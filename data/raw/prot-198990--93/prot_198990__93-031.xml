<?xml version='1.0' encoding='utf-8'?>
<root>
  <page>
    <contentBlock>
      <textBlock>beslut den 20 december 1984, arton månader innan det nya avtalet skulle gälla. Vi ligger alltså inte på något sätt i en sen fas för tillsättande av en beredning, om regeringen och övriga partier kommer till den ståndpunkten att vi vill förbereda frågan i den formen.</textBlock>
      <textBlock>När det gäller radiooch TV-frågorna allmänt vill jag tillägga att det faktiskt inte är som Anders Björck så ofta påstår, att värdefull tid har gått till spillo. Den avvaktande hållning som den socialdemokratiska regeringen har iakttagit har visat sig vara mycket välmotiverad. Vi kan i dag se att länder som har sökt finna nya former för sin radiooch TV-politik inte alltid har lyckats finna former som de är nöjda med. Vi har möjlighet att dra slutsatser.</textBlock>
      <textBlock>Det som möjligen kan sägas ha gått förlorat under mellantiden är naturligtvis de annonser man skulle ha sålt i förrgår för de program som skulle ha sänts i går, om man nu bestämmer sig för en reklamfinansierad kanal. Den förlusten är naturligtvis försumbar, om man får möjlighet att i dag på grundval av de uppgifter vi nu har fatta kloka beslut för morgondagen och i övermorgon. Jag vill alltså med en viss bestämdhet tillbakavisa påståendet att vi skulle ha försuttit tid.</textBlock>
      <textBlock>Svaret på Anders Björcks mycket konkreta fråga om den parlamentariska beredningen är att det naturligtvis är en möjlighet. Mycket talar för att det blir en parlamentarisk beredning. Jag har också redovisat det tidsperspektiv som finns. Vi får anledning att återkomma till det.</textBlock>
      <textBlock>Herr talman! När det gäller den fortsatta diskussionen om beställ-TV- verksamheten vill jag bara understryka att det har redovisats tankar på en sådan. Ett förslag finns för diskussion. Men det är ingenting som har förelagts regeringen för beslut. Vi har alltså all anledning att inte på förhand deklarera hur vi ställer oss till de propåerna utan i stället redovisa en öppenhet att pröva tankarna om och när de underställs prövning.</textBlock>
    </contentBlock>
    <contentBlock>
      <textBlock>Anf.36 ANDERS BJÖRCK (m):</textBlock>
      <textBlock>Herr talman! Miljöpartiets representant ägnade sig i stort sett uteslutande åt att angripa moderaterna. Han företräder en mediepolitisk syn som jag inte trodde existerade i Sverige längre, en syn på dessa frågor som går ut på att man i praktiken skulle begränsa satellitoch kabel-TV-verksamheten och att det skulle bli fråga om koncessionstvång. Det var ingen hejd på vilket elände som skulle bli fallet om vi fick litet mer av frihet på detta område.</textBlock>
      <textBlock>Jag tyckte mig, herr talman, lyssna till en ”mediestalinist”, och jag måste säga att den typ av mediebudskap som miljöpartiet uppenbarligen står för är ett budskap som man numera i Europa, efter vad som har hänt i de östra delarna, får gå till Albanien för att finna. Det är tydligt att miljöpartiet är Nordens ”medie-albaner”.</textBlock>
      <textBlock>Så över till det som ändå är det viktiga i denna debatt, nämligen utbildningsministerns svar. Det är självfallet på det sättet att det har skett en rasande snabb utveckling på massmedieområdet under senare år. Någon miljon svenskar kan i dag titta på satellitoch kabel-TV. Det är därför enligt min mening mycket viktigt, inte minst för att slå vakt om svenska alternativ på detta område, att det ges besked om ifall det skall bli en tredje reklamfinansierad nationell TV-kanal eller inte.</textBlock>
      <textBlock>Jag förmenar naturligtvis inte partikongresser att diskutera dessa pro-</textBlock>
    </contentBlock>
    <contentBlock>
      <textBlock>Prot. 1989/90:93</textBlock>
    </contentBlock>
    <contentBlock>
      <textBlock>26 mars 1990</textBlock>
    </contentBlock>
    <contentBlock>
      <textBlock>Svar på interpella-</textBlock>
    </contentBlock>
    <contentBlock>
      <textBlock>tioner</textBlock>
    </contentBlock>
    <contentBlock>
      <textBlock>31</textBlock>
    </contentBlock>
  </page>
</root>
