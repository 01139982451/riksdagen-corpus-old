<protocol id="prot-200203--27">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
  </contentBlock>
  <contentBlock ix="1">
    <textBlock ix="0">Protokoll</textBlock>
    <textBlock ix="1">2002/03:27</textBlock>
    <textBlock ix="2">------------</textBlock>
  </contentBlock>
  <contentBlock ix="2">
    <textBlock ix="0">1 §  Justering av protokoll</textBlock>
  </contentBlock>
  <contentBlock ix="3">
    <textBlock ix="0">Justerades protokollet för den 26 november.</textBlock>
    <textBlock ix="1">2 §  Meddelande om aktuell debatt</textBlock>
  </contentBlock>
  <contentBlock ix="4">
    <textBlock ix="0">Talmannen meddelade att på begäran av Moderata samlingspartiets riksdagsgrupp skulle en aktuell debatt om svensk påföljdspraxis anordnas torsdagen den 5 december kl. 10.00.</textBlock>
  </contentBlock>
  <contentBlock ix="5">
    <textBlock ix="0">Från regeringen skulle justitieminister Thomas</textBlock>
    <textBlock ix="1">Bodström delta.</textBlock>
  </contentBlock>
  <contentBlock ix="6">
    <textBlock ix="0">Den inkomna skrivelsen hade följande lydelse:</textBlock>
  </contentBlock>
  <contentBlock ix="7">
    <textBlock ix="0">Till talmannen</textBlock>
    <textBlock ix="1">Begäran om aktuell debatt angående svensk påföljdspraxis</textBlock>
    <textBlock ix="2">Den utveckling av påföljdspraxis vi sett under de senaste åren, och som nu fått aktualitet genom två uppmärksammade domar, riskerar att ytterligare underminera allmänhetens förtroende för rättsväsendet.</textBlock>
    <textBlock ix="3">Det måste också ifrågasättas huruvida praxis svarar mot lagstiftarens intentioner.</textBlock>
    <textBlock ix="4">Upprinnelsen till debatten är den dom för grov misshandel och vållande till annans död som meddelades mot en man som befunnits skyldig till att ha misshandlat sin treårige styvson till döds. Straffet sattes till tre och ett halvt års fängelse. Ytterligare en liknande dom har uppmärksammats, då grov misshandel av ett spädbarn ledde till fängelse i ett och ett halvt år.</textBlock>
    <textBlock ix="5">Dessvärre är dessa domar symptomatiska för den praxis vid grov våldsbrottslighet som utvecklats i svenska domstolar. Straffen som utmäts ligger oftast i den nedre delen av straffskalan. Under år 2000 dömdes 636 personer för grov misshandel. Av de 495</textBlock>
    <textBlock ix="6">fängelsedomar som utdömdes låg 169 under det lagstadgade minimistraffet på ett år, 212 fängelsedomar låg under två år och övriga under fem år. Endast fyra personer dömdes till fängelse i mellan fyra och fem år. Straffskalan för grov misshandel användes alltså bara till hälften.</textBlock>
    <textBlock ix="7">Straffskalan för grov misshandel sträcker sig från ett till tio års fängelse. Den vanligaste påföljden för detta brott är dock fängelse vid eller strax över straffminimum. Detta trots det ofta mycket grova våld som krävs för att ett fall av misshandel skall rubriceras som grovt. Riksåklagaren har påtalat att domstolarna också i ärenden där omständigheterna mer än väl uppfyller kriterierna för grov misshandel stannar påföljden oftast mycket nära ett års fängelse.</textBlock>
    <textBlock ix="8">Riksdagen är genom grundlag förhindrad att ingripa i domstolarnas rättsskipande. Däremot måste riksdagen reagera då de lagar man stiftat inte används på så sätt som varit avsett. Det är riksdagens skyldighet att tillse att rättssystemet fungerar enligt lagstiftarens mening, för att förtroendet för rättssystemet skall upprätthållas bland allmänheten. I annat fall bör riksdagen överväga att ändra lagstiftningen.</textBlock>
    <textBlock ix="9">Därför begär vi att det anordnas en aktuell debatt rörande straffsatserna för grova våldsbrott och den tillämpning dessa fått i praktiken.</textBlock>
    <textBlock ix="10">För den moderata riksdagsgruppen,</textBlock>
    <textBlock ix="11">Fredrik Reinfeldt</textBlock>
  </contentBlock>
  <contentBlock ix="8">
    <textBlock ix="0">3 §  Meddelande om frågestund</textBlock>
  </contentBlock>
  <contentBlock ix="9">
    <textBlock ix="0">Talmannen meddelade att vid frågestunden torsdagen den 5 december kl. 14.00 skulle följande statsråd närvara:</textBlock>
    <textBlock ix="1">Statsminister Göran Persson, kulturminister Marita Ulvskog, statsrådet Mona Sahlin, statsrådet Hans</textBlock>
    <textBlock ix="2">Karlsson och försvarsminister Leni Björklund.</textBlock>
  </contentBlock>
  <contentBlock ix="10">
    <textBlock ix="0">4 §  Hänvisning av ärenden till utskott</textBlock>
  </contentBlock>
  <contentBlock ix="11">
    <textBlock ix="0">Föredrogs och hänvisades</textBlock>
    <textBlock ix="1">Motioner</textBlock>
    <textBlock ix="2">2002/03:Fi2 och Fi3 till finansutskottet</textBlock>
  </contentBlock>
  <contentBlock ix="12">
    <textBlock ix="0">5 §  Bordläggning</textBlock>
  </contentBlock>
  <contentBlock ix="13">
    <textBlock ix="0">Anmäldes och bordlades</textBlock>
    <textBlock ix="1">Finansutskottets betänkanden</textBlock>
    <textBlock ix="2">2002/03:FiU1 Utgiftsramar och beräkning av statsinkomsterna</textBlock>
    <textBlock ix="3">2002/03:FiU11 Tilläggsbudget 2 för budgetåret 2002</textBlock>
  </contentBlock>
  <contentBlock ix="14">
    <textBlock ix="0">6 §  Anmälan om frågor för skriftliga svar</textBlock>
  </contentBlock>
  <contentBlock ix="15">
    <textBlock ix="0">Anmäldes att följande frågor för skriftliga svar framställts</textBlock>
  </contentBlock>
  <contentBlock ix="16">
    <textBlock ix="0">den 29 november</textBlock>
  </contentBlock>
  <contentBlock ix="17">
    <textBlock ix="0">2002/03:215 av Karin Granbom (fp) till utbildningsminister Thomas Östros</textBlock>
    <textBlock ix="1">Återbetalningsregler för studiemedel bland kåraktiva</textBlock>
    <textBlock ix="2">2002/03:216 av Marie Wahlgren (fp) till utbildningsminister Thomas Östros</textBlock>
    <textBlock ix="3">Lika villkor för professorer</textBlock>
    <textBlock ix="4">2002/03:217 av Johan Pehrson (fp) till justitieminister Thomas Bodström</textBlock>
    <textBlock ix="5">Barnmisshandel</textBlock>
    <textBlock ix="6">2002/03:218 av Chatrine Pålsson (kd) till statsrådet</textBlock>
    <textBlock ix="7">Morgan Johansson</textBlock>
    <textBlock ix="8">Dopning</textBlock>
    <textBlock ix="9">2002/03:219 av Gunilla Tjernberg (kd) till statsrådet</textBlock>
    <textBlock ix="10">Morgan Johansson</textBlock>
    <textBlock ix="11">Dopning</textBlock>
  </contentBlock>
  <contentBlock ix="18">
    <textBlock ix="0">Frågorna redovisas i bilaga som fogas till riksdagens snabbprotokoll tisdagen den 3 december.</textBlock>
  </contentBlock>
  <contentBlock ix="19">
    <textBlock ix="0">7 §  Anmälan om skriftligt svar på fråga</textBlock>
  </contentBlock>
  <contentBlock ix="20">
    <textBlock ix="0">Anmäldes att skriftligt svar på följande fråga inkommit</textBlock>
  </contentBlock>
  <contentBlock ix="21">
    <textBlock ix="0">den 29 november</textBlock>
  </contentBlock>
  <contentBlock ix="22">
    <textBlock ix="0">2002/03:150 av Tobias Krantz (fp) till vice statsminister Margareta Winberg</textBlock>
    <textBlock ix="1">Jämställdhetsarbetet inom landstingen</textBlock>
  </contentBlock>
  <contentBlock ix="23">
    <textBlock ix="0">Svaret redovisas i bilaga som fogas till riksdagens snabbprotokoll tisdagen den 10 december.</textBlock>
  </contentBlock>
  <contentBlock ix="24">
    <textBlock ix="0">8 §  Kammaren åtskildes kl. 12.02.</textBlock>
  </contentBlock>
  <contentBlock ix="25">
    <textBlock ix="0"></textBlock>
    <textBlock ix="1">Förhandlingarna leddes av talmannen.</textBlock>
  </contentBlock>
</protocol>
