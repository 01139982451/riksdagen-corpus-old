<protocol id="prot-200607--21">
  <contentBlock page="0" id="i-547017f6e4ce1df8">
    <textBlock id="i-6ff7f9668067df6d">﻿</textBlock>
    <textBlock id="i-6471dc15ddb41b34">Riksdagens protokoll</textBlock>
    <textBlock id="i-b5c81c127a132e55">2006/07:21</textBlock>
    <textBlock id="i-0a0124f3f0e8dd5e">Onsdagen den 15 november</textBlock>
    <textBlock id="i-8a69bdea90416f08">Kl. 09:00 - 09:24</textBlock>
    <textBlock id="i-03620cb7a26734a4">1 § Justering av protokoll</textBlock>
  </contentBlock>
  <contentBlock page="0" id="i-f1ea09248f242484">
    <textBlock id="i-d52b505962480e30">Justerades protokollet för den 9 november.</textBlock>
    <textBlock id="i-d1f2678466069f8d">2 § Avsägelser</textBlock>
  </contentBlock>
  <contentBlock page="0" id="i-8f2604e3eb1d6949">
    <textBlock id="i-0e97086c59a506d5">Talmannen meddelade</textBlock>
    <textBlock id="i-b1d902899e24f334">att Cecilia Magnusson (m) avsagt sig uppdragen som ledamot i utrikesutskottet och trafikutskottet,</textBlock>
    <textBlock id="i-1e382a6537c76f4e">att Betty Malmberg (m) avsagt sig uppdraget som ledamot i kulturutskottet,</textBlock>
    <textBlock id="i-6ac7891667442f46">att Staffan Anger (m) avsagt sig uppdraget som ledamot i utbildningsutskottet,</textBlock>
    <textBlock id="i-f0deff0f48963c39">att Hans Wallmark (m) avsagt sig uppdraget som ledamot i trafikutskottet,</textBlock>
    <textBlock id="i-c4c2fae1e9ba2c59">att Anna Kinberg Batra (m) avsagt sig uppdraget som ledamot i näringsutskottet,</textBlock>
    <textBlock id="i-1cebeea9ebea9a92">att Göran Lennmarker (m) avsagt sig uppdraget som ledamot i EU-nämnden,</textBlock>
    <textBlock id="i-f1ec4f12df46c263">att Mats Sander (m) avsagt sig uppdraget som suppleant i försvarsutskottet samt</textBlock>
    <textBlock id="i-4c3dcb2bdab04c73">att Ulf Sjösten (m) avsagt sig uppdraget som suppleant i EU-nämnden.</textBlock>
  </contentBlock>
  <contentBlock page="0" id="i-5b70b93e074c8168">
    <textBlock id="i-0e95c34c23184679">Kammaren biföll dessa avsägelser.</textBlock>
  </contentBlock>
  <contentBlock page="0" id="i-a55b53ad635574e2">
    <textBlock id="i-7b77521de25f3f90">Talmannen meddelade att Charlotte Nordström (m) anhållit om entledigande från uppdraget som ledamot av riksdagen från och med den 16 november.</textBlock>
  </contentBlock>
  <contentBlock page="0" id="i-a9363b576db7c051">
    <textBlock id="i-8824d1fb35e650d1">Kammaren biföll denna anhållan.</textBlock>
  </contentBlock>
  <contentBlock page="0" id="i-803a6435c0cf4496">
    <textBlock id="i-7c96a6a4e83e70b8">Talmannen meddelade att Mikael Rosén (m) anhållit om entledigande från uppdraget som ledamot av riksdagen från och med den 16 november.</textBlock>
  </contentBlock>
  <contentBlock page="0" id="i-09df9049c552f30d">
    <textBlock id="i-4e8ef2758a0fe2bb">Kammaren biföll denna anhållan.</textBlock>
  </contentBlock>
  <contentBlock page="0" id="i-93283f9b1ea9f4b8">
    <textBlock id="i-7655fa7bbe759205">Talmannen meddelade att Johan Forssell (m) anhållit om entledigande från uppdraget som ledamot av riksdagen från och med den 16 november.</textBlock>
  </contentBlock>
  <contentBlock page="0" id="i-5f7e4c569ad3fb3f">
    <textBlock id="i-edf31c072067b984">Kammaren biföll denna anhållan.</textBlock>
    <textBlock id="i-ae858a4cb88ed296">3 § Anmälan om kompletteringsval till utskott och EU-nämnden</textBlock>
  </contentBlock>
  <contentBlock page="0" id="i-502d621143203f37">
    <textBlock id="i-ddf5ad59ffd5d7e8">Talmannen meddelade att Moderata samlingspartiets riksdagsgrupp på grund av uppkomna vakanser anmält</textBlock>
    <textBlock id="i-3727242a9c44c2f4">Göran Lennmarker som ledamot i utrikesutskottet,</textBlock>
    <textBlock id="i-0756a87d9919a9cf">Christian Holm som ledamot i utrikesutskottet,</textBlock>
    <textBlock id="i-ea8b4ad95fa565ac">Cecilia Magnusson som ledamot i kulturutskottet,</textBlock>
    <textBlock id="i-10d20c98facff878">Hans Wallmark som ledamot i kulturutskottet,</textBlock>
    <textBlock id="i-6d781c30241a56b7">Betty Malmberg som ledamot i utbildningsutskottet,</textBlock>
    <textBlock id="i-e5dff94c3a605106">Lars Hjälmered som ledamot i utbildningsutskottet,</textBlock>
    <textBlock id="i-3d42d5e1a9f4bee2">Margareta Cederfelt som ledamot i trafikutskottet,</textBlock>
    <textBlock id="i-2c55d182c63c3e3e">Lisbeth Grönfeldt Bergman som ledamot i trafikutskottet,</textBlock>
    <textBlock id="i-7281d788a15f8563">Marie Weibull Kornias som ledamot i näringsutskottet,</textBlock>
    <textBlock id="i-93d757c8a8559420">Peder Wachtmeister som ledamot i EU-nämnden,</textBlock>
    <textBlock id="i-4b7b015912d3f3d8">Mats Sander som suppleant i utrikesutskottet,</textBlock>
    <textBlock id="i-47c056e8459c884b">Oskar Öholm som suppleant i utbildningsutskottet,</textBlock>
    <textBlock id="i-8580082f12634e57">Eliza Roszkowska Öberg som suppleant i trafikutskottet,</textBlock>
    <textBlock id="i-73210992fce8cca6">Staffan Anger som suppleant i näringsutskottet,</textBlock>
    <textBlock id="i-50d21d0045f8b39e">Margareta Cederfelt som suppleant i EU-nämnden,</textBlock>
    <textBlock id="i-89c9c6e06cdf32a6">Göran Lennmarker som suppleant i EU-nämnden samt</textBlock>
    <textBlock id="i-c8314a1ee962efab">Ann-Charlotte Hammar Johnsson som suppleant i finansutskottet från och med den 16 november.</textBlock>
  </contentBlock>
  <contentBlock page="0" id="i-b0362e831cd06122">
    <textBlock id="i-1d3e59427b957c08">Talmannen förklarade valda till</textBlock>
  </contentBlock>
  <contentBlock page="0" id="i-e73e7c9cfd40b21c">
    <textBlock id="i-4ae88f395a513163">ledamöter i utrikesutskottet</textBlock>
  </contentBlock>
  <contentBlock page="0" id="i-251b5de1bc334806">
    <textBlock id="i-95e39204ddbab51c">ledamöter i kulturutskottet</textBlock>
  </contentBlock>
  <contentBlock page="0" id="i-862e862a77bcbb0b">
    <textBlock id="i-841394f22d3f3d17">ledamöter i utbildningsutskottet</textBlock>
  </contentBlock>
  <contentBlock page="0" id="i-be63a22a738867f2">
    <textBlock id="i-cf58bc51cdd07cc1">ledamöter i trafikutskottet</textBlock>
  </contentBlock>
  <contentBlock page="0" id="i-50c6080011c97ce9">
    <textBlock id="i-b8dbfdf02caee399">ledamot i näringsutskottet</textBlock>
  </contentBlock>
  <contentBlock page="0" id="i-2c6eabcdf906a3cf">
    <textBlock id="i-b47cf6801dfda4ff">ledamot i EU-nämnden</textBlock>
  </contentBlock>
  <contentBlock page="0" id="i-5ca87a64b29e8c85">
    <textBlock id="i-44bce35ac984f2ce">suppleant i utrikesutskottet</textBlock>
  </contentBlock>
  <contentBlock page="0" id="i-465a8974c4b9dbf9">
    <textBlock id="i-589623b2899f4b9f">suppleant i utbildningsutskottet</textBlock>
  </contentBlock>
  <contentBlock page="0" id="i-6cf7e4fc36f085c6">
    <textBlock id="i-29fe7d5fe7fccdb6">suppleant i trafikutskottet</textBlock>
  </contentBlock>
  <contentBlock page="0" id="i-2e12fc94d4496056">
    <textBlock id="i-0e43dc4d5ee25690">suppleant i näringsutskottet</textBlock>
  </contentBlock>
  <contentBlock page="0" id="i-2660c054a6155f0a">
    <textBlock id="i-d0afabef2927310c">suppleanter i EU-nämnden</textBlock>
  </contentBlock>
  <contentBlock page="0" id="i-797d816ad26e484a">
    <textBlock id="i-faae35c16e113686">suppleant i finansutskottet från och med den 16 november</textBlock>
  </contentBlock>
  <contentBlock page="0" id="i-d887291f67ec718a">
    <textBlock id="i-d7f31ba7bf65fd24">4 § Meddelande om ändring i kammarens sammanträdesplan</textBlock>
  </contentBlock>
  <contentBlock page="0" id="i-00b08105c4a24623">
    <textBlock id="i-d5c635a8804c1847">Talmannen meddelade att interpellationsdebatten torsdagen den 16 november kl. 12.00 skulle utgå.</textBlock>
    <textBlock id="i-70d7c6ee1510e587">Meddelandet hade delats ut till kammarens ledamöter.</textBlock>
    <textBlock id="i-7b248e9b8fb980ce">5 § Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-c86dba49e79f5fb8">
    <textBlock id="i-6ae55a76f175805e">Till riksdagen hade inkommit följande skrivelser:</textBlock>
  </contentBlock>
  <contentBlock page="0" id="i-e8071389087f27aa">
    <textBlock id="i-7e385d71a8c94336">Interpellation 2006/07:31</textBlock>
  </contentBlock>
  <contentBlock page="0" id="i-1637692ae143230b">
    <textBlock id="i-8d7275d595b2419b">Interpellation 2006/07:31 Regeringens strypning av mångfalden i medierna</textBlock>
  </contentBlock>
  <contentBlock page="0" id="i-4727b3d3b3c24bbc">
    <textBlock id="i-42c7a0cb32d655f4">Interpellationen kommer att besvaras tisdagen den 21 november 2006.</textBlock>
    <textBlock id="i-867a5d4ac3f8a097">Skälet till dröjsmålet är att statsrådet önskar svara på ytterligare en interpellation rörande medierna samtidigt som denna den 21 november.</textBlock>
  </contentBlock>
  <contentBlock page="0" id="i-b1f080f2ebe394bb">
    <textBlock id="i-316b9c186b49f91c">Knut Weibull</textBlock>
  </contentBlock>
  <contentBlock page="0" id="i-8960e395f62d8607">
    <textBlock id="i-2b845c7bb122d5f9">Interpellation 2006/07:50</textBlock>
  </contentBlock>
  <contentBlock page="0" id="i-4179dc4268283a7a">
    <textBlock id="i-509b04e6eace8ea6">Interpellation 2006/07:50 Forskning och utveckling i små och medelstora företag</textBlock>
  </contentBlock>
  <contentBlock page="0" id="i-25bdd84345f2f1fa">
    <textBlock id="i-792a19a665480709">Interpellationen kommer att besvaras tisdagen den 28 november 2006.</textBlock>
    <textBlock id="i-96f08682af5aea66">Skälet till dröjsmålet är tjänsteresor utomlands.</textBlock>
  </contentBlock>
  <contentBlock page="0" id="i-65094aea0e47477c">
    <textBlock id="i-14ca1898c27b0287">Fredrik Ahlén</textBlock>
  </contentBlock>
  <contentBlock page="0" id="i-f6ad4519c21d857d">
    <textBlock id="i-12b1bcbf9aa77ce1">Interpellation 2006/07:57</textBlock>
  </contentBlock>
  <contentBlock page="0" id="i-5fee3e110be1ea18">
    <textBlock id="i-d8ce56490df12cce">Interpellation 2006/07:57 Arbetsmiljö</textBlock>
  </contentBlock>
  <contentBlock page="0" id="i-64877792f967dc95">
    <textBlock id="i-d73f7d8ae86e1845">Interpellationen kommer att besvaras torsdagen den 30 november 2006.</textBlock>
    <textBlock id="i-56f775b0b28f3744">Skälet till dröjsmålet är andra redan inplanerade åtaganden.</textBlock>
  </contentBlock>
  <contentBlock page="0" id="i-e4146aff98014fb8">
    <textBlock id="i-55ea1ae77d75ee16">Dag Ekman</textBlock>
  </contentBlock>
  <contentBlock page="0" id="i-a3e1933cbf77e5ee">
    <textBlock id="i-62242df0c8fbd17a">6 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-7e41ddd481ee061c">
    <textBlock id="i-57623f9e78ae77b8">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-f5135d9bd356fcce">KOM(2006)143, KOM(2006)144, KOM(2006)147, KOM(2006)428</textBlock>
  </contentBlock>
  <contentBlock page="0" id="i-042b2045f0d27292">
    <textBlock id="i-021c662a4235b945">KOM(2006)397</textBlock>
  </contentBlock>
  <contentBlock page="0" id="i-78a93346a51d7596">
    <textBlock id="i-648fd8acd2dde84c">7 § Återkallelse av skrivelser och proposition</textBlock>
  </contentBlock>
  <contentBlock page="0" id="i-d992863da2c7081e">
    <textBlock id="i-ffdfe18674e5bcc0">Regeringen hade genom skrivelse 2006/07:11 återkallat skr. 2005/06:205 Folkhälsopolitik för jämlikhet i hälsa och hållbar tillväxt.</textBlock>
    <textBlock id="i-42e33b4857bb5cff">Regeringen hade genom skrivelse 2006/07:12 återkallat skr. 2005/06:206 Ett Sverige för barn redogörelse för regeringens barnpolitik.</textBlock>
    <textBlock id="i-63b5957444935af5">Regeringen hade genom skrivelse 2006/07:21 återkallat prop. 2005/06:214 Offentliggörande av resultat av livsmedelskontroll.</textBlock>
  </contentBlock>
  <contentBlock page="0" id="i-f5f8440f6604f9fe">
    <textBlock id="i-d389bfdfc0924bf7">Talmannen meddelade att han avskrivit dessa förslag samt de med anledning av skr. 2005/06:205 och skr. 2005/06:206 samt prop. 2005/06:214 väckta motionerna 2005/06:So49So52.</textBlock>
  </contentBlock>
  <contentBlock page="0" id="i-9dc3eee317f55c9e">
    <textBlock id="i-d1dc021cbf4590ce">Regeringens skrivelser lades till handlingarna.</textBlock>
  </contentBlock>
  <contentBlock page="0" id="i-4a038d7602333652">
    <textBlock id="i-9b8d92806af2c445">Talmannen meddelade att motioner med anledning av återkallelserna fick väckas senast onsdagen den 22 november kl. 16.30.</textBlock>
    <textBlock id="i-ce8ab827a1440477">8 § Hänvisning av ärende till utskott</textBlock>
  </contentBlock>
  <contentBlock page="0" id="i-1e0dd38c5247107e">
    <textBlock id="i-fdf8a71569049c72">Föredrogs och hänvisades</textBlock>
  </contentBlock>
  <contentBlock page="0" id="i-906805d5204d59dd">
    <textBlock id="i-7bd3abc51c285b49">9 § Hamnskydd</textBlock>
  </contentBlock>
  <contentBlock page="0" id="i-b78c42549f258fdd">
    <textBlock id="i-97e687ecdef0afc0">Föredrogs</textBlock>
  </contentBlock>
  <contentBlock page="0" id="i-713b9b96ad265ab9">
    <textBlock id="i-5b3c9941a1e14092">Anf. 1 MICHAEL HAGBERG (s):</textBlock>
    <textBlock id="i-d94a52b000f0f2bb">Herr talman! Vi har i dag att debattera betänkandet om svenskt hamnskydd som ett led i att höja säkerhet vid hamnarna i vårt land. Förslaget behandlas även i resten av EU-länderna så att vi kan få ett säkerhetssystem som är lika i alla EU-länder. Det är bra att vi kan få ett konkurrensneutralt hamnsäkerhetsarbete inom hela EU-familjen.</textBlock>
    <textBlock id="i-b9b4a55b328b3cd7">Sverige är ett stort land med väldigt många hamnar med olika storlek och bredd på verksamheten med godstransporter och persontransporter. Vi är helt beroende av att export och import fungerar på ett tillfredsställande sätt så att vi får ut våra produkter på världsmarknaden.</textBlock>
    <textBlock id="i-aaf0284f47592134">Det är därför bra att vi i riksdagen behandlar detta ärende snabbt och därmed inte riskerar att fartyg med produkter av olika slag inte kan angöra hamnar ute i världen på grund av att vi inte här i riksdagen antagit säkerhetsdirektiven.</textBlock>
    <textBlock id="i-80bd0709b2794b90">Vi har som sagt många hamnar i landet med olika förutsättningar att verka. Därför är det viktigt att vi utvärderar verksamheten efter ett år för att kunna justera eventuella brister.</textBlock>
    <textBlock id="i-6169e710382b6028">Det är vissa hamnar som är oroliga för att de ska få ta ansvar för verksamheter som inte direkt är i hamnstyrelserna och hamnverksamheternas knä, utan att de också ska få ta ansvar för verksamheter som ligger i hamnområdet eller i dess närhet.</textBlock>
    <textBlock id="i-39f11e87ac00168e">Därför skulle det vara roligt att höra vad majoritetens företrädare har att säga om just detta att vi vill utvärdera och eventuellt göra justeringar efter ett år. Det hoppas jag att vi kan få höra lite mer om här sedan. Jag yrkar också bifall till utskottets förslag i betänkandet.</textBlock>
    <textBlock id="i-df4d5295147ecb01">Anf. 2 ROLF GUNNARSSON (m):</textBlock>
    <textBlock id="i-88736c93e5fea259">Herr talman! Jag kan instämma i den ingress som Michael Hagberg gjorde när han berättade vad ärendet gäller. Sedan kan jag ifrågasätta det han sade om att det är viktigt att behandla det snabbt. Snabbt kanske inte är rätt ord när det gäller det här ärendet.</textBlock>
    <textBlock id="i-f01c83f0fbfb16e9">Det här ärendet har hamnat mellan två stolar, eller mellan två regeringar. Jag måste erkänna att jag inte är helt nöjd med det resultat vi har kommit fram till. Det vågar jag säga även om det står i protokollet sedan.</textBlock>
    <textBlock id="i-14a85c4d20e69769">Det är trots allt ett enigt beslut vi fattat i försvarsutskottet, och det är bra. Men det som gör oss och mig oroliga är att det finns frågetecken. Mikael Hagberg är en av motionärerna som har ställt en hel del frågor i sin motion, och det finns ytterligare en enskild motion.</textBlock>
    <textBlock id="i-9f7df22872d7b1d1">Mikael Hagberg ställde en fråga om vi ska följa upp detta. Han vet att det finns ett beslut i utskottet som vi också enades om att det efter cirka ett år ska ske en skyndsam uppföljning. Det är i varje fall något som tröstar i ett ärende som inte är fullt klart när vi lämnar det.</textBlock>
    <textBlock id="i-27e121c6f48b6d87">Det här är ett andra steg, ett steg som vi är helt överens om att vi måste ta för att vi inte ska få något slags B-hamnar eller smittade, om jag uttrycker mig så, hamnar här i Sverige. Det vore olyckligt inte bara för hamnarnas skull och för säkerheten i hamnarna utan för hela sjöfartsnäringen, för svensk industri och exportindustri i övrigt.</textBlock>
    <textBlock id="i-6d6ed038c055bafa">De båda motionärerna har som sagt en hel del bra och relevanta frågor i sina motioner, och det är dem som vi inte riktigt har löst när vi lägger fram förslaget. Vem som är majoritets- eller minoritetsföreträdare i det här ärendet kan vi ha en lång diskussion om. Jag tror nog att vi kan säga att det är 5050 i det här fallet. Jag tror att det är svårt att säga vem som är majoritetsföreträdare. Jag kan gärna säga att vi ska göra en uppföljning efter ett år. Det är vi eniga om i utskottet, och jag tycker att det är bra att vi kunde vara eniga när vi lämnar ärendet.</textBlock>
    <textBlock id="i-2cfa85e96851a02b">Att försena det här ärendet och inte ta det så snabbt är något som man egentligen skulle önska. Det är ändå inte så snabbt när man ser på vad som har skett. Man har hållit på väldigt länge innan man har kommit till skott. Men det är ett nödvändigt ont. Det är att vara lite nödd och tvungen över det här ärendet. Vi måste ta det här före årsskiftet för att vi ska kunna förbereda det säkerhetsarbete som det här innebär. Jag är helt enig med Michael Hagberg om att det här ett nödvändigt beslut som vi måste fatta i dag. Det här är en följd av de terroristaktioner som skedde framför allt den 11 september och det arbete som sker på alla våra flygplatser. Man hoppas att det inte ska bli ännu hårdare kontroller än vad som nu föreslås.</textBlock>
    <textBlock id="i-42ca630816a92885">Vi vet också, och vi får vara glada för det, att vi har varit skonade från terroristattacker inom sjöfarten. Men det finns, och det vet vi, det är ingen hemlighet, hotbilder när det gäller tankfartyg, containerfartyg och annan sjöfart.</textBlock>
    <textBlock id="i-c0d91f32377c4660">Som sagt finns det frågor om hur hamnskyddsmyndigheten ska utses. Det är en fråga som tagits upp både i motioner och på annat sätt. Farhågorna om att hamnskyddsmyndigheterna skulle åläggas rent polisiära frågor är en fråga som vi lämnar ifrån oss, en fråga med utropstecken. Man menar att förslaget inte på ett tydligt sätt anger vem som är hamninnehavare. Det här är frågor som sammanslutningen Sveriges hamnar gått in på, och även de frågorna är relevanta.</textBlock>
    <textBlock id="i-10d84f3be499a62c">Vi har enats om att det ska göras en uppföljning, och det tycker jag är bra. Behövs det några justeringar tycker jag att vi ska göra det. Jag tror att det viktigaste, och det finns ingen oenighet om det, är att vi får ett säkerhetssystem som fungerar. Sedan finns det administrativa problem i ärendet. Vem ska ansvara för vad? Men jag tycker att vi har kommit en bit på väg.</textBlock>
    <textBlock id="i-a7cabd47e0232cf5">Som svar på Michael Hagbergs fråga kan jag säga att vi är eniga om hur vi ska följa upp det här ärendet. Även om vi lämnar ärendet halvfärdigt ifrån oss känner jag, och erkänner, att det har hamnat mellan två regeringar. Majoritet eller minoritet det kan vi diskutera någon annan gång. Men jag tycker ändå att vi ändå kommit en bra bit på väg.</textBlock>
    <textBlock id="i-4f165073bbd7d91b">Jag yrkar bifall till utskottets förslag.</textBlock>
    <textBlock id="i-41e5ea0709c5a082">Anf. 3 STAFFAN DANIELSSON (c):</textBlock>
    <textBlock id="i-f7be186c4cf8fa69">Herr talman! Som framgått står en enig Allians för Sverige bakom det här betänkandet om hamnskydd som vi nu diskuterar, och inte nog med det, enigheten omsluter en allians för hela det politiska Sverige eftersom inga reservationer finns. Det är en bra början på den här debatten.</textBlock>
    <textBlock id="i-105f53d711b362c3">Det handlar om en viktig fråga om hamnskydd som har bäring på den trista utvecklingen i dagens värld med terrorhot som en beklämmande och hemsk, fruktansvärd realitet.</textBlock>
    <textBlock id="i-41b77d7b866985c6">Det bekymmer vi har haft, och här slutar enigheten, är att de som utpekas som ansvariga för hamnskyddet som hamnskyddsorgan, nämligen hamninnehavarna representerade av Sveriges hamnar, motsätter sig och vill ha ett annat beslut än det som vi nu ska fatta. Det här har ställt till bekymmer för oss både i trafikutskottet som har diskuterat frågan och i försvarsutskottet i beredningen av regeringens förslag. Det känns inte så bra att de som ska ta ansvaret inte är så sugna på att göra det.</textBlock>
    <textBlock id="i-801189070ece2c65">Jag kan försäkra Sveriges hamnar om att jag och vi i Centerpartiet, vi i alliansen och i de övriga partierna verkligen tar deras remissvar och särskilda skrivelse på stort allvar. Som framgått har deras synpunkter även påverkat det definitiva förslag som riksdagen nu ska ta ställning till.</textBlock>
    <textBlock id="i-db8ef638a824f5c3">Det finns i Sverige ca 320 hamnanläggningar, varav 52 är allmänna hamnar som främst berörs av förslaget. Sveriges hamnars kritik är att hamnskyddsorganet, det vill säga hamninnehavaren, ska utöva tillsyn även över andra områden i hamnen utöver sitt eget. Man vill i stället att Sjöfartsverket bör vara hamnskyddsmyndighet, som till exempel i Finland, eller att varje hamninnehavare utses till hamnskyddsorgan för sina respektive anläggningar.</textBlock>
    <textBlock id="i-d4e343e9ee466ed0">Båda de här förslagen innebär, som vi ser det, en stor risk för ökad byråkrati och krångel. Det är något som vi i alliansen mycket ogärna vill medverka till. Vi arbetar tvärtom av all kraft för att minska byråkrati och krångel. Därför var den tidigare regeringens pragmatiska linje att den som har det avgörande inflytandet över hamnens drift bör utses till hamnskyddsorgan. Sverige har ingen motsvarande myndighetsstruktur som finns i andra länder på olika nivåer, och EU-direktivet kräver att det utses endast en hamnmyndighet i varje hamn. Sveriges hamnars ena förslag är därför ogenomförbart och skulle kanske inte heller vara så effektivt och rationellt.</textBlock>
    <textBlock id="i-86e0fe1decfcb7fc">Jag har en stark tilltro till att Sveriges kompetenta hamnar kommer att klara den här nya uppgiften bra, men även jag vill betona de skrivningar som utskottet har tillfört regeringens förslag, nämligen att den nya ordningen ska tillämpas i ett inledande skede och att en utvärdering av både direktivets effekter och den lösning som Sverige nu väljer sker. Utvärderingen ska göras efter ett år och skyndsamt återrapporteras till riksdagen.</textBlock>
    <textBlock id="i-ba56561b86e235f7">Jag vill sluta med att uttrycka en förhoppning om att när vi står här någon gång 2008 och diskuterar hur det har gått med det nya hamnskyddet är vi och även Sveriges hamnar glada och positiva. Det har fungerat över förväntan. Skulle så inte vara fallet får vi självfallet se till att det blir erforderliga justeringar.</textBlock>
    <textBlock id="i-8d1121c73db6b7cd">Jag yrkar bifall till förslaget i betänkandet.</textBlock>
    <textBlock id="i-109355a60924db4d">Anf. 4 ELSE-MARIE LINDGREN (kd):</textBlock>
    <textBlock id="i-fa1d3026128046ad">Herr talman! Jag vill börja med att yrka bifall till förslaget i betänkandet.</textBlock>
    <textBlock id="i-6036565d025a7746">Riksdagen har tidigare behandlat frågor rörande sjöfartsskydd, och turen är nu kommen till skyddet för våra hamnar. Sverige har genom historien varit mycket, eller till och med extremt, beroende av handel och sjöfart. Så kommer det givetvis att vara i fortsättningen också. I dessa globaliserade tider av allt intensivare ekonomiskt, politiskt, tekniskt, kulturellt och annat utbyte måste vi fråga oss vad vi kan göra för att dels stimulera och underlätta en vital svensk handel med andra länder, dels skydda flödet av varor och människor från och till Sverige.</textBlock>
    <textBlock id="i-0adf3935077895d5">Handelspolitiken är givetvis kärnan och utgångspunkten, men vi måste också kraftsamla kring att utveckla och stärka de fysiska instrument vi har till vårt förfogande, till exempel våra hamnar som vi debatterar här i dag.</textBlock>
    <textBlock id="i-6394451e0dde8478">Vi svenskar glömmer ibland bort att Sverige är ett sjöfartsland av rang. Näst intill all svensk utrikeshandel transporteras på köl. Så ser det visserligen ut för många andra länder också och på många håll i världen. Jorden täcks ju trots allt till största delen av vatten.</textBlock>
    <textBlock id="i-6752147da33ed7cb">Längs med Sveriges kust finns ett stort antal hamnar. Totalt är det 52 som berörs av förslaget i detta betänkande. Våra hamnar är platser med intensiv verksamhet, platser där det kan uppstå problem med konsekvenser för resten av landet, platser där det finns möjligheter att avsiktligen orsaka omfattande skada.</textBlock>
    <textBlock id="i-2b13dfa3953d9bbe">Därför anser vi kristdemokrater att det borde göras en sårbarhetsanalys för varje hamn liknande den som kommunerna åläggs att göra, med uppföljning och utvärdering.</textBlock>
    <textBlock id="i-c4264cf257519c27">Liksom många andra säkerhetsrelaterade frågor lyftes hamnskyddet högt upp på den säkerhetspolitiska dagordningen först efter terrordådet i USA den 11 september 2001. Svenska och andra länders hamnskydd ska givetvis kunna hantera otaliga andra problem än potentiella terrordåd. Men det är just potentiella terrorattacker som till stor del blivit vägvisande i arbetet för säkrare hamnar.</textBlock>
    <textBlock id="i-06192354fe197171">Det förslag som regeringen presenterar i sin proposition är, som försvarsutskottet konstaterar i sitt betänkande, ett försök att förebygga ett elfte september i sjöfarten. För givetvis är alla offentliga mötesplatser och kommunikationsmedel generellt sett potentiella mål för terroristattacker.</textBlock>
    <textBlock id="i-5ed1505a83d15829">Herr talman! Kristdemokraterna ser mycket positivt på regeringens beskrivna ambitioner att skapa ett gott skydd för svenska hamnar, att upprätta en skyddsplan för varje hamn och att frågan om var gränsen går för det hamnområde som ska omfattas av skyddsplanen utvecklas så att vi får en avgränsning och en definiering. Regelverket behöver utvecklas och utvärderas. Frågan lär därmed återkomma till riksdagen inom ett år, som vi skriver i betänkandet.</textBlock>
    <textBlock id="i-a411d2f56c333be7">Det viktigaste nu är att vi skyndsamt inför det nya direktivet för att undvika skada på den svenska exportnäringen.</textBlock>
    <textBlock id="i-d15535c639be604b">Anf. 5 GUNILLA WAHLÉN (v):</textBlock>
    <textBlock id="i-4ba1aab5769e1e87">Herr talman! Vänsterpartiet anser, liksom övriga partier i kammaren, att det kan vara rimligt att införa regler om ökat hamnskydd och att det ska finnas en beredskap för att säkra hamnområdena för olika typer intrång, kriminalitet och hot. I detta fall, liksom i många andra, gör man detta som en följd av ökad terrorism och på grund av regler som tillkommit på USA:s och EU:s initiativ.</textBlock>
    <textBlock id="i-b5a152c0684a59ce">Vänsterpartiet håller med om de frågeställningar som övriga partier i utskottet har och har en viss betänksamhet i betänkandet, som har framkommit här i kammaren. Jag vill särskilt betona att det är viktigt att säkerställa människors rätt till integritet. Och en avvägning mellan integritet och säkerhet kan vara svår att göra, särskilt i områden där civila av tradition vistas. Det blir polis och tjänstemän vid Kustbevakningen som ska få genomföra undersökningarna och identitetskontrollerna. Undersökningen av gods ska ske i samråd med Tullverket.</textBlock>
    <textBlock id="i-3320b7299aea703d">Herr talman! Utskottet trycker särskilt på att direktivets effekter, liksom konsekvensen av den svenska organisatoriska lösningen för att genomföra direktivet, utvärderas. Utvärderingen bör göras så snart det är rimligt. Vänsterpartiet menar, liksom utskottet, att det bör ske efter ett år och att utvärderingen ska tillställas riksdagen så snart som möjligt.</textBlock>
    <textBlock id="i-92b534ae1c139cd0">Vi i Vänsterpartiet kommer noga att följa frågan och är beredda att göra förändringar av direktivet eller tolkningar av det om det anses nödvändigt.</textBlock>
    <textBlock id="i-307559e895c79cb8">Med detta, herr talman, yrkar jag bifall till förslaget i betänkandet.</textBlock>
  </contentBlock>
  <contentBlock page="0" id="i-ac604dc9fa410194">
    <textBlock id="i-16bd3235b2f767a3">Överläggningen var härmed avslutad.</textBlock>
    <textBlock id="i-b8522d61fe3820af">Beslut</textBlock>
  </contentBlock>
  <contentBlock page="0" id="i-9f60c35bf09639ea">
    <textBlock id="i-0ba7498a667f8fd1">10 § Skäliga stöd- och anpassningsåtgärder för arbetstagare med funktionshinder</textBlock>
  </contentBlock>
  <contentBlock page="0" id="i-055d905c36b9d8d7">
    <textBlock id="i-b014ee53abe0dbf9">Föredrogs</textBlock>
  </contentBlock>
  <contentBlock page="0" id="i-4f566d9f372b21a9">
    <textBlock id="i-ec036ee9bfef8d8a">Talmannen konstaterade att ingen talare var anmäld.</textBlock>
    <textBlock id="i-db0fb5492e519ffa">Beslut</textBlock>
  </contentBlock>
  <contentBlock page="0" id="i-d4ce552658665d15">
    <textBlock id="i-d9d259af3e816b4b">11 § Anmälan om fråga för skriftligt svar</textBlock>
  </contentBlock>
  <contentBlock page="0" id="i-9c5201011cb24b1e">
    <textBlock id="i-ce636c14755589dd">Anmäldes att följande fråga för skriftligt svar framställts</textBlock>
  </contentBlock>
  <contentBlock page="0" id="i-692f0a97b24d91ee">
    <textBlock id="i-6954a0d4c5e232f8">den 15 november</textBlock>
  </contentBlock>
  <contentBlock page="0" id="i-a1bd666f4e49fc25">
    <textBlock id="i-5445d3e527012188">Annie Johansson</textBlock>
  </contentBlock>
  <contentBlock page="0" id="i-4383cd56b502e6e7">
    <textBlock id="i-d267cecfec30e375">Frågan redovisas i bilaga som fogats till riksdagens snabbprotokoll tisdagen den 21 november.</textBlock>
    <textBlock id="i-28b6997c413d0e3b">12 § Anmälan om skriftliga svar på frågor</textBlock>
  </contentBlock>
  <contentBlock page="0" id="i-f28e7af87704877f">
    <textBlock id="i-afc6ed4a3585d9b7">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-7f76dec9aaa6b580">
    <textBlock id="i-01b82e0c47961d9b">den 15 november</textBlock>
  </contentBlock>
  <contentBlock page="0" id="i-f1ce03646bf0245e">
    <textBlock id="i-6a24afe836e4f922">Jan Lindholm</textBlock>
  </contentBlock>
  <contentBlock page="0" id="i-3f81eb93cc709ddc">
    <textBlock id="i-a79f7667fbf5d2e2">Sylvia Lindgren</textBlock>
  </contentBlock>
  <contentBlock page="0" id="i-251c07a7395e6196">
    <textBlock id="i-403c398ac80947a1">Hans Hoff</textBlock>
  </contentBlock>
  <contentBlock page="0" id="i-f7230fc5be38f876">
    <textBlock id="i-cc6e81dd7d5fe9f4">Svaren redovisas i bilaga som fogats till riksdagens snabbprotokoll tisdagen den 21 november.</textBlock>
    <textBlock id="i-28268222fbf898a7">13 § Kammaren åtskildes kl. 9.24.</textBlock>
  </contentBlock>
  <contentBlock page="0" id="i-19622a3836c9885e">
    <textBlock id="i-72dba8da8224f6ce">Förhandlingarna leddes av talmannen.</textBlock>
  </contentBlock>
  <contentBlock page="0" id="i-453d0e507cae7be9">
    <textBlock id="i-c77df999e788d341">/Eva-Lena Ekman</textBlock>
  </contentBlock>
</protocol>
