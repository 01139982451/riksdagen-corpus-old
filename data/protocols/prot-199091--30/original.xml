<protocol id="prot-199091--30">
  <contentBlock page="0" id="i-670ea32234464966">
    <textBlock id="i-5ba20526a23db36b">1 § Justering av protokoll</textBlock>
  </contentBlock>
  <contentBlock page="0" id="i-9dd61ae5f5073d81">
    <textBlock id="i-bae0c425d5f76833">Justerades protokollet för den 16 november.</textBlock>
  </contentBlock>
  <contentBlock page="0" id="i-bc4cd653f8d03fe5">
    <textBlock id="i-e14500cb481fcbc8">2 § Ledighet</textBlock>
  </contentBlock>
  <contentBlock page="0" id="i-b01136d202c43fe5">
    <textBlock id="i-3ba6e375e09a59db">Förste vice talmannen meddelade att Ingela</textBlock>
    <textBlock id="i-abeed5f417875a12">Mårtensson (fp) ansökt om ledighet under tiden den 27 november--den 26 december för att delta som observatör vid en vetenskaplig studie av kärnvapenprovens effekter.</textBlock>
  </contentBlock>
  <contentBlock page="0" id="i-7bcf633af7f75c2c">
    <textBlock id="i-16d920619015fb82">Kammaren biföll denna ansökan.</textBlock>
  </contentBlock>
  <contentBlock page="0" id="i-67e40885f24f5239">
    <textBlock id="i-8f5e20a56dcee73a">Förste vice talmannen anmälde att Lars Härneman</textBlock>
    <textBlock id="i-00fa828f0e02b641">(fp) skulle tjänstgöra som ersättare för Ingela</textBlock>
    <textBlock id="i-692a2800a42ec5d6">Mårtensson.</textBlock>
  </contentBlock>
  <contentBlock page="0" id="i-778267374302d232">
    <textBlock id="i-9c337d9dca28b1d3">3 § Svar på interpellation 1990/91:55 om asyl</textBlock>
  </contentBlock>
  <contentBlock page="0" id="i-196993d3a24313c5">
    <textBlock id="i-8e54c8e7afd5b792">Anf. 1 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-960dec03c5c2acd6">
    <textBlock id="i-d7032d2695c0baa9">Fru talman! Sten Andersson i Malmö har frågat mig om jag är beredd att medverka till att de som beviljats asyl kan sändas tillbaka till sina hemländer om de agerat grovt kriminellt eller på annat sätt tydligt klargör att de inte är i behov av asyl.</textBlock>
  </contentBlock>
  <contentBlock page="0" id="i-f09ec6cd9ce52186">
    <textBlock id="i-5a690e7c51d37589">Sten Andersson har rubricerat sin interpellation med frågan: ''Evig asylrätt?''</textBlock>
  </contentBlock>
  <contentBlock page="0" id="i-224716c31194e5c8">
    <textBlock id="i-c18ff2d842833bbf">Begreppet asyl är definierat i 3 kap. 1 §</textBlock>
    <textBlock id="i-1d1aa5bde88690ce">utlänningslagen. Med asyl avses uppehållstillstånd som beviljas en utlänning därför att han är flykting eller krigsvägrare eller, utan att vara flykting, inte vill återvända till sitt hemland på grund av de politiska förhållandena där och kan åberopa tungt vägande omständigheter till stöd för detta.</textBlock>
  </contentBlock>
  <contentBlock page="0" id="i-cd5d3891fe2c77e3">
    <textBlock id="i-67244e6165d3f359">En flykting är en utlänning som befinner sig utanför det land som han är medborgare i, därför att han känner välgrundad fruktan för förföljelse på grund av sin ras, nationalitet, tillhörighet till en viss samhällsgrupp eller på grund av sin religiösa eller politiska uppfattning, och som inte kan, eller på grund av sin fruktan inte vill, begagna sig av detta lands skydd.</textBlock>
  </contentBlock>
  <contentBlock page="0" id="i-caff1199e7591810">
    <textBlock id="i-6e1d27f48be2f6b6">Flykting är också den som är statslös och som av samma skäl befinner sig utanför det land där han tidigare har haft sin vanliga vistelseort, och som inte kan, eller på grund av sin fruktan inte vill, återvända dit.</textBlock>
  </contentBlock>
  <contentBlock page="0" id="i-2972b1fbd2db4206">
    <textBlock id="i-3beaf14994724d22">Som bekant beviljas sedan den 13 december 1989</textBlock>
    <textBlock id="i-102cb23317a9107e">asyl endast för flyktingar och för dem som har ett särskilt starkt skyddsbehov.</textBlock>
  </contentBlock>
  <contentBlock page="0" id="i-1620d5736784334b">
    <textBlock id="i-340fc066fb052728">En utlänning som bedöms vara flykting enligt utlänningslagen skall ges asyl om inte synnerliga skäl talar däremot. Till synnerliga skäl hör bl.a.</textBlock>
    <textBlock id="i-2275ff2af3d7495a">kriminalitet och terrorism. Detta innebär att vi kan vägra asyl på grund av kriminalitet.</textBlock>
  </contentBlock>
  <contentBlock page="0" id="i-518e99fc2722373c">
    <textBlock id="i-b1357d52fb2f8775">Har man fått asyl och därmed beviljats uppehållstillstånd, väljer man sedan själv hur länge man vill stanna i Sverige.</textBlock>
  </contentBlock>
  <contentBlock page="0" id="i-e86a834ae6290a1e">
    <textBlock id="i-2facda4f5ef10169">I utlänningslagen (3 kap. 5 §) finns regler om när flyktingskap upphör. Så skall ske om flyktingen t.ex. av fri vilja återvänder till sitt hemland.</textBlock>
  </contentBlock>
  <contentBlock page="0" id="i-4ebf6fa3dbcd219c">
    <textBlock id="i-8eca1d91a3f00ab7">Om en utlänning fått s.k. flyktingförklaring och det beslutet är felaktigt på grund av att han lämnat oriktiga uppgifter skall flyktingförklaringen återkallas.</textBlock>
  </contentBlock>
  <contentBlock page="0" id="i-6e05a2bbb2c864b2">
    <textBlock id="i-cbde56c979da360e">Även ett uppehållstillstånd kan återkallas (2 kap.</textBlock>
    <textBlock id="i-86c2791ce15ffe55">9--12 §§).</textBlock>
  </contentBlock>
  <contentBlock page="0" id="i-8c942c47d8c12d27">
    <textBlock id="i-a198d76ddd6ff6fe">Ett uppehållstillstånd skall återkallas om utlänningen har lämnat oriktiga uppgifter om sin identitet. Återkallelse skall dock inte ske, om det kan antas att den oriktiga uppgiften inte har inverkat på tillståndsbeslutet eller om andra särskilda skäl talar emot det, t.ex. starka humanitära skäl.</textBlock>
  </contentBlock>
  <contentBlock page="0" id="i-5281a0c11fc29850">
    <textBlock id="i-e9796c296f2cb68b">Återkallelse av uppehållstillstånd får ske om utlänningen medvetet har lämnat andra oriktiga uppgifter än om sin identitet eller medvetet har förtigit omständigheterna som varit av betydelse för att få tillståndet.</textBlock>
  </contentBlock>
  <contentBlock page="0" id="i-2de2a214925f9d94">
    <textBlock id="i-d9f2989972ae0102">Inom två år från bosättningen i Sverige får återkallelse också ske om utlänningen t.ex. inte försörjer sig på ett ärligt sätt eller bedriver verksamhet utan tillstånd eller om utlänningen kan antas komma att begå brott i Sverige eller i Norden.</textBlock>
  </contentBlock>
  <contentBlock page="0" id="i-9a6769c9d1e160b5">
    <textBlock id="i-6cc884308af1eff7">En utlänning med uppehållstillstånd i Sverige kan utvisas på grund av brott även om han varit bosatt i</textBlock>
    <textBlock id="i-d6788bfc6ac7bf30">Sverige i två år, nämligen om han döms för ett brott som kan leda till fängelse i mer än ett år, eller om en domstol undanröjer en villkorlig dom eller skyddstillsyn som utlänningen har dömts till för ett sådant brott. Utvisning får också ske om utlänningen döms för ett brott som kan leda till fängelse enligt utlänningslagen, t.ex.</textBlock>
    <textBlock id="i-b95291699d5d8cb0">människosmuggling.</textBlock>
  </contentBlock>
  <contentBlock page="0" id="i-fece638cdbb85094">
    <textBlock id="i-b637134068177ddd">Svaret på Sten Anderssons fråga är därför att en utlänning som här i landet gör sig skyldig till brott kan komma att utvisas och att ett uppehållstillstånd kan återkallas under vissa förutsättningar. Vi har alltså ingen evig asylrätt för dem som missbrukar den rätten. Jag delar Sten Anderssons uppfattning, att har man erhållit skydd och fristad i ett land får man acceptera de regler och normer som gäller för landet.</textBlock>
  </contentBlock>
  <contentBlock page="0" id="i-e2cfb21b7b5fe719">
    <textBlock id="i-392dfcdccc1eb54f">Anf. 2 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-87e391e3642be2f4">
    <textBlock id="i-24e9a1b968b7fe57">Fru talman! Jag tackar statsrådet för svaret på min interpellation. Låt mig börja med vad jag skrev i början på min interpellation:</textBlock>
  </contentBlock>
  <contentBlock page="0" id="i-40344c06623edd2f">
    <textBlock id="i-1a3bfa59916ae4ee">''Det är ytterst viktigt att de som beviljats asyl i</textBlock>
    <textBlock id="i-0a8015667aa2e6b0">Sverige känner trygghet och slipper fysisk och psykisk ängslan. Om detta får det inte råda någon som helst tvekan.</textBlock>
  </contentBlock>
  <contentBlock page="0" id="i-f05182b0ea435815">
    <textBlock id="i-ca55877bf596e146">Lika viktigt är det, i avsikt att skapa förståelse bland medborgarna för flyktingpolitiken, att de som beviljats asyl under sin tillfälliga eller stadigvarande vistelse i Sverige uppträder på ett icke utmanande sätt. Har man erhållit skydd och fristad i ett land får man acceptera de regler och normer som gäller för landet.''</textBlock>
  </contentBlock>
  <contentBlock page="0" id="i-85c6be079c06bd8b">
    <textBlock id="i-594a3461c81d38b0">Jag är glad att vi är överens där, statsrådet. Att vi är det fick vi höra i det svar som statsrådet läste upp. Detta är vad som gäller i teorin, enligt min uppfattning. Men hur är det i praktiken?</textBlock>
  </contentBlock>
  <contentBlock page="0" id="i-8b455390a863702e">
    <textBlock id="i-fababbcb02fb472f">Vi har under åren sett hur man på olika sätt kan uppträda för att förhindra utvisning. Man skulle inte enligt svensk lagstiftning få lov att stanna, men man lyckas ändå att, med olika knep och konster, till slut få ett uppehållstillstånd. Man överklagar t.ex. i alla instanser, och sedan tar det så lång tid från den dagen då man sökte asyl i Sverige, att man får lov att stanna av s.k. humanitära skäl. Där har man god hjälp av advokater som tjänar mycket stora pengar på den här verksamheten.</textBlock>
  </contentBlock>
  <contentBlock page="0" id="i-de8bb5f1cf693140">
    <textBlock id="i-1ed5dbe6e93740ec">Allmänheten har också, fru talman, fått intrycket av att man genom demonstrationer, ibland t.o.m.</textBlock>
    <textBlock id="i-b7502c2364bf4dee">hot om självmord, kan erhålla ett uppehållstillstånd i Sverige. Massmedia blåser ofta upp de här aktionerna, och då händer det att man vid, enligt mångas uppfattning, alltför många tillfällen erhåller uppehållstillstånd i Sverige. Detta hade man inte fått om man inte hade vidtagit de här aktionerna. Man försöker även agera på olika sätt och göra sig omöjlig i det land som man har lämnat.</textBlock>
    <textBlock id="i-fb0cf0ffccfe7d8c">Man försöker uppträda i TV och tidningar och säga att man hatar regimen, och man kritiserar den våldsamt. Detta gör man för att svenska myndigheter skall få den uppfattningen att om personen i fråga skickas tillbaka, blir han fängslad eller får kanske lida ännu värre. Det har hänt att det har gett resultat.</textBlock>
  </contentBlock>
  <contentBlock page="0" id="i-0ce933b166b7c0f3">
    <textBlock id="i-dc4e0b09730b96dd">Nu vet jag, fru talman, att statsrådet inte kan kommentera enskilda händelser. Men jag skall ändå för riksdagens protokoll ta upp två exempel.</textBlock>
  </contentBlock>
  <contentBlock page="0" id="i-c1ffce97cab1355b">
    <textBlock id="i-11f082e7c15f7fb9">År 1987 kom en familj till Malmö som fick asyl i</textBlock>
    <textBlock id="i-f0a9715408ec63bc">Sverige därför att zigenare var förföljda i</textBlock>
    <textBlock id="i-15a0b413d4186e5d">Tjeckoslovakien. Efter det att man fått asyl i</textBlock>
    <textBlock id="i-8e8a94859dc49625">Sverige åkte den här familjen på charterresor till</textBlock>
    <textBlock id="i-8b7251e7363e0c7a">Tjeckoslovakien. Detta hände även då man fortfarande hade en kommunistisk regim i</textBlock>
    <textBlock id="i-90974dea9facd56b">Tjeckoslovakien. Man kom hit till Sverige med ett barn. I dag har man elva barn i Sverige. Dessa har man hämtat i Tjeckoslovakien vid olika tillfällen.</textBlock>
    <textBlock id="i-95329a35b0fc392a">Polisen tror inte att barnen är familjens. Men de kan inte bevisa motsatsen. Sedan har den här familjen bedrivit en omfattande brottslig verksamhet i Sverige.</textBlock>
  </contentBlock>
  <contentBlock page="0" id="i-32b4b450c3094a9b">
    <textBlock id="i-ae08d1c0932dca01">De har icke arbetat en dag, utan legat myndigheter och framför allt skattebetalare till last. De elva barnen har begått sammanlagt 194 bevisade brott.</textBlock>
  </contentBlock>
  <contentBlock page="0" id="i-b32f343c04d7a68f">
    <textBlock id="i-cccb85eedb5ca85b">Jag tycker inte att det är fel att man i ett sådant ärende agerar något hårdare.</textBlock>
  </contentBlock>
  <contentBlock page="0" id="i-96c09b9114015753">
    <textBlock id="i-b036da9831827e41">Ett annat fall gällde ett antal libanesiska ungdomar i Malmö. De hade kommit till Sverige utan papper, utan biljetter, utan körkort, utan något som helst dokument som kunde bevisa vilka de var. De fick tillstånd att stanna i Sverige och fick politisk asyl.</textBlock>
    <textBlock id="i-44e8e3a1124e6702">Sedan blev de invecklade i en brottslig verksamhet.</textBlock>
    <textBlock id="i-556bd70882d2031e">Polisen gjorde husrannsakan och fann då deras pass. I passen fanns också stämplar som visade att libaneserna vid ett flertal tillfällen under asyltiden hade besökt Libanon.</textBlock>
  </contentBlock>
  <contentBlock page="0" id="i-723c3df6eeef2b3f">
    <textBlock id="i-7eceacfac3939a45">Fru talman! Jag tror inte att jag tar till överord om jag säger att det stöter en stor del av svenska folket att den här verksamheten tillåts fortsätta.</textBlock>
  </contentBlock>
  <contentBlock page="0" id="i-22a0cb0d7189f6b1">
    <textBlock id="i-9d74d211a819ab71">Jag skulle till sist vilja ställa en fråga till statsrådet.</textBlock>
    <textBlock id="i-a697f8973e2fa90e">Vi har nu hört statsrådet läsa upp vad som gäller i teorin. Men -- och detta är viktigt -- vid hur många tillfällen har den lagstiftning som ger möjlighet att visa ut människor som missköter sig och som har drivit med myndigheterna använts i praktiken?</textBlock>
  </contentBlock>
  <contentBlock page="0" id="i-b5aa8dace5f9aaaa">
    <textBlock id="i-58edf6dc3c3e0317">Anf. 3 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-26ce5f7b71b736ff">
    <textBlock id="i-de1d180d09bdb619">Fru talman! Sten Andersson i Malmö börjar sitt anförande med en fråga som ligger litet vid sidan av det som interpellationen handlar om, men jag vill ändå kommentera den. Jag tycker att det är olyckligt att Sten Andersson säger att det ligger knep och konster bakom asylprövningsrätten och att han blåser under myten om att det är vanligt förekommande att man på olika sätt myglar sig till uppehållstillstånd eller asyl i det här landet.</textBlock>
  </contentBlock>
  <contentBlock page="0" id="i-d17b61efc7e55225">
    <textBlock id="i-50a9eb32ef44d44b">Det är faktiskt inget olagligt eller diskutabelt med att människor utnyttjar de möjligheter som vi, genom lagar stiftade av denna kammare -- för övrigt i mycket stor politisk enighet -- har givit människor för att de skall kunna få sin sak prövad på ett rättssäkert sätt. Det gäller möjligheten till juridiskt ombud och möjligheten att överklaga ett beslut.</textBlock>
    <textBlock id="i-43a4edbb92af6899">Detta kan i och för sig komma att leda till långa väntetider, och det har ibland också gjort det. Men</textBlock>
    <textBlock id="i-0ba1a7cd75011ca3">Sten Andersson vet att vi arbetar mycket hårt med att försöka förkorta väntetiderna och att vi också börjar bli framgångsrika i det avseendet. På grund av de långa väntetiderna kan det ibland bli fråga om s.k. humanitära skäl, inte minst när det gäller barn som har varit inblandade i en asylprocess.</textBlock>
  </contentBlock>
  <contentBlock page="0" id="i-921665f55e6980e3">
    <textBlock id="i-c91d44dc27d10467">Så till frågan som interpellationen gäller, nämligen vad som gäller i teorin och i praktiken. Vad vi kan besluta om i den här kammaren är självfallet de teoretiska förutsättningarna. Men det är de verkställande myndigheterna som måste ta den praktiska tillämpningen i beaktande.</textBlock>
  </contentBlock>
  <contentBlock page="0" id="i-6efdf00cb649f985">
    <textBlock id="i-3ecfc66ec11f80bb">Detta gäller bl.a. de exempel som Sten Andersson har tagit upp. Jag kan som sagt inte ge mig in på dem, och jag känner heller inte till bakgrunden.</textBlock>
    <textBlock id="i-5ee9f7ec65e4a390">Men det är polisen som måste ta initiativ till en återkallelse av uppehållstillståndet om en person inte försörjer sig på ett ärligt sätt eller om han bedriver verksamhet utan tillstånd. Det får sedan prövas av invandrarverket. Det kan finnas faktorer som gör att invandrarverket ändå inte väljer att avvisa en sådan person. Det kan t.ex. finnas andra anknytningar till Sverige som bedöms vara så starka att en återkallelse inte bör ske. Om det, som i det här fallet, ligger brott bakom ifrågasättandet av uppehållstillståndet, är det polisens sak att ta sådana initiativ.</textBlock>
  </contentBlock>
  <contentBlock page="0" id="i-5229e4949b2aaed4">
    <textBlock id="i-c9641ffd6ba0f475">Jag är ledsen, men jag har inga siffror på hur ofta detta har skett. Det finns också andra faktorer som kan göra att människor utvisas på grund av brott.</textBlock>
    <textBlock id="i-95b6811cb5ddec78">Om det t.ex. finns en dokumenterad brottslighet från en individs tid som asylsökande, har det vid asylprövningen en utomordentligt stark negativ inverkan på hans möjligheter att få asyl om han inte i övrigt har utomordentligt starka skäl.</textBlock>
  </contentBlock>
  <contentBlock page="0" id="i-56e5ba92b7358d19">
    <textBlock id="i-d363656cc78fb86f">För det andra kan det, som jag påpekade när jag refererade till de lagregler som gäller, uppstå ett läge där domstolen dömer till utvisning.</textBlock>
  </contentBlock>
  <contentBlock page="0" id="i-b58e8a224755ff8b">
    <textBlock id="i-e72b4e7a5e065819">Anf. 4 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-156b7eb966c78825">
    <textBlock id="i-1eccdf632b9b3634">Fru talman! Olyckligt, sade statsrådet om delar av mitt agerande. Okej, hon har rätt att tycka vad hon vill.</textBlock>
  </contentBlock>
  <contentBlock page="0" id="i-d48e1d7cb34633b3">
    <textBlock id="i-6441dfbd35901e66">Jag vill kort referera till en bandinspelning från ett nyhetsprogram i Danmarks TV 2 från den 6 april i år. I programmet deltog Jonas Widgren, som inte kan vara helt obekant för statsrådet, eftersom han -- i och för sig innan Maj-Lis Lööw var statsråd -- var statssekreterare på hennes departement. Det måste därför finnas viss anknytning. Jonas Widgren säger, på tal om knåp och knep för att få lov att stanna kvar i Sverige, att det är kun 5 % av dem som i dag söker sig till</textBlock>
    <textBlock id="i-8933380804abe995">Europa som är politiska flyktingar; resterande</textBlock>
    <textBlock id="i-4aae3598cca46f73">95 % är ekonomiska flyktingar. Då förstår även jag att de måste använda litet knåp och knep för att få lov att stanna i de länder dit de önskar komma.</textBlock>
  </contentBlock>
  <contentBlock page="0" id="i-d93d8367430392bf">
    <textBlock id="i-758e3d99534276ff"/>
    <textBlock id="i-2875213d59b69d3f">Vi har under senare år kunnat se att en överväldigande majoritet av dem som kommit till</textBlock>
    <textBlock id="i-0d4b95fd4ee2cd73">Sverige strax före ankomsten har kastat bort pass, biljetter och ID-handlingar trots -- jag betonar det -- att man i de flesta fall måste ha visat upp dessa handlingar någon gång under resan hit.</textBlock>
  </contentBlock>
  <contentBlock page="0" id="i-6da3f7908be0b7b6">
    <textBlock id="i-4e152caa3fd4d649">Jag vill påstå att svensk asylpolitik, i varje fall fram till december 1989, har inneburit att den som har varit ärlig och öppet har deklarerat sina åsikter har haft det svårare att få asyl än den som medvetet och kallt och beräknande har fört myndigheter och svenska skattebetalare bakom ljuset.</textBlock>
  </contentBlock>
  <contentBlock page="0" id="i-641612f5f20826f5">
    <textBlock id="i-87de0df82e0f40a5">Jag vill också, fru talman och fru statsråd, påpeka att det i asylpolitiken och flyktingpolitiken i Sverige förs två debatter: en debatt här i Sveriges riksdag och en debatt ute på stan.</textBlock>
  </contentBlock>
  <contentBlock page="0" id="i-8702bd3b1308de35">
    <textBlock id="i-8a8537ace31b9402">Till sist vill jag säga att det inte är polisen som beslutar om en människa skall utvisas. Även om polisen anser att en person borde utvisas, så är det fortfarande invandrarverkat som fattar beslutet.</textBlock>
    <textBlock id="i-0d478dca4ee3a0b6">Eftersom den här debatten handlar om kritik mot asylrätten och statsrådet refererar till vad som gäller, hade det faktiskt varit både klädsamt och välgörande om statsrådet i någon form av siffror kunde vederlägga hur lagstiftningen fungerar i praktiken.</textBlock>
  </contentBlock>
  <contentBlock page="0" id="i-15102e3cd3946951">
    <textBlock id="i-9968a24a2ff2f727">Anf. 5 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-e903fb8b904e491b">
    <textBlock id="i-cc0d6101c76998d9">Fru talman! Jag tycker faktiskt att vi båda och alla i den här kammaren har ett ansvar att se till att ge en saklig grund för den debatt som också förs utanför det här huset. Vi har ansvar för att på saklig grund tillsammans redogöra för vad som gäller och inte gäller, och vi bör inte ''surfa'' på fördomar om hur det är.</textBlock>
  </contentBlock>
  <contentBlock page="0" id="i-e698b689857d0612">
    <textBlock id="i-1d0ac0520cf1faf4">Nu ändrar Sten Andersson i Malmö sin argumentation till att börja tala om dokumentlöshet och hänvisa till ett uttalande av</textBlock>
    <textBlock id="i-68df872f9f8ec602">Jonas Widgren från UNHCRs kontor. Jag utgår för övrigt ifrån, att de 5 % som Jonas Widgren talade om var klara konventionsflyktingar. Men Sten</textBlock>
    <textBlock id="i-d61f5b0383f3bdc3">Andersson vet mycket väl att vi varken nu eller tidigare ansett att endast detta är tillräckligt skäl för att i dag få asyl i Sverige.</textBlock>
  </contentBlock>
  <contentBlock page="0" id="i-0c9de0509ec82e45">
    <textBlock id="i-87828e6643488023">Sten Andersson vet också mycket väl att vi både i</textBlock>
    <textBlock id="i-627ce43545d29902">Sverige och internationellt arbetat mycket med att komma åt problemet med dokumentlösheten. Det är i dag klart uttalat att dokumentlösheten blir en ytterligare förstärkande faktor i de ärenden som prövas om man i övrigt har svaga skäl.</textBlock>
  </contentBlock>
  <contentBlock page="0" id="i-3dac983c2c1c06cf">
    <textBlock id="i-d4b8411c460e5f77">Men det var inte detta som Sten Andersson tog upp i sitt första inlägg, utan det var möjligheten att överklaga och få hjälp av ett juridiskt ombud. Jag menar att det vore olyckligt om vi kallar detta för knep och konster och framställer det som ett fiffel --</textBlock>
    <textBlock id="i-ebb4aada6941755d">även om det förlänger processen och även om det under resans gång kan komma att uppstå humanitära skäl. Det enda vi egentligen kan göra åt detta är att försöka få ner väntetiderna, och vi börjar nu lyckas med detta. Den nya lagstiftning som antogs i full enighet den 1 juli förra året syftade också till att effektivisera lagstiftningen i detta avseende så att ett ärende inte skulle kunna gå runt flera gånger i systemet.</textBlock>
  </contentBlock>
  <contentBlock page="0" id="i-c9cf5011a3527dc6">
    <textBlock id="i-0b2ef8529f6258b5">Jag har redogjort för de regler som gäller vid en eventuell omprövning av asylrätt eller flyktingstatus och de regler i lagstiftningen som vi kommit överens om i denna kammare. Jag har också pekat på i vilka olika skeden som en prövning av uppehållstillstånd eller en omprövning beslut om ett redan fattat beslut om uppehållstillstånd kan påverkas och i vilka instanser som sådana initiativ skall tas -- polisen, domstolarna och i asylprövningsskedet också av den som prövar asylrätten, dvs. invandrarverket och regeringen.</textBlock>
  </contentBlock>
  <contentBlock page="0" id="i-e1917386ddaa4d62">
    <textBlock id="i-48256d9c0e343bfa">Anf. 6 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-4f8fba1263ebb695">
    <textBlock id="i-6d77c529c1fc17e6">Fru talman! Statsrådet står nästan här och skryter litet grand om att regeringen har vidtagit åtgärder för att komma till rätta med den s.k. passlösheten.</textBlock>
    <textBlock id="i-2e081a28843e952a">Det skulle även i detta fall vara intressant att få något besked om ett eventuellt konkret resultat.</textBlock>
    <textBlock id="i-ebafaaf32ed9cd7b">Att bara säga att man har försökt att komma till rätta med problemen och inte kunna vidimera med något positivt förstärker inte statsrådets argumentation.</textBlock>
  </contentBlock>
  <contentBlock page="0" id="i-b93a1c9998fe7864">
    <textBlock id="i-d5c68852b1ccb97b">Sedan tillbaka till frågan om knåp och knep och advokater som tjänar stora pengar på att hjälpa utlänningar som vill söka asyl i Sverige. Nu vet jag att statsrådet inte kan uttala sig om enskilda fall och inte heller skall göra det, men vi har i media åtskilliga gånger sett hur man från den ena dagen till den andra ändrar sin uppgift. Den ena dagen kommer man ifrån Irak, en månad senare kommer man ifrån Syrien, och en månad därefter ifrån</textBlock>
    <textBlock id="i-8bcd32f9cf75e6e5">Egypten. När den första historien inte dög blir man tydligen ombedd att pröva en ny. Det är detta jag kallar för knåp och knep.</textBlock>
  </contentBlock>
  <contentBlock page="0" id="i-925b21ff2f194a15">
    <textBlock id="i-5d462ac60031c4e1">Jag vet om, fru statsråd, att svenska folket vill hjälpa dem som verkligen behöver hjälp. Men att hjälpa de personer som medvetet, kallt och beräknande, för myndigheter och svenska folket bakom ljuset och kostar oss enormt stora pengar, mer pengar per invånare än i något annat land i världen, är något som jag tycker att vi borde visa en mindre begränsad form av flathet inför.</textBlock>
  </contentBlock>
  <contentBlock page="0" id="i-39c21138e9740a62">
    <textBlock id="i-1a3b1d522da3344b">Överläggningen var härmed avslutad.</textBlock>
  </contentBlock>
  <contentBlock page="0" id="i-91b308319fac1052">
    <textBlock id="i-784b209ca281cd75">4 § Svar på interpellation 1990/91:58 om förhållandena i Rumänien</textBlock>
  </contentBlock>
  <contentBlock page="0" id="i-7246d84dfd40316d">
    <textBlock id="i-578688eb9e2fcb0d">Anf. 7 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-4dfed5f5ed021aa9">
    <textBlock id="i-eaddc69500e8fa1d">Fru talman! Maria Leissner har frågat mig om hur regeringen bedömer situationen i Rumänien med avseende på respekten för mänskliga rättigheter och om jag anser att det finns fog för uppfattningen att utvecklingen i Rumänien är på rätt väg. Maria</textBlock>
    <textBlock id="i-ed5d587a165dc4e5">Leissner har vidare frågat mig om jag anser att det i stort sett kan uteslutas att rumäner har fog att frukta förföljelse om de återvänder till Rumänien.</textBlock>
  </contentBlock>
  <contentBlock page="0" id="i-b086357901c96ff8">
    <textBlock id="i-8ddad2e783004ec0">Antalet asylsökande från Rumänien har ökat under det senaste året. Regeringen följer utvecklingen i</textBlock>
    <textBlock id="i-40a9227642f91e2b">Rumänien, liksom i andra länder, mycket noga. En delegation med representanter för invandrarverket och arbetsmarknadsdepartementet har besökt</textBlock>
    <textBlock id="i-db378fb8e40807eb">Rumänien den 17 november--den 22 november.</textBlock>
  </contentBlock>
  <contentBlock page="0" id="i-b78f0714dde6b464">
    <textBlock id="i-b9ddde5e10288213">Rumänien befinner sig i inledningen av en utveckling mot demokrati. Denna utveckling har hittills varit fylld av inre politiska motsättningar.</textBlock>
    <textBlock id="i-592e1ae4a638106c">Trots svårigheterna har förhållandena i landet dock förändrats i grunden genom att rumäner numera beviljas pass och kan resa utomlands. Det är möjligt att ge uttryck för sina åsikter, att bilda och ansluta sig till politiska partier och fackföreningar och det finns inga inskränkningar i religionsfriheten. Allmänna val hölls den 20 maj i år.</textBlock>
  </contentBlock>
  <contentBlock page="0" id="i-23eb82e315891a6c">
    <textBlock id="i-547c283b04a23d8a">Rumäniens nya ledning, den nationella räddningsfronten, har upphävt en rad av de lagar som kännetecknade förtrycket av de mänskliga rättigheterna under Ceausescu. En amnesti omfattande bl.a. alla som dömts för politiska brott meddelades efter maktövertagandet. Övergrepp som tidigare förekom från myndigheternas sida förekommer inte längre. Däremot har det förekommit att myndigheterna inte kunnat ge skydd till enskilda då det uppblossat etniska motsättningar mellan olika grupper där enskilda lemlästats och dödats. Den svenska regeringen är väl medveten om detta.</textBlock>
  </contentBlock>
  <contentBlock page="0" id="i-8a0ede1a5934e092">
    <textBlock id="i-bdf308e4a5e12683">Många av de asylsökande från Rumänien hänvisar till förföljelse på grund av tillhörighet till den ungerska minoriteten eller någon annan minoritet i landet. Det finns utan tvivel djupgående etniska motsättningar i framför allt Transsylvanien. Den nya regeringen har angett som en klar viljeyttring att trygga de nationella minoriteternas rättigheter, men det är för tidigt att bedöma hur kraftfullt den kommer att gripa sig an minoritetsfrågorna. Det finns inget som tyder på att etniska ungrare eller andra minoriteter skulle utsättas för förföljelser från myndigheternas sida. Det bör också påpekas att det näst största partiet i parlamentet efter den nationella räddningsfronten, representerar den ungerska befolkningsgruppen.</textBlock>
  </contentBlock>
  <contentBlock page="0" id="i-a6803d03b9503b6c">
    <textBlock id="i-e40ff1fbb6844766">Förändringarna i Rumänien har inte nått lika långt som i andra delar av Östeuropa och förutsättningarna är förmodligen inte lika gynnsamma som på många andra håll i Östeuropa.</textBlock>
  </contentBlock>
  <contentBlock page="0" id="i-dddab8051a0b5093">
    <textBlock id="i-dd558e38b31c9f56">Asyl kan inte beviljas en person enbart på den grunden att han eller hon är från Rumänien. Detta gäller oavsett etnisk tillhörighet. Det är dock nödvändigt att göra en noggrann individuell prövning av varje enskilt fall.</textBlock>
  </contentBlock>
  <contentBlock page="0" id="i-12d3bec5fd587dba">
    <textBlock id="i-ca248a476f4fb24b">Regeringen har med oro observerat att hot och våld förekommit mot enskilda och grupper, bl.a. mot politiska partier, vid olika tillfällen under året.</textBlock>
    <textBlock id="i-099fbfa219f4ef1c">Enligt mångas uppfattning har den rumänska ledningen inte vidtagit tillräckliga åtgärder mot t.ex. f.d. medlemmar av säkerhetspolisen</textBlock>
    <textBlock id="i-86168e220d059aff">Securitate. Overifierbara rykten cirkulerar om att</textBlock>
    <textBlock id="i-7c6a762a355697f7">Securitatemedlemmar i hemlighet bildat grupper på landsbygden.</textBlock>
  </contentBlock>
  <contentBlock page="0" id="i-e0ed48abdd7bb694">
    <textBlock id="i-97c71f0d7d2929b9">Officiellt har över 80 000 rumäner lämnat landet sedan revolutionen i december 1989. Den verkliga siffran torde vara avsevärt högre. En stor andel är etniska tyskar, men också många andra söker sig ut.</textBlock>
    <textBlock id="i-221cd66d6ce724e3">Det är inget problem för rumäner att i dag erhålla pass, vare sig som turister eller emigranter. Den snabba demokratiseringsutvecklingen i Östeuropa har lett till en relativt stor migration som också påverkar Sverige.</textBlock>
  </contentBlock>
  <contentBlock page="0" id="i-947085ca94c79d13">
    <textBlock id="i-8650e32f88d62621">Det råder stor fattigdom, inte minst i Rumänien, och det är förståeligt att uppehållstillstånd i stor utsträckning söks utan att grund för asyl föreligger.</textBlock>
    <textBlock id="i-9f767376215bfe89">Det är nödvändigt att pröva varje asylansökan mycket noggrant för att bedöma vilka som är flyktingar eller eljest har ett starkt skyddsbehov.</textBlock>
  </contentBlock>
  <contentBlock page="0" id="i-b87893fc33b282a4"/>
  <contentBlock page="0" id="i-7110be02a6bfbce2">
    <textBlock id="i-aaa558a7af25d935">Anf. 8 MARIA LEISSNER (fp):</textBlock>
  </contentBlock>
  <contentBlock page="0" id="i-150640c4e0cb6105">
    <textBlock id="i-81ecde6d4c349283">Fru talman! Jag vill tacka invandrarministern för svaret på min interpellation. Jag framställde interpellationen för att få reda på hur arbetsmarknadsdepartementet och statsrådet ser på situationen för de mänskliga rättigheterna i</textBlock>
    <textBlock id="i-7e4d589868129eb8">Rumänien, eftersom det kommit en del oroväckande signaler om den attityd som regeringen har intagit gentemot asylsökande. Jag blev ganska besviken över svaret. Jag tycker att det är färgat av ambitionen att rättfärdiga avvisandet av rumänska asylsökande. Det gäller framför allt de formuleringar där invandrarministern säger att</textBlock>
    <textBlock id="i-b5b35f1a2cbb036f">Rumänien befinner sig i inledningen av en utveckling mot demokrati. Vidare sägs att trots svårigheterna har förhållandena ändrats i grunden.</textBlock>
  </contentBlock>
  <contentBlock page="0" id="i-1523dbd53226a648">
    <textBlock id="i-8b0a2a00fab71652">Framför allt är det följande mening som jag är mycket bekymrad över: ''Övergrepp som tidigare förekom från myndigheternas sida förekommer inte längre.'' Detta är både okunnigt och aningslöst. Sveriges regering torde vara den enda i västvärlden som gör en sådan bedömning av det nuvarande läget för mänskliga rättigheter i</textBlock>
    <textBlock id="i-955ac45e3d75129b">Rumänien. Den bedömningen skiljer sig avsevärt från vad respekterade mänskliga rättighetsorganisationer som Amnesty och</textBlock>
    <textBlock id="i-88efdf28ccf7f486">Helsingforskommittén har kommit fram till.</textBlock>
  </contentBlock>
  <contentBlock page="0" id="i-ec94508fce5bb31c">
    <textBlock id="i-70d23998316b8675">Revolutionen i Rumänien i december var kanske inte så mycket en revolution som en palatsrevolution, där en grupp bytte plats med en annan. Större delen av förtryckarapparaten finns kvar och har inte monterats ned. Securitate bytte namn till Rumänska informationstjänsten, och det har nyligen aviserats att tusentals Securitatemän skulle återanställas. De har samma arbetsuppgifter som förut. Det förekommer en ungefär likadan övervakning av medborgare som tidigare med telefonavlyssning, öppning av brev m.m.</textBlock>
  </contentBlock>
  <contentBlock page="0" id="i-9b354d7bf811e147">
    <textBlock id="i-80e8234f6edd0f9c">Demonstrationer förbjöds i Bukarest i september.</textBlock>
    <textBlock id="i-319891fa47bc291f">I våras kunde alla se på TV hur de oppositionella partierna fick sina kontor förstörda och att bondeledaren blev misshandlad. De oppositionella studenterna och andra intellektuella som stod bakom massdemonstrationerna i februari, mars och juni har förutom vad jag skulle vilja kalla blodbadet i juni också lidit genom att de har blivit arresterade, förhörda, misshandlade och fängslade under lång tid. Dessa gripanden har skett helt utanför all rättssäkerhet. Det har inte varit ovanligt att man hållits avskild från kommunikation med omvärlden månadsvis.</textBlock>
  </contentBlock>
  <contentBlock page="0" id="i-1bfe4bd8f1913827">
    <textBlock id="i-0c30e5041c546a29">Lagstiftningen finns i stora delar kvar. Bl.a. har man flitigt använt förordning nr 153, där det stadgas att man kan gripa någon för att denne lever som en parasit på samhället utan att arbeta. Denna typ av lagstiftning finns alltså fortfarande kvar, och den är inte förändrad.</textBlock>
  </contentBlock>
  <contentBlock page="0" id="i-74e55b6dd8173926">
    <textBlock id="i-f42bc93d26ebd508">Premiärminister Iliescu har kallat de intellektuella för provokatörer som motarbetar den nya demokratin. En hel del har tvingats fly, bl.a. till</textBlock>
    <textBlock id="i-65a75662bae9bc94">Sverige.</textBlock>
  </contentBlock>
  <contentBlock page="0" id="i-8cc41a93eb4caecf">
    <textBlock id="i-65c091ad6c8eeead">TV-n är helt styrd av regimen. Anställda som kritiserar den officiella inställningen skall enligt</textBlock>
    <textBlock id="i-6052d54137b04a23">TVs ledare avskedas.</textBlock>
  </contentBlock>
  <contentBlock page="0" id="i-0ccf8a2df41f4330">
    <textBlock id="i-4a7f1764684443e7">Det finns i och för sig fria tidningar, men de har problem därför att kontrollen av papper ligger i regimens händer. Även kontrollen över distributionen, framför allt på landsbygden, finns hos makthavarna. Detta betyder att utgivningen äventyras och blir rätt osäker. Detta fungerar som en slags censur av dessa tidningar.</textBlock>
  </contentBlock>
  <contentBlock page="0" id="i-d1d21cd0620a1ba9">
    <textBlock id="i-c50338d9d15f89d6">I Amnestyrapporten, som kom så sent som i oktober, säger man att man är bekymrad över brott mot mänskliga rättigheter i Rumänien. Man är bekymrad över den påstådda medverkan från myndighetspersoner i våldsamma attacker på civilbefolkningen. Man är också bekymrad över att tillfångatagna eller arresterade människor har behandlats illa och över bristen på rättssäkerhet i vissa rättegångar.</textBlock>
  </contentBlock>
  <contentBlock page="0" id="i-a2ba9a1f1e3b8748">
    <textBlock id="i-e20a14011ed04280">Från annan källa har jag fått några exempel på hur det har gått till när människor har tillfångatagits.</textBlock>
    <textBlock id="i-0a5ac04a1b7aa225">Låt mig återge en berättelse:</textBlock>
  </contentBlock>
  <contentBlock page="0" id="i-730d149381bf8af5">
    <textBlock id="i-907153ce2eac0da2">Jag har blivit vilt, barbariskt slagen med nävar och fötter i huvudet, magen, över allt, tills jag föll ner.</textBlock>
    <textBlock id="i-bceb58a92df72bb2">Sedan trampade de ner mig med fötterna och slog mig på nytt tills jag svimmade. De hällde vatten över mig, och allt upprepade sig flera dagar i rad.</textBlock>
  </contentBlock>
  <contentBlock page="0" id="i-18b2d8bc87b789cf">
    <textBlock id="i-1b5aa1a0d1f769b2">En annan säger: Jag visste inte ens vad jag var anklagad för. Jag har blivit brutalt slagen. Maten var som för grisar, när vi fick den. Vattnet var fullt av maskar -- vi fick vänta tills de sjönk till botten.</textBlock>
    <textBlock id="i-04aa22c965fb9e8b">Jag blev väldigt sjuk i maginfluensa, men jag fick ingen behandling.</textBlock>
  </contentBlock>
  <contentBlock page="0" id="i-145402c20f8ca82c">
    <textBlock id="i-b83344a526ccf2a8">En av dem som har blivit arresterad och misshandlad är Georgescu Constantu, som arresterades den 19 februari på gatan och blev allvarligt misshandlad tillsammans med ett nittiotal andra människor. Han blev så småningom släppt efter att ha blivit hotad av polisen att man skulle sätta eld på hans hus, om han sade någonting.</textBlock>
  </contentBlock>
  <contentBlock page="0" id="i-9157beb797b5dd1b">
    <textBlock id="i-7dad27613c03e1f1">En annan är Tudor Dimitru, som arresterades i augusti, oskyldig. Han blev misshandlad. Inga misstankar om något brott. Han var arresterad i flera veckor.</textBlock>
  </contentBlock>
  <contentBlock page="0" id="i-7ca0db2d4c9f9e74">
    <textBlock id="i-d3ec43b2c3ec9167">Doina Cercel arresterades den 30 juni. Hon är på</textBlock>
    <textBlock id="i-26085a7c6bb5024a">Securitates svarta lista för att hon deltog i revolutionen och har deltagit i demonstrationer på</textBlock>
    <textBlock id="i-6557c5d5a295b629">Universitetsplatsen. Det finns många, inte minst minderåriga, som på detta vis har arresterats och misshandlats.</textBlock>
  </contentBlock>
  <contentBlock page="0" id="i-a7950858f08d4290">
    <textBlock id="i-b8bedadf075a0299">Detta är utomordentliga bevis på att situationen när det gäller de mänskliga rättigheterna är allvarlig. Jag tycker att det är mycket ledsamt att den officiella svenska bilden av Rumänien som en rättsstat, eller åtminstone ett land på väg att bli en demokratisk rättsstat, är så fullständigt skild från den verklighet som människor lever under i</textBlock>
    <textBlock id="i-d1856b6c454f6289">Rumänien i dag.</textBlock>
  </contentBlock>
  <contentBlock page="0" id="i-21f00d95dc982fc6">
    <textBlock id="i-9a792af2f0ce15e4">Anf. 9 ALF WENNERFORS (m):</textBlock>
  </contentBlock>
  <contentBlock page="0" id="i-3a69561437a27d13">
    <textBlock id="i-a26c820fac1f9e02">Fru talman! Jag hade förmånen att få tjänstgöra som valövervakare den 20 maj, och jag var i samband med det i Rumänien en vecka och träffade olika grupper, representanter för partier och liknande. För ett par veckor sedan var jag i</textBlock>
    <textBlock id="i-5625abf9c7e8f901">Rumänien på nytt, och jag måste säga att den beskrivning som statsrådet ger av situationen i</textBlock>
    <textBlock id="i-ae124d2d743856e7">Rumänien just nu inte stämmer särskilt väl med den bild jag fick, inte minst från det senaste besöket i</textBlock>
    <textBlock id="i-4f657dbd7aa052d6">Rumänien.</textBlock>
  </contentBlock>
  <contentBlock page="0" id="i-efcdd7fdd8a5ab99">
    <textBlock id="i-2eaf84623b1c871b">Jag träffade också då representanter för olika partier, för Gruppen för social dialog och för en mängd studentgrupper. På grundval av det måste jag säga att det här är en alltför ljus bild. Jag instämmer i mycket av det som Maria Leissner har påpekat, inte minst med tanke på vad man i</textBlock>
    <textBlock id="i-ecc8bee75017e5e6">Rumänien berättar om brotten mot mänskliga rättigheter.</textBlock>
  </contentBlock>
  <contentBlock page="0" id="i-0c04711ffcf5dd07">
    <textBlock id="i-f7755f8d85d6ae5b">Det är rätt märkligt när man nu ändå rätt ambitiöst försöker att göra en beskrivning av situationen där nere, finns inte junikravallerna med. De är faktiskt något av det allra värsta som har inträffat sedan revolutionen före årsskiftet 1989-1990. I samband med de här händelserna kallade man tydligen från den rumänska ledningens sida på gruvarbetare från norra delen av landet för att återställa ordningen i den rumänska huvudstaden Bukarest. Jag fick höra från olika grupper, inte minst från studentgrupperna, att man hade för avsikt att förstöra det hus där Gruppen för social dialog har sina kontor. Detta kunde dock förhindras tack vare ett klokt ingripande från visst håll.</textBlock>
  </contentBlock>
  <contentBlock page="0" id="i-7c148d179dc4b267">
    <textBlock id="i-4bbad2858c7e4d0b">Jag tycker att man skall ha i minnet när man bedömer detta att en vanlig löntagare har ca 2 000--</textBlock>
    <textBlock id="i-4165b88d333c32bf">3 000 lei eller 500--600 svenska kronor i månaden, medan gruvarbetarna har 15 000 lei i månaden. Det har de fått ganska nyligen plus vissa andra förmåner. Detta säger en del.</textBlock>
  </contentBlock>
  <contentBlock page="0" id="i-c9325702ed0fd19e">
    <textBlock id="i-078a7dbefd282e83">Det pågår en mycket livlig diskussion just nu i</textBlock>
    <textBlock id="i-2133ca37e8f488ba">Rumänien om huruvida det var Iliescu som kallade på gruvarbetarna eller inte. Det påstås alldeles bestämt -- och den debatten har också nått</textBlock>
    <textBlock id="i-324b6d33f4447eb3">Rumäniens parlament.</textBlock>
  </contentBlock>
  <contentBlock page="0" id="i-04d2866ffcbc32a6">
    <textBlock id="i-a9a71944d428fd85">Jag saknar alltså den beskrivningen, även om det är möjligt att statsrådet menar att man kan läsa detta mellan raderna i svaret.</textBlock>
  </contentBlock>
  <contentBlock page="0" id="i-7949ff05f8dffc26">
    <textBlock id="i-109e6f404b13ca56">Dessutom är jag litet förvånad över en uppgift i slutet av svaret: ''Officiellt har över 80 000 rumäner lämnat landet sedan revolutionen i december 1989.</textBlock>
    <textBlock id="i-9b34a5b99866e3d2">Den verkliga siffran torde vara avsevärt högre.'' Ja, enligt den siffra jag fick för ett par veckor sedan nere i Rumänien är det 800 000 som har lämnat</textBlock>
    <textBlock id="i-a17ed798ddd4b9c8">Rumänien, och av dem skulle 200 000 finnas i</textBlock>
    <textBlock id="i-0d541eae44dc2c5e">Tyskland, företrädesvis det gamla Västtyskland.</textBlock>
    <textBlock id="i-23612eeb5b8a2af5">Den siffran tyder på en verklig flykt från landet, och det är naturligtvis mycket tragiskt.</textBlock>
  </contentBlock>
  <contentBlock page="0" id="i-fbb39df75ba88684">
    <textBlock id="i-567145ca86bd1be3">Anf. 10 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-5a4b7e9c7c817443">
    <textBlock id="i-b0d079b13d79d5b5">Fru talman! För att ta det sista först, så förstår jag inte varför Alf Wennerfors skulle vara förvånad över att jag säger att det förmodligen är en avsevärt högre siffra. Jag har redovisat den officiella siffran -- och att vi vet att det är en stor andel etniska tyskar som har gett sig av, men också andra grupper.</textBlock>
  </contentBlock>
  <contentBlock page="0" id="i-ca38724c164e9e0c">
    <textBlock id="i-0521aef2fb4ab1a8">Får jag också understryka att jag på flera ställen i interpellationssvaret har pekat på att regeringen med mycket stor oro har observerat inte minst det som har hänt på senare tid -- hot om våld mot enskilda, mot grupper och mot politiska partier.</textBlock>
    <textBlock id="i-25df32af3a8dabff">Det är mycket av detta som Maria Leissner mera utförligt har beskrivit.</textBlock>
  </contentBlock>
  <contentBlock page="0" id="i-5dbb7c923b560a34">
    <textBlock id="i-3cc2a4e320a4fca4">Jag tycker också att det av svaret mycket klart framgår att vi gör en helt annan -- och mycket noggrann -- bedömning av de asylsökande från</textBlock>
    <textBlock id="i-dbfca361913737ed">Rumänien i dag i förhållande till asylsökande från många andra öststater.</textBlock>
  </contentBlock>
  <contentBlock page="0" id="i-547801f9582571ca">
    <textBlock id="i-a5d4dd58d4843f2d">Det är ju självklart att om rumänska asylsökande anför förföljelse av den grad som Maria Leissner här har beskrivit, så hör de till dem som kommer att få asyl. Men som jag också påpekat i svaret är det väldigt många av de asylsökande i dag som anför just förföljelse på grund av att de tillhör en etnisk minoritet, t.ex. den ungerska.</textBlock>
  </contentBlock>
  <contentBlock page="0" id="i-f5dd9a55ec98777c">
    <textBlock id="i-2f656a98ba3f59ae">Jag försöker också påpeka i svaret att det ändå inte finns någonting som tyder på att det från myndigheternas sida skulle pågå en förföljelse som är riktad just mot de etniska minoriteterna. Men att det finns svåra etniska motsättningar som också har lett till att människor har skadats till liv och lem --</textBlock>
    <textBlock id="i-a3da4f358903e090">det vet vi ju, det finns väl dokumenterat.</textBlock>
  </contentBlock>
  <contentBlock page="0" id="i-44748b32a7dd4568">
    <textBlock id="i-054c78f56c44ea5d">När det gäller asylansökningar från Rumänien i dag prövas varje enskilt ärende för sig utomordentligt noggrant. Vi kan inte säga att man inte får asyl när man kommer från Rumänien. Men vi kan heller inte generellt säga att asylansökningar från</textBlock>
    <textBlock id="i-e307963bb4485cbe">Rumänien beviljas.</textBlock>
  </contentBlock>
  <contentBlock page="0" id="i-ca588f49e4a9e289">
    <textBlock id="i-99c031654f375913">Sedan har jag pekat på att ett led när det gäller att bedöma den här utvecklingen är den delegation från invandrarverket och arbetsmarknadsdepartementet som just nu har varit i Rumänien. Bara det faktum att vi nu har skickat en delegation dit är ett uttryck för att vi vill göra ytterligare försök att skapa oss en bild av läget i Rumänien när det gäller de mänskliga rättigheterna.</textBlock>
  </contentBlock>
  <contentBlock page="0" id="i-677f78435eaf6aa0">
    <textBlock id="i-b59549856ff444b6">Får jag dessutom berätta att Sverige inom ramen för de s.k. konsultationerna, som pågår under</textBlock>
    <textBlock id="i-924eaf358bfaa39c">UNHCRs paraply med 15 länder, har tagit ett särskilt initiativ. Vi har nämligen föreslagit att man skulle göra en särskild studie av Rumänien med den utgångspunkten -- något som vi borde diskutera ännu mera globalt -- att vi skall se vad vi kan göra för att utifrån stödja utvecklingen mot pluralism, demokrati och mänskliga rättigheter inne i</textBlock>
    <textBlock id="i-13048a5addfe6516">Rumänien, för att undanröja orsakerna till att människor tvingas ge sig ut på flykt. En sådan studie pågår nu genom en delegation i Rumänien med UNHCR, Schweiz och Sverige representerade, som så småningom skall rapportera till de s.k. konsultationerna. Det är ytterligare ett uttryck för att vi tycker att det finns all anledning att ägna Rumänien stor uppmärksamhet från dessa utgångspunkter.</textBlock>
  </contentBlock>
  <contentBlock page="0" id="i-9e31704417bf64a5">
    <textBlock id="i-7585e2736583d8e6">Anf. 11 MARIA LEISSNER (fp):</textBlock>
  </contentBlock>
  <contentBlock page="0" id="i-ea18648949f7d9df">
    <textBlock id="i-8efdb45cc0d6ba52">Fru talman! Det är bra, tycker jag, att det pågår en del undersökningar, och det kan hända att det hade varit bättre om en del av formuleringarna i interpellationssvaret hade blivit litet mer försiktiga än vad de faktiskt är. Några av dessa formuleringar är direkt upprörande, och framför allt den här formuleringen: ''Övergrepp som tidigare förekom från myndigheternas sida förekommer inte längre.''</textBlock>
  </contentBlock>
  <contentBlock page="0" id="i-fb5dde2e4baa3912">
    <textBlock id="i-ed31b7e83196865b">Hur kan invandrarministern göra ett sådant uttalande, som har så stor betydelse för hur asylsökande behandlas när de kommer till Sverige?</textBlock>
  </contentBlock>
  <contentBlock page="0" id="i-f929367621f6ca45">
    <textBlock id="i-0dc8ac38dcb84e8e">Det är framför allt två saker som jag är bekymrad över, medan invandrarministern kanske inte är lika bekymrad. Det gäller först den stora betydelse som junikravallerna har haft för åtminstone alla andra länders uppfattning om vad som sker i Rumänien.</textBlock>
    <textBlock id="i-9548944bfa25a778">Det finns otaliga bevis för hur myndigheterna har varit inblandade i den direkta förföljelsen av de fredliga demonstranterna. Ett antal människor dog och hundratal arresterades. Demonstranterna blev attackerade av inte minst gruvarbetare, förmodligen under Securitatebefäl. Gruvarbetarna kom till huvudstaden med specialbeställda tåg som myndigheterna hade arrangerat. Sedan fick de tack av presidenten personligen.</textBlock>
  </contentBlock>
  <contentBlock page="0" id="i-debd85b12a13bb40">
    <textBlock id="i-e581aa3deb079221">Senare har detta följts upp av presidenten genom att han har återkommit till anklagelser mot de oppositionella studenterna och akademikerna. Jag träffade i somras några av de studentledare som har flytt, och de berättade litet mera i detalj hur det hade gått till. Bl.a. hade militär och polis gått in på universitetsområdet för att leta efter studenter som hade krupit ner och gömt sig på olika ställen för att slippa bli misshandlade. Polisen letade med värmekamera för att kunna släpa fram folk, slå dem och sedan arrestera dem.</textBlock>
  </contentBlock>
  <contentBlock page="0" id="i-74a04e32436e368d">
    <textBlock id="i-e851f1ff48408624">Detta är inte en regim med ett demokratiskt sinnelag. Det är uppenbarligen en regim som inte förmår att skapa en positiv utveckling. Inte minst pekar återanställningen av Securitatemännen på detta.</textBlock>
  </contentBlock>
  <contentBlock page="0" id="i-3bfb1b226278f9b9">
    <textBlock id="i-93c77a6ac2e69843">För övrigt kan vi notera att Securitate faktiskt aldrig upplöstes. De flesta av Securitates avdelningar har funnits hela tiden. Det var enbart några enstaka avdelningar som upplöstes, medan de andra, som bl.a. har hand om övervakning av medborgare och övervakning av utländska ambassader, fortfarande finns kvar.</textBlock>
  </contentBlock>
  <contentBlock page="0" id="i-2700a52b6b167321">
    <textBlock id="i-723d1c54223f2395">Hur kan Maj-Lis Lööw motivera meningen om att de övergrepp som tidigare skett inte längre sker --</textBlock>
    <textBlock id="i-63763804126224f5">framför allt med tanke på att utrikesdepartementet, utrikesministern och inte minst Jan Romare har uttryckt bekymmer över utvecklingen i Rumänien vid ESK-konferensen i</textBlock>
    <textBlock id="i-8742e45f70d39519">Köpenhamn i helt andra ordalag än de som Maj-Lis</textBlock>
    <textBlock id="i-4d60e3a4340115b3">Lööw har använt i dag?</textBlock>
  </contentBlock>
  <contentBlock page="0" id="i-8fdab51622f8a1d5">
    <textBlock id="i-fb01558ea2f1555d">Anf. 12 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-bbbaee0337a88530">
    <textBlock id="i-a7660cd2f9c7aeb3">Fru talman! Ett av de mest påtagliga övergreppen från regimens sida i Rumänien, som vi ju har sett konkreta exempel på, vilka många gånger har engagerat det svenska folket, har ju varit att man har vägrat människor att över huvud taget lämna landet. Man har haft ett så slutet system att människor inte ens har kunnat lämna landet. Detta är faktiskt ett exempel på sådant där nu lättnader har kommit. Människor har getts tillfälle att resa över gränserna; de får pass och utresetillstånd.</textBlock>
  </contentBlock>
  <contentBlock page="0" id="i-3de91cf7d22a7047">
    <textBlock id="i-d1bcb51e6a41b4f4">Men självfallet kan det också i fortsättningen förekomma övergrepp, och även enskilda myndighetspersoner kan göra sig skyldiga till övergepp. I mitt svar pekade jag dessutom på att det mycket allvarligt att myndigheterna inte har klarat att ge skydd emot övergrepp som skett mellan olika grupper, t.ex. när etniska motsättningar har blossat upp.</textBlock>
  </contentBlock>
  <contentBlock page="0" id="i-f19f74504391f959">
    <textBlock id="i-883b0ab593696e9e">Anf. 13 MARIA LEISSNER (fp):</textBlock>
  </contentBlock>
  <contentBlock page="0" id="i-eecbb304c8651c75">
    <textBlock id="i-2efab7242e5d2819">Fru talman! Amnesty International skriver i sin rapport att man, på samma sätt som invandrarministern, är orolig över situationen för de etniska minoriteterna. Man uttrycker oro inför de anklagelser som har framkommit om att myndighetspersoner är inblandade och ansvariga för sådana här attacker och att säkerhetsstyrkor uppenbarligen skulle ha kunnat förhindra attackerna.</textBlock>
  </contentBlock>
  <contentBlock page="0" id="i-0f009c0d35c6d760">
    <textBlock id="i-38cf8336f44e8cf9">Det allvarliga är medbrottsligheten från myndigheternas sida. Det handlar inte om enstaka isolerade övergrepp från enskilda myndighetspersoner, utan det handlar om ett förtryck av mer systematisk karaktär. Zigenarna har bl.a., även enligt Amnestyrapporten, blivit anklagade på ett sätt som andra grupper inte har blivit just när det gäller förordning nr 153 som jag talade om tidigare. Det är helt klart att zigenarna har blivit diskriminerade på grund av sitt ursprung.</textBlock>
    <textBlock id="i-72a999ac5586c721">Denna diskriminering har skett från myndigheternas sida.</textBlock>
  </contentBlock>
  <contentBlock page="0" id="i-0723285823a312d3">
    <textBlock id="i-c1135f8dc639f1f7">Det är sant att det har skett förändringar i</textBlock>
    <textBlock id="i-38447fe8a8eb65d2">Rumänien. Det går numera att lämna landet. Det förekommer då och då demonstrationer på gatorna, även om de ibland förbjuds och människor arresteras, misshandlas och dödas. Det är sant att det finns dagstidningar, även om censuren fortfarande fungerar och myndigheterna har möjligheter att påverka och strypa tidningar efter behag. Detta förhindrar dock inte att övergreppen är utomordentligt allvarliga. Man kan inte säga att det har gått fantastiskt framåt sedan Ceausescus tid. Det är för det första inte sant, och för det andra är det en mycket dålig jämförelsegrund. Om man jämför Rumänien med vilket annat land som helst, klarar sig Rumänien nog relativt dåligt på den allmänna skalan över mänskliga rättigheter. Jag är övertygad om att Rumänien även i fortsättningen kommer att tas upp som ett bekymmersamt fall av</textBlock>
    <textBlock id="i-8841d6ebd64e5d8b">Sverige när det gäller våra aktioner i mänskligarättighetskommissionen i FN och i andra fora.</textBlock>
  </contentBlock>
  <contentBlock page="0" id="i-689c72fee27db0d1">
    <textBlock id="i-d7de0a793c959a73">Detta är problematiskt. Invandrarministern talar med överslätande formuleringar. När UDs representanter uttalar sig låter det däremot helt annorlunda. Jan Romare sade i somras: Jag kan inte underlåta att framföra vår djupa oro över utvecklingen i Rumänien -- en utveckling som även lett till förluster i människoliv samt den bestående atmosfären av misstro och osäkerhet i landet.</textBlock>
  </contentBlock>
  <contentBlock page="0" id="i-985fee89c73e0c06">
    <textBlock id="i-13e2ceacd17536bd">Den slutsats man kan dra är naturligtvis att Maj-Lis</textBlock>
    <textBlock id="i-30b3b2a453e748eb">Lööw behöver litet argument för att kunna fortsätta att avvisa även de asylsökande som helt uppenbart är i behov av skydd.</textBlock>
  </contentBlock>
  <contentBlock page="0" id="i-00b10ec4fe76f4b3">
    <textBlock id="i-b6cde2fcfdff10c4">Överläggningen var härmed avslutad.</textBlock>
  </contentBlock>
  <contentBlock page="0" id="i-e15ed45668f3084f"/>
  <contentBlock page="0" id="i-d82c3020be8e830f">
    <textBlock id="i-8776a37cb2431e6b">5 § Svar på interpellationerna 1990/91:69 och 82</textBlock>
    <textBlock id="i-1f52303efad04c4a">om en eventuell invandring från Sovjetunionen</textBlock>
  </contentBlock>
  <contentBlock page="0" id="i-b24734991b13db72">
    <textBlock id="i-945585a9fce1900e">Anf. 14 Statsrådet MAJ-LIS LÖÖV (s):</textBlock>
  </contentBlock>
  <contentBlock page="0" id="i-d9b841edbb734148">
    <textBlock id="i-d9d1158239dba6d3">Fru talman! Sten Andersson i Malmö har frågat mig vilka åtgärder jag är beredd att vidta och vad som har gjorts med tanke på, som Sten Andersson formulerar det, en förväntad massflykt från</textBlock>
    <textBlock id="i-39a1bebd1c791516">Sovjetunionen.</textBlock>
  </contentBlock>
  <contentBlock page="0" id="i-e3fd8cda769f1bb5">
    <textBlock id="i-a16195b3b026d6c9">Håkan Holmberg har i samma ämne frågat vilka åtgärder som regeringen avser vidta för att förebygga och hantera en eventuell massiv utvandring från Sovjetunionen.</textBlock>
  </contentBlock>
  <contentBlock page="0" id="i-9d30bdf977832d2c">
    <textBlock id="i-cdea5ad436babad4">Jag besvarar båda interpellationerna i ett sammanhang.</textBlock>
  </contentBlock>
  <contentBlock page="0" id="i-6263c947534fafb0">
    <textBlock id="i-98f64ca86424db42">Demokratiseringsprocessen i Öst- och</textBlock>
    <textBlock id="i-393aa1ebb710ccc4">Centraleuropa är glädjande. Den har lett till att allt fler länder där respekterar rätten att fritt få lämna och sedan återvända till sitt land.</textBlock>
  </contentBlock>
  <contentBlock page="0" id="i-dec9621c3a635ee0">
    <textBlock id="i-232e63183fa9eec9">Den politiska målsättningen är att genomföra demokrati, att tillförsäkra mänskliga rättigheter och att bygga upp en sund och fungerande ekonomi.</textBlock>
  </contentBlock>
  <contentBlock page="0" id="i-efd37ad8b02bd106">
    <textBlock id="i-cbbfda03c209f0aa">Som framhålls i interpellationerna råder en svår ekonomisk situation i bl.a. Sovjetunionen. Det kommer att ta tid att få till stånd en ekonomisk utveckling som skapar möjligheter till ett bättre liv för hela befolkningen. Situationen i landet är svårbedömbar.</textBlock>
  </contentBlock>
  <contentBlock page="0" id="i-c38ddfb39a48a50b">
    <textBlock id="i-c92b14f520fa66c2">På samma sätt som skett i flera länder i Öst- och</textBlock>
    <textBlock id="i-247c060a572afd4c">Centraleuropa liberaliseras i början av nästa år utresekontrollen i Sovjetunionen. Ny lagstiftning ger medborgarna rätt till ut- och inresa. Detta är en mänsklig rättighet. Det är däremot inte någon given rättighet att få inresa, bosätta sig och arbeta i något annat land än hemlandet.</textBlock>
  </contentBlock>
  <contentBlock page="0" id="i-7daea5298596ab24">
    <textBlock id="i-989800754ad84a05">I massmedia över hela Europa förekommer spekulationer om förestående massutvandring från</textBlock>
    <textBlock id="i-dd20e0c3ff1e5c4b">Sovjetunionen. Det är inte uteslutet att åtskilliga</textBlock>
    <textBlock id="i-ebe7110f103dbe40">Sovjetmedborgare kan vilja söka sin utkomst i något annat land. Men jag vill betona att det rör sig om spekulationer och att vi inte får förlora proportionerna. De krafter som verkar återhållande på benägenheten att utvandra --</textBlock>
    <textBlock id="i-4acb1192ba44de14">bundenheten till hemlandet genom språk, kultur, familjeband etc. -- är starka.</textBlock>
  </contentBlock>
  <contentBlock page="0" id="i-b3f4da06b458b6af">
    <textBlock id="i-d03d7d8d09980d52">Det måste också ligga i allas intresse att den arbetskraft som behövs för återuppbyggnaden och omläggningen av ekonomin i de tidigare centralt styrda länderna i öst kan stanna kvar. Därför måste största vikt läggas vid insatser som kan förebygga en omfattande utvandring.</textBlock>
  </contentBlock>
  <contentBlock page="0" id="i-e0920f9b73b8efbc">
    <textBlock id="i-22a68dc3e5d64010">Interpellationerna illustrerar vikten av att det internationella samfundet gemensamt angriper grundorsakerna till varför människor flyr/migrerar t.ex. genom utvecklingsinsatser i ursprungsländerna. Vår solidaritet med utsatta människor kräver att flykting- och migrationsfrågorna placeras högt på dagordningen i alla de sammanhang där flykt eller migration blir en följd av passivitet inför grundorsakerna. Jag vill här erinra om den utredning om en sammanhållen flykting- och immigrationspolitik som biståndsministern och jag tillsatt och som har väckt både uppmärksamhet och efterföljd internationellt.</textBlock>
  </contentBlock>
  <contentBlock page="0" id="i-50e9852ef690d722">
    <textBlock id="i-f8c9ef736f33d851">Vidare har en särskild arbetsgrupp bildats inom regeringskansliet med representanter för utrikesoch arbetsmarknadsdepartementen. Den har till uppgift att följa och bedöma utvecklingen i öst med avseende på invandring.</textBlock>
  </contentBlock>
  <contentBlock page="0" id="i-fa66267b8cf9930e">
    <textBlock id="i-f78ccd75ef9814a7">Fru talman! Den ekonomiska krisen i</textBlock>
    <textBlock id="i-e62a4c0adac9203d">Sovjetunionen har fördjupats. Unionens politiska framtid är osäker. Sovjetunionens utveckling är naturligtvis av stor betydelse för omvärlden. I</textBlock>
    <textBlock id="i-cf50a0fbeeb36104">många internationella fora diskuteras vad som kan göras. Sverige deltar givetvis i dessa diskussioner.</textBlock>
  </contentBlock>
  <contentBlock page="0" id="i-9ed3f52d5e163fb9">
    <textBlock id="i-e79e7f548dadc3c9">Samtidigt stärker vi våra bilaterala kontakter med</textBlock>
    <textBlock id="i-ae0bffd2d443525f">Sovjetunionen och med de baltiska republikerna.</textBlock>
    <textBlock id="i-6971ec153176fa14">Näringslivet, folkrörelser och universitet har knutit mängder av kontakter. Regeringen har inlett ett samarbete som syftar till ökad kontakt och aktiv kunskapsöverföring på en lång rad områden. Ett praktikprogram för ungdomar från de baltiska republikerna har inrättats.</textBlock>
  </contentBlock>
  <contentBlock page="0" id="i-6a3a146bf672a686">
    <textBlock id="i-d5f9738bfb61a28b">Vi deltar från svensk sida alltså aktivt i det internationella samarbetet. Av särskild vikt är här den ministerkonferens om öst-väst-migration i</textBlock>
    <textBlock id="i-925846cedb2051e9">Europarådets regi som, med Österrike som värd, skall hållas i Wien i början på nästa år. Frågan uppmärksammas även inom den europeiska säkerhetskonferensen (ESK).</textBlock>
  </contentBlock>
  <contentBlock page="0" id="i-37b97945dac1b260">
    <textBlock id="i-5d7a101ee986b494">Det viktigaste är alltså att arbeta för en ordning som gör det möjligt för människorna i de länder vi här talar om att kunna stanna kvar. Ändå kommer människor från Sovjet och från Öst- och</textBlock>
    <textBlock id="i-c9ecd8d8c91336c2">Centraleurpa till väst för att söka arbete. De är hänvisade till att söka asyl, eftersom det i de flesta länder i Västeuropa -- liksom hos oss -- saknas möjligheter till arbetskraftsinvandring annat än i mycket begränsad omfattning.</textBlock>
  </contentBlock>
  <contentBlock page="0" id="i-ab673b7dbe938089">
    <textBlock id="i-32a48914d90b7bc5">Sverige avser inte att göra avsteg från tillämpning av gällande utlänningslagstiftning som innebär att arbetstillstånd skall föreligga före inresan för dem som vill invandra.</textBlock>
  </contentBlock>
  <contentBlock page="0" id="i-f628956062120feb">
    <textBlock id="i-f8a12dbda0f5605c">Asyl skall förbehållas den som är flykting enligt</textBlock>
    <textBlock id="i-74a24f8e296cfacc">Genève-konventionen eller som i övrigt har starka skyddsbehov. En prövning av asylbehovet måste alltid göras individuellt. Mot bakgrund av den positiva utvecklingen mot demokrati och respekt för mänskliga rättigheter i Öst- och Centraleuropa och i Sovjetunionen, bör man kunna anta att endast få sökande från dessa länder skulle ha tillräckliga skäl att få stanna i Sverige. De allra flesta sökande från dessa länder kommer, som jag bedömer det nu, efter en individuell prövning, att kunna sändas tillbaka till hemlandet.</textBlock>
  </contentBlock>
  <contentBlock page="0" id="i-6ae73a6a9c559ad0">
    <textBlock id="i-bf41533f75175999">Jag vill försäkra Sten Andersson och Håkan</textBlock>
    <textBlock id="i-f1ee5ef3b5769324">Holmberg att regeringen med stor uppmärksamhet följer utvecklingen i Sovjetunionen och i Öst- och</textBlock>
    <textBlock id="i-de123b81af62ef8d">Centraleuropa och att vi har en god beredskap.</textBlock>
  </contentBlock>
  <contentBlock page="0" id="i-f2ef5e6cf5e79fdf">
    <textBlock id="i-a50ec8cf7be70f3e">Statens invandrarverk har i fredstid huvudansvaret på den statliga sidan för att flyktingmottagandet fungerar. Detta gäller även i kris och i krig, även om man då kan behöva använda helt andra samverkansformer än normalt.</textBlock>
  </contentBlock>
  <contentBlock page="0" id="i-8141cadf87c6c7bc">
    <textBlock id="i-f8a4d72c76af7184">Invandrarverket och polisen kan snabbt sätta in resurser där de bäst behövs för att klara av utredning och beslut i tillstånds- och asylärenden liksom för att kunna utvisa dem som får nej.</textBlock>
  </contentBlock>
  <contentBlock page="0" id="i-fae8fc7d434d0c93">
    <textBlock id="i-53f2344d5846db75">Det kommunala flyktingmottagandet har lett till att huvuddelen av Sveriges kommuner i dag har erfarenhet av att ta emot flyktingar, ett faktum som självfallet förstärker vår beredskap.</textBlock>
  </contentBlock>
  <contentBlock page="0" id="i-7cb7eba433762ab1">
    <textBlock id="i-d1b43bc48d7b424b">I den kontinuerliga beredskapsplaneringen ingår självfallet även förberedelser för att möta en eventuell ökad invandring av det slag som interpellanterna tar upp. Allt detta innebär att</textBlock>
    <textBlock id="i-097229fc10a23800">Sverige har en betydande kapacitet och flexibitet för att möta förändringar i vår omvärld.</textBlock>
  </contentBlock>
  <contentBlock page="0" id="i-ad1399bfba98803f">
    <textBlock id="i-19f1acc5b29ed369">Fru talman! Jag vill avslutningsvis återvända till vad jag började med: De bästa vi, tillsammans med andra länder, kan göra är att bidra till att påverka grundorsakerna och satsa på åtgärder som motverkar att människor tvingas lämna sina hemländer.</textBlock>
  </contentBlock>
  <contentBlock page="0" id="i-d4beef2578244c3e">
    <textBlock id="i-0e5d16fe34e3e5d8">Anf. 15 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-47fea934b2d25d42">
    <textBlock id="i-8daedef374292741">Fru talman! Jag vill börja med att hålla med statsrådet när hon säger att det är bäst för</textBlock>
    <textBlock id="i-36858b5fbd8a3a8b">Sovjetunionen att folk stannar kvar där. Att i dag dränera Sovjetunionen på utbildat folk är det absolut sämsta man kan göra. Det är bättre att vi, efter vår förmåga, försöker se till att människorna där stannar kvar. Men i dag råder kaos i</textBlock>
    <textBlock id="i-ee42504c285ff33b">Sovjetunionen. Det utgår presidentdekret varje dag från Gorbatjov. Men enligt uppgifter struntar folk helt i det här. Lokala myndigheter och enskilda personer agerar helt och hållet på egen hand och efter vad de själva anser vara bäst.</textBlock>
  </contentBlock>
  <contentBlock page="0" id="i-cf043591be55058f">
    <textBlock id="i-b80d05fca91c7892">Låt mig också säga att vi naturligtvis skall ge visum till t.ex. sovjetmedborgare så att de kan åka hit och besöka Sverige som turister. Det är en princip som vi måste ha. Den måste vi ha ändå tills det visar sig att människor missbrukar detta i så måtto att de söker visum som turister och sedan kommer hit i stor omfattning och söker asyl för att få rätt att stanna i Sverige. Här har även vi både en praktisk och ekonomisk rätt.</textBlock>
  </contentBlock>
  <contentBlock page="0" id="i-7cd860ac0eb84f32">
    <textBlock id="i-d3916e54684d5e9c">Statsrådet talar om spekulationer i massmedia. Det som är rätt i det fallet är att det har stått i massmedia och att vi har sett det i massmedia. Men bakgrunden är uppfattningar från experter, från politiker och från forskare som kan det här området. Och de fruktar i dag en massflykt från</textBlock>
    <textBlock id="i-649c767682d39483">Sovjetunionen på grund av den situation som råder där i dag.</textBlock>
  </contentBlock>
  <contentBlock page="0" id="i-9457d7082b36b6b1">
    <textBlock id="i-cac2d219f180de36">Nu säger statsrådet att människor har en viss bundenhet till sitt hemland, språket, kulturen och familjebanden. Okej, det kan man i vissa lägen köpa. Men jag tror att andra fakta i dag väger tyngre för människorna i Sovjetunionen för att lämna landet, massarbetslöshet, fattigdom och t.o.m. svält. Det är i det här fallet starkare skäl för att fly än det som statsrådet har beskrivit. Jag tycker också att man får uppfattningen att både statsrådet och hennes närmaste medarbetare tar litet för lätt på dessa problem.</textBlock>
  </contentBlock>
  <contentBlock page="0" id="i-18d82a63016ca5ca">
    <textBlock id="i-2a7c59549e040d84">Häromkvällen kunde vi i TV höra hur statsrådet apropå folkvandringar sade att vi har klarat sådant förut. Då skulle jag vilja fråga: När gjorde vi det senast? En informationssekreterare har i en lokal tidning i Skåne sagt att man inte ser något i statistiken som visar att vi skulle få en ökad invandring från Sovjetunionen. Låt mig då, fru talman, få tala om att det inte är förrän nästa år som människor fritt får lämna Sovjetunionen. Därför är det inte så konstigt om detta ännu inte har satt några spår i statistiken.</textBlock>
  </contentBlock>
  <contentBlock page="0" id="i-d355dd533ab783dd">
    <textBlock id="i-dfe358bda452b361">Fru Rogestam som är chef på invandrarverket tror inte heller på någon massflykt, därför att, som hon säger, dessa människor inte har tillräcklig transportkapacitet. Men människor som är desperata och som lever under svåra umbäranden kan alltid ta sig fram även om bilen, bussen eller tåget inte står till förfogande. Jag tror att vi i</textBlock>
    <textBlock id="i-a1342d0f02ad70d7">Sverige i dag resonerar litet grand som att det vi inte vill skall hända får vi hoppas att det inte händer.</textBlock>
    <textBlock id="i-fa4feb645241ab1e">Men om det händer, är beredskapen då verkligen god, som statsrådet i dag har sagt?</textBlock>
  </contentBlock>
  <contentBlock page="0" id="i-fdd983b155b7db7b">
    <textBlock id="i-fdd85fa6484bb818">Vi har under de senaste åren sett hur 25 000--30 000</textBlock>
    <textBlock id="i-b49c9765c5268de6">asylsökande har skapat en formlig panik i Sverige --</textBlock>
    <textBlock id="i-22a44bf68754f11b">tältförläggningar och båtar i hamnar. Det har vi inte klarat. Statsrådet säger att invandrarverket och polisen kan sätta in större resurser. Varför gjorde de inte det under sommaren och hösten 1989, när det var kaos runt om i Sverige på alla flyktingförläggningar. Det fanns inte tillräckligt med flyktingförläggningar. Varför satte man inte in dessa resurser den gången när det verkligen behövdes?</textBlock>
  </contentBlock>
  <contentBlock page="0" id="i-a9bc8a66cc7ba2c5">
    <textBlock id="i-774810a4a93a996c">Statsrådet säger att Sverige har en betydande kapacitet och flexibilitet att möta sådana här förändringar. Det har man i alla fall omsorgsfullt lyckats dölja tidigare. Jag skall nämna ett exempel.</textBlock>
    <textBlock id="i-cf5ffb89a3ad18c8">Många forskare befarar i dag att många av dem som vill och kanske kommer att söka sig till Sverige från</textBlock>
    <textBlock id="i-1f3d8eb062536440">Sovjetunionen lider av sjukdomar som vi i dag har svårt att hantera i Sverige, t.ex. tyfus, gulsot och kolera. Dessa sjukdomar är vardagsmat i</textBlock>
    <textBlock id="i-4914617d9686ecd1">Sovjetunionen i dag. Det förekommer t.o.m.</textBlock>
    <textBlock id="i-b03930dbd827fd36">böldpest. Hur skall vi klara detta? Är det med vår kapacitet och vår flexibilitet?</textBlock>
  </contentBlock>
  <contentBlock page="0" id="i-d47e8dcdb8223979">
    <textBlock id="i-4394dbd44a4cedfd">Fru talman! Med tanke på vad som har hänt tidigare när det gäller Sveriges förmåga att hantera asylmottagningar är det ytterst osäkert. Frågan är om inte det uttryck som för flera år sedan lanserades i massmedia av en politiker -- detta hade jag ingen aning om -- återigen kommer att aktualiseras.</textBlock>
  </contentBlock>
  <contentBlock page="0" id="i-70f734613c137832">
    <textBlock id="i-8119a2fbfee9bcb4">Anf. 16 HÅKAN HOLMBERG (fp):</textBlock>
  </contentBlock>
  <contentBlock page="0" id="i-28337a7bfa2d14fa">
    <textBlock id="i-924e17a133fdd644">Fru talman! Jag ber att få tacka invandrarministern för svaret på min interpellation som delvis har samma bakgrund som Sten Anderssons i Malmö.</textBlock>
    <textBlock id="i-86cbeccda87450d0">Jag kan dock inte säga att jag är särskilt nöjd med svaret.</textBlock>
  </contentBlock>
  <contentBlock page="0" id="i-ab9bd23543540c1a">
    <textBlock id="i-f553ecca654f290e">Det är en ganska märklig situation vi har här. I</textBlock>
    <textBlock id="i-eb8eb9d32da620ec">tisdags uppträdde biståndsminister Lena Hjelm-</textBlock>
    <textBlock id="i-f2781c71c4be16e8">Wallén i frågedebatten. Då hade min kollega, Ingrid</textBlock>
    <textBlock id="i-109b7dd1d7a19ca0">Hasselström Nyvall, ställt en fråga i nära nog samma ämne och efterlyst besked om planerade svenska nödhjälpsinsatser till Sovjetunionen.</textBlock>
    <textBlock id="i-075b28c59015036f">Svaret var att det inte planerades någonting av detta slag. Någon timme senare uppträdde statsminister Ingvar Carlsson vid ESK-mötet i</textBlock>
    <textBlock id="i-f95b5e3976c041d9">Paris. Då talade statsministern plötsligt om att det skulle utgå stöd på något sätt. I dag uppträder Maj-</textBlock>
    <textBlock id="i-6f5c83f0bc4cc185">Lis Lööw här och svarar än en gång på en interpellation i samma ämne och talar om något helt annat än det som jag och Sten Andersson har frågat om. Här talar invandrarministern om arbetskraftsinvandring, som om det vi eventuellt kan stå inför vore den typ av inflyttning av arbetskraft som vi hade till Sverige på 50- och 60-</textBlock>
    <textBlock id="i-b2b371c97b6efc7c">talen från länder som Italien, Jugoslavien, m.fl.</textBlock>
    <textBlock id="i-6e3175adc626f1d2">Sedan hänvisar hon till ''östmiljarden'' och svenska insatser för baltiska ungdomar, och allt möjligt.</textBlock>
    <textBlock id="i-73be66752ecc01a0">Men detta har ju ingenting med det här ämnet att göra.</textBlock>
  </contentBlock>
  <contentBlock page="0" id="i-1eed5b2dac892260">
    <textBlock id="i-9407259fea95b473">Man kan göra många reflexioner med anledning av den här situationen. Exakt vad som är regeringens linje är svårt att avgöra. Jag gissar att det är den som Ingvar Carlsson uttryckte. Då inställer sig frågan om Lena Hjelm-Wallén inte var betrodd att framföra den, eller om Ingvar Carlsson vill monopolisera svar på viktiga frågor för sig själv, eller vad det kan vara. Hur som helst tycker jag att min kollega, Ingrid Hasselström Nyvall, i tisdags hade rätt att få ett seriöst svar och att biståndsministern borde ha väntat med sitt svar tills</textBlock>
    <textBlock id="i-1277b1a1bd356186">Ingvar Carlsson hade gett klartecken för ett något utförligare svar.</textBlock>
  </contentBlock>
  <contentBlock page="0" id="i-e58e2d42dae31098">
    <textBlock id="i-082235dc58d3e112">Det som invandrarministern säger nu är vid sidan av ämnet. Det här är ganska bekymmersamt. Precis som i den förra debatten ser vi tecken på helt olika uppfattningar från olika statsråd.</textBlock>
  </contentBlock>
  <contentBlock page="0" id="i-2cc69f70a78b77b2">
    <textBlock id="i-aa5b39422cf6111f">Jag vill kommentera sakläget något. Det handlar här inte om utvecklingsproblem i största allmänhet, svårigheter vid övergången från planekonomi till marknadsekonomi. Det handlar om oerhört stora inbyggda problem som den sovjetiska ekonomin har dragits med i decennier. Situationen i dag är, säger en del, trots allt bättre därför att man har haft stora skördar. Men även detta är helt ointressant.</textBlock>
    <textBlock id="i-f1aa538d2e104c82">Det intressanta är att dessa skördar i många fall inte tas från marken. De ligger och ruttnar, och i den mån de tas omhand kan de inte transporteras till dem som behöver mat därför att transportsystemet är utslitet och oerhört föråldrat. Detsamma gäller lagerkapaciteten. Det finns alltså redan i det omedelbara perspektivet ett klart hot om hungersnöd i delar av Sovjetunionen, inte överallt och inte någon total massvält men i isolerade fickor i landet som kan vara så stora som städer som</textBlock>
    <textBlock id="i-82141728a18f61a2">Novgorod och Pskov, som ligger ganska nära vårt område. Där finns mycket oroande rapporter om situationen.</textBlock>
  </contentBlock>
  <contentBlock page="0" id="i-be5b731c4e0c3753">
    <textBlock id="i-42e8ad88cebf5cb1">Jag tror inte heller att vi står inför en omedelbar mycket stor flyktingvåg, varken inom</textBlock>
    <textBlock id="i-ce763e5d7dade8c1">Sovjetunionen eller från Sovjetunionen och västerut. Flyktingarna skulle i så fall troligen komma till andra länder än Sverige -- Polen,</textBlock>
    <textBlock id="i-9bc4b0e4ba9defd9">Tjeckoslovakien osv. Vad vi står inför är ett växande tryck gradvis under 90-talet i takt med att situationen fortsätter att råda. Det är ingenting som kan lösas i en handvänding, genom att Gorbatjov proklamerar det ena eller det andra eller att man får litet hjälp västerifrån med att omorganisera utbildning, rättssystem eller vad det nu kan vara.</textBlock>
    <textBlock id="i-cc96b203e4b1db42">Det här är problem som kommer att vara med oss under en mycket lång tid.</textBlock>
  </contentBlock>
  <contentBlock page="0" id="i-c162efabbe8f0fee">
    <textBlock id="i-3ea1f57c4f72b3e4">Sverige ensamt kan inte klara av att ge bistånd till de människor som kan drabbas av en eventuell kollaps av det sovjetiska samhällssystemet. Detta är helt uppenbart. Det är orimligt att vårt land eller något land skulle kunna ta emot hela flyktingbördan, som skulle kunna bli resultatet.</textBlock>
    <textBlock id="i-43c17adea733a5ec">Det behövs internationell arbetsfördelning.</textBlock>
  </contentBlock>
  <contentBlock page="0" id="i-ea19e3fa9b4c4441">
    <textBlock id="i-557d68461d638a9a">Det jag efterlyste i min interpellation var besked om det finns en svensk beredskap för att i den situation som nu praktiskt taget alla experter på det här området har konstaterat finns -- bistå människor där de befinner sig, och i ett ganska kort perspektiv. Redan i februari mars kan det behövas på vissa ställen i Sovjet sådant som mat, medicin, barnkläder, baracker för inre flyktingar från</textBlock>
    <textBlock id="i-04b83a91c62bce42">Centralasien och transportkapacitet. Det sista är ett nyckelområde, därför att riskerna annars är mycket stora att det som skickas till Sovjetunionen försvinner på vägen eller fastnar någonstans eller beslagstas av maffian.</textBlock>
  </contentBlock>
  <contentBlock page="0" id="i-cdd709183250dc50">
    <textBlock id="i-a5012b528e5a1102">För att avrunda det hela: Jag tror också att det är nödvändigt att den svenska flyktingpolitiken återställs till den mera generösa som rådde före</textBlock>
    <textBlock id="i-32dbf3663adcf0c1">Luciadagen 1989, så att vi under 90-talet, om vi får en mycket olycksbådande situation, åtminstone kan bereda fristad åt vissa grupper som inte faller inom de gängse flyktingkriterierna. Det kan vara judar på flykt undan antisemitiska upplopp. Det kan vara krigsflyktingar och svårt sjuka. Jag tror att det är nödvändigt att se över flyktinglagen och asyllagen så att vi återställer den möjlighet som vi hade för att göra det som jag tror varje humanitärt sinnad människa kommer att tycka att vi skall göra ifall en sådan situation infinner sig.</textBlock>
  </contentBlock>
  <contentBlock page="0" id="i-74e43726cd498259">
    <textBlock id="i-0ca3bec771bf55b1">Anf. 17 GÖSTA LYNGÅ (mp):</textBlock>
  </contentBlock>
  <contentBlock page="0" id="i-ed98363313ad9b0a">
    <textBlock id="i-5da099a32eea515f">Fru talman! Statsrådet Maj-Lis Lööw har i sitt interpellationssvar lagt huvudvikten vid att man måste satsa på åtgärder som motverkar att människor tvingas lämna sina hemländer. Jag instämmer till 100 %. Jag vill tillägga att den typiske sovjetmedborgaren helt säkert vill stanna i det land där hon eller han har sina rötter, sina vänner, sin kultur och sitt språk. Det är självfallet endast i nödfall som de knackar på vår port.</textBlock>
  </contentBlock>
  <contentBlock page="0" id="i-c44b3de81f80ac1d">
    <textBlock id="i-bd242eb599d08827">Med tanke på de enorma miljökatastrofer som har inträffat i Sovjetunionen räcker det dock inte med det argumentet. Många människor måste faktiskt flytta från Sovjet om de alls skall överleva. Vi måste definitivt räkna med en ökad flyktingström.</textBlock>
    <textBlock id="i-11a33c57aa6a0b64">Liksom interpellanterna vill jag berätta hur det skall mötas. I Österrike har man redan använt beväpnad gränsvakt. I Finland diskuteras detta. Jag hoppas att Sverige kan visa en planerad frikostighet, att regeringen redan nu planerar för sådant inom ramen för den utredning och den arbetsgrupp som statsrådet Lööw talade om. När kan riksdagen få information om dessa arbeten?</textBlock>
    <textBlock id="i-c529fe621be087a6">Den är viktigt att vi får veta om ni i regeringen verkligen är beredda och på vilket sätt.</textBlock>
  </contentBlock>
  <contentBlock page="0" id="i-4e30524c0f8d5e72">
    <textBlock id="i-7340fa22e3ba3fb4">Anf. 18 KJELL DAHLSTRÖM (mp):</textBlock>
  </contentBlock>
  <contentBlock page="0" id="i-96a2336bd4a727d1">
    <textBlock id="i-cd8f42a98c1b5aca">Fru talman! Liksom Gösta Lyngå vill jag, alldeles oberoende av att vi är partikamrater, se dessa problem positivare än tidigare talare gjorde -- jag syftar på Sten Andersson i Malmö, statsrådet Maj-</textBlock>
    <textBlock id="i-ab17a311e03cdd77">Lis Lööw och Håkan Holmberg. Jag tycker att de rids av en rädsla som härrör sig från den stora oro som finns över huvud taget för flyktingar och folkvandringar, något som jag tror att vi kommer att se som ett stabilt inslag i det Europa som nu växer fram. Kanske är denna rädsla även kopplad till någon gammal historisk rysskräck, vad vet jag.</textBlock>
  </contentBlock>
  <contentBlock page="0" id="i-6ccf0cc4b0d9362b">
    <textBlock id="i-735da69b19ba5075">Sverige har absolut ''ett ryskt underskott''. Det beror framför allt på den järnridå som har funnits så länge, 40--50 år. Nu ändras det. Man kan göra jämförelser med andra folkslag där vi har stora invandrargrupper i Sverige. Från Polen, som har en befolkning på 35 miljoner, hade vi i mitten av 80-</textBlock>
    <textBlock id="i-1e749b8dcbf11603">talet 16 000 invandrare, från Grekland med 10</textBlock>
    <textBlock id="i-c5e67cb623b5daff">miljoner invånare 8 000 invandrare, från Iran med</textBlock>
    <textBlock id="i-75961abc99ac4b3b">45 miljoner invånare hade vi 13 000 invandrare i mitten av 80-talet. Från Finland hade vi som mest under den tid då finländare sökte sig hit ungefär</textBlock>
    <textBlock id="i-2f429bf9e96db0c1">300 000 invandrare med 5 miljoner hemma i</textBlock>
    <textBlock id="i-1895f5fe05905470">Finland. Hur ser det ut då det gäller Ryssland? Jag talar nu om den ryska rådsrepubliken. Den ryska rådsrepubliken har 130 miljoner invånare. Enligt tillgängliga uppgifter är det något under 1 000</textBlock>
    <textBlock id="i-dc9ed98c6bc71d81">ryssar i Sverige. Jämför dessa siffror, och låt oss förstå att vi absolut har ett ryskt underskott.</textBlock>
  </contentBlock>
  <contentBlock page="0" id="i-8b0df4c78592d4fe">
    <textBlock id="i-9db9e4e83e8a5535">Man skall även se till närheten. Vi hade ett seminarium här i riksdagen i går med Sällskapet</textBlock>
    <textBlock id="i-8aef45025c6c56ad">Näringsliv och politik. Från näringslivet tyckte man att vi absolut skall satsa på våra närområden. Man talade om de baltiska republikerna och Polen. Vi kan konstatera att avståndet från Stockholm till</textBlock>
    <textBlock id="i-d012dbe86493c0b2">Luleå är ungefär detsamma som från Stockholm till</textBlock>
    <textBlock id="i-488be824a565c2ae">Leningrad. Avståndet Malmö--Luleå är betydligt större än avståndet Malmö--Moskva -- detta för att förstå den nya europeiska geografin. Vi vet att</textBlock>
    <textBlock id="i-8c0b69aae6179ebf">Leningrad, som inte ligger längre bort härifrån än</textBlock>
    <textBlock id="i-78f625f48fd8cef6">Luleå, har mycket stora problem av alla de sorter.</textBlock>
  </contentBlock>
  <contentBlock page="0" id="i-eb4e70230db8984e">
    <textBlock id="i-2b0d9941a7c5d738">Får jag göra en ny djupdykning i mina knappa historiska hågkomster, har jag för mig att Ryssland,</textBlock>
    <textBlock id="i-e532965763fd0566">Rusland, har samma ordstam som Roslagen. Det var ruser som grundade de första statsbildningarna på den ryska sidan i Nygård, Novgorod. Till</textBlock>
    <textBlock id="i-2a0439acb2058021">Ukrainas Kiev huvudstad kom svenskarna, varjagerna, eller rusarna, med administration och grekerna med kyrka. Vi har alltså klara historiska band med detta närområde och det ryska folket.</textBlock>
  </contentBlock>
  <contentBlock page="0" id="i-512660c907a192bc">
    <textBlock id="i-e9edff345c661c16">På den språkliga sidan kan vi konstatera att ryskan är ett av de större språken i världen. Egentligen är ryskan geografiskt sett ett närmare språk än franskan. Ryska talas av ungefär 260 miljoner människor, vilket är den totala befolkningen i</textBlock>
    <textBlock id="i-d79a71610a37428d">Sovjet, kan man säga.</textBlock>
  </contentBlock>
  <contentBlock page="0" id="i-545e4e9b2ca6778d">
    <textBlock id="i-861a7366dd4ebdf8">Sverige måste se positivt på den förändring som har skett. Järnridån har försvunnit. Vi behöver hjälpa till med utbildning, ge katastrofhjälp och bygga en kulturell brygga mellan dessa gamla kanske trätande folk svenskar och ryssar.</textBlock>
  </contentBlock>
  <contentBlock page="0" id="i-26a04049c935f9f7">
    <textBlock id="i-817c7ea4ac37f68f">Jag menar att vi behöver planera för en ordnad invandring av ryssar till Sverige i storleksordningen</textBlock>
    <textBlock id="i-e38780865613722a">10 000 personer. Det kan också vara fråga om flera tiotusental. Men samtidigt måste man, självfallet, diskutera svårigheterna med att ta emot en enorm mängd människor.</textBlock>
  </contentBlock>
  <contentBlock page="0" id="i-d2046239df2ebfee">
    <textBlock id="i-73f65b50217a341d">Så en kommentar till statsrådet Lööws svar till interpellanterna, för det tycker jag är viktigt.</textBlock>
    <textBlock id="i-edbb8675fe599b6b">Sovjetunionen är inte ett land utan en union med 15</textBlock>
    <textBlock id="i-cc4e323ad9c73f77">republiker och en mängd delområden inom Ryska rådsrepubliken. Vi skall alltså inte tala om</textBlock>
    <textBlock id="i-e87c2d2566eedd52">Sovjetunionen längre som ett land.</textBlock>
  </contentBlock>
  <contentBlock page="0" id="i-78961b9cc71aacdb">
    <textBlock id="i-bd60fb3da673e0a1">Östkännaren Stefan Hedlund har både på seminariet i går här i riksdagen och i många TV-</textBlock>
    <textBlock id="i-434c073e9e45e1c9">diskussioner sagt att vi måste förbereda oss på nödhjälp, långsiktig hjälp och bilaterala åtgärder som en mycket billig försäkring för en utveckling med överraskande otrevliga händelser.</textBlock>
  </contentBlock>
  <contentBlock page="0" id="i-b254cb0567deb17b">
    <textBlock id="i-adeda91adcc80672">Jag har samma uppfattning som Gösta Lyngå, nämligen att vi behöver planera för en frikostighet här. Kanske måste vi alltså planera för en ordnad invandring avseende arbete, studier och kulturutbyte. Det kan, som sagt, vara fråga om en invandring i storleksordningen flera tiotusental ryssar.</textBlock>
  </contentBlock>
  <contentBlock page="0" id="i-f12fc7f96cb98bdc"/>
  <contentBlock page="0" id="i-72cc3fef402b3bcd">
    <textBlock id="i-435b1ec65fa0fe81">Anf. 19 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-3c55ff7f67e641de">
    <textBlock id="i-773ef2ff04d0f573">Fru talman! Det här är en utomordentligt intressant debatt. Jag tycker att det är bra att vi har den här debatten, eftersom denna fråga har varit så uppmärksammad. Men debatten är också bra så till vida att den visar hur sammansatt den här frågan är.</textBlock>
  </contentBlock>
  <contentBlock page="0" id="i-ef2ef54da76e2668">
    <textBlock id="i-9e3f25885ae7f8ac">Först och främst har jag noterat att den förste talaren i debatten tyckte att invandrarministern inte var tillräckligt uppjagad och att den siste talaren tyckte att invandrarministern och andra var alldeles för uppjagade inför det som nu diskuteras.</textBlock>
    <textBlock id="i-637acaa6e1150342">Det är alltså en slutsats som man kan dra.</textBlock>
  </contentBlock>
  <contentBlock page="0" id="i-e967596399a08e28">
    <textBlock id="i-4b31f4141a263c36">Sedan anser jag att debatten har visat att vi diskuterar flera olika saker som vi sedan så att säga blandar i en stor skål. Därefter rör vi om, och då blir det som det blir.</textBlock>
  </contentBlock>
  <contentBlock page="0" id="i-6251ff9b2590c3fe">
    <textBlock id="i-92bbe955c8bce3a1">Men för det första diskuterar vi följande, och detta har vi faktiskt diskuterat ganska länge och också skapat en viss beredskap för: Det skulle alltså i</textBlock>
    <textBlock id="i-baadf0abfe07f4d3">Sovjetunionen i den process som nu pågår kunna uppstå allvarliga hinder och motsättningar t.ex.</textBlock>
    <textBlock id="i-710f5345b4303fc5">som kunde leda till en militär intervention i de baltiska staterna. Sedan gäller det då vad detta skulle kunna leda till i form av flyktingar i ordets rätta bemärkelse.</textBlock>
  </contentBlock>
  <contentBlock page="0" id="i-7caa32bac8eeed44">
    <textBlock id="i-7b79da9d2fec74d6">För det andra målas en annan sak upp som någonting tänkbart, nämligen massarbetslöshet och svält. Då får man fundera över insatser i det sammanhanget.</textBlock>
  </contentBlock>
  <contentBlock page="0" id="i-a84ee273991243fb">
    <textBlock id="i-206e6bc94f4a8a19">För det tredje diskuteras frågan om vilka konsekvenserna kommer att bli när det gäller det faktum att det nu blir lättare att få pass och att kunna lämna Sovjetunionen. Det är självfallet, som någon här också underströk, någonting som vi här liksom i andra länder skall välkomna, eftersom det ges möjlighet till utbyte över gränserna. Det kan gälla turister, släkt och vänner, kulturellt utbyte osv.</textBlock>
  </contentBlock>
  <contentBlock page="0" id="i-73695d76c155d55a">
    <textBlock id="i-6f36bb09f0ff2d48">Till detta kommer, som Gösta Lyngå sade, s.k.</textBlock>
    <textBlock id="i-e4d92738284a0ca5">miljöflyktingar. De ekologiska förutsättningarna och framför allt miljöskälen skulle tvinga människor att flytta.</textBlock>
  </contentBlock>
  <contentBlock page="0" id="i-7ec3a549ad66cc16">
    <textBlock id="i-c534e84cb28186ad">Från dessa utgångspunkter måste vi kanske ändå vara klara över att en mängd olika scenarion är tänkbara. Därför kan jag inte säga att Sverige har en enda bestämd plan här för vad som skall inträffa.</textBlock>
    <textBlock id="i-dad390e11f01e4bb">I fråga om de spekulationer som har förekommit diskuterar man allting -- alltifrån 4 miljoner till 50</textBlock>
    <textBlock id="i-261d98da8d93e855">miljoner människor. Det finns faktiskt en viss skillnad när det gäller hanteringen av sådana siffror. Dessutom vet vi väldigt litet om huruvida de här människorna söker sig till Sverige eller till något annat land, alltså om hur fördelningen blir över</textBlock>
    <textBlock id="i-7cf92b306a0242d6">Europa och resten av världen.</textBlock>
  </contentBlock>
  <contentBlock page="0" id="i-a5fcd414d0fe174b">
    <textBlock id="i-4f34d674ae604cf6">Uppriktigt sagt förstår jag inte vad Håkan</textBlock>
    <textBlock id="i-ea51941b2eef1ca2">Holmberg menar när han säger att jag inte har svarat på hans fråga. Han har ju frågat vilka åtgärder vi skulle vidta för att tillsammans med andra länder hantera en eventuell massutvandring från Sovjetunionen. Men om det var något som jag strök under i mitt interpellationssvar var det ju just vikten av att vi, inte minst tillsammans med övriga europeiska länder, diskuterar den här saken. Det gäller tänkbara åtgärder och ett gemensamt förhållningssätt med tanke på de olika typer av migration eller flyktingströmmar som skulle kunna uppstå. Det betyder att vi också måste följa utvecklingen i Sovjetunionen utomordentligt noga och att vi måste vidta erforderliga åtgärder.</textBlock>
  </contentBlock>
  <contentBlock page="0" id="i-9005216c2a65d40c">
    <textBlock id="i-ed3447d8337724cd">Vidare har jag mycket svårt att förstå att det i grunden skulle finnas något motsägelsefullt i biståndsministerns och statsministerns uttalanden.</textBlock>
    <textBlock id="i-787c8dcb02058f8e">Självfallet kommer Sverige, i händelse av en svältkatastrof i Sovjetunionen eller någon annanstans här på jorden, nu -- liksom tidigare varit fallet -- att delta i arbetet med de internationella insatser som vi får förutsätta kommer att göras i syfte att ge humanitär hjälp.</textBlock>
  </contentBlock>
  <contentBlock page="0" id="i-eed9d7cf46d59e32">
    <textBlock id="i-240946d9ff9ad5ce">Biståndsministern sade här i tisdags: ''I många internationella fora studeras nu situationen, och överväganden pågår om vad som bör göras. Sverige deltar aktivt i detta arbete.'' Det är alltså ett direkt citat av vad biståndsministern sade i sitt svar här i tisdags. Jag finner inte någon motsättning i detta eller i något annat som har sagts.</textBlock>
  </contentBlock>
  <contentBlock page="0" id="i-4a69832174f3c703">
    <textBlock id="i-46262bd126822d5b">Fru talman! Man får ju inte svära här i talarstolen.</textBlock>
    <textBlock id="i-61cf5c500270bbb7">Men jag måste säga att ingen kan mäta sig med Sten</textBlock>
    <textBlock id="i-f5ba09ed0ac3cbf7">Andersson i Malmö när det gäller att måla fan på väggen. Det är verkligen ett helt ''batteri'' av elände som han här tar upp. Men jag tycker, och jag har när det gäller det samordningsansvar som man haft fösökt att få proportioner på debatten. Självfallet skall vi ha en beredskap. Det finns många exempel på att invandrarverket och arbetsmarknadsdepartementet har tagit initiativ till att flera olika departement och flera olika myndigheter samverkar. Rollfördelningen skall vara klar inför olika scenarion. Det får inte råda någon tvekan här, för ''likaväl som vi följer utvecklingen inne i Sovjetunionen mycket noga diskuterar vi också vilka olika åtgärder som skall vidtas i olika tänkbara situationer.</textBlock>
  </contentBlock>
  <contentBlock page="0" id="i-ee3d8d7825180234">
    <textBlock id="i-b2948ff52ade8259">Anf. 20 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-934d8459fba97a8b">
    <textBlock id="i-5f00c313b1476536">Fru talman! Jag vet inte hur jag skall tacka för statsrådets noteringar beträffande min verbala förmåga. Jag har i varje fall noterat vad statsrådet sade.</textBlock>
  </contentBlock>
  <contentBlock page="0" id="i-2ed1c324727cf0a5">
    <textBlock id="i-f207376ecb279e43">Man skall inte raljera i en sådan här debatt --</textBlock>
    <textBlock id="i-7c6632064ae2c630">debatten är alldeles för allvarlig för att man skulle göra det. Men Kjell Dahlström hade konstiga beräkningar. Han talade om ett underskott av flyktingar från Sovjet. Mot den bakgrunden undrar jag: Vad händer den dag det blir kris i Kina?</textBlock>
  </contentBlock>
  <contentBlock page="0" id="i-9be3f5d7b1ad898f">
    <textBlock id="i-05cc58acff2b97be">Fru statsrådet! Jag har inte haft ambitionen att jaga upp statsrådet. Däremot hade jag ambitionen att få klara besked. Men sådana har definitivt lyst med sin frånvaro här i dag.</textBlock>
  </contentBlock>
  <contentBlock page="0" id="i-d57e08ccd7b14fcf">
    <textBlock id="i-ebc3c5a52c2d3a0a">Sedan refererar jag till ett uttalande i TV för 14</textBlock>
    <textBlock id="i-a69dbcb74f7301a3">dagar sedan. Statsrådet sade, att apropå frågan om huruvida vi klarar en större folkvandring till</textBlock>
    <textBlock id="i-93057e2c7e464b5e">Sverige: Det har vi klarat förut. Blygsam som jag är frågar jag då: När? Det skulle vara intressant att få en precisering i det avseendet.</textBlock>
  </contentBlock>
  <contentBlock page="0" id="i-f24e03735b3ef82c">
    <textBlock id="i-d4171ac140059dcf">Jag undrar också hur det är med den statistikläsande informationssekreteraren, som inte har noterat att Sovjet inte släpper lös sina medborgare förrän nästa år. Att vi hittills inte har upplevt någon flyktingström från Sovjet av större mått begriper väl t.o.m. ett förskolebarn.</textBlock>
  </contentBlock>
  <contentBlock page="0" id="i-71b86de217c5b5f0">
    <textBlock id="i-d32e8e7a9ae0cecf">Statsrådet säger att polis- och invandrarverk kan hantera detta. De har diskuterat frågan seriöst, säger man. Då måste min fråga bli: Varför har man inte satt in de resurserna tidigare?</textBlock>
  </contentBlock>
  <contentBlock page="0" id="i-713b879c3d3339bb">
    <textBlock id="i-50ef83ff13944fef">Vi hade kaos hösten 1989 och vi hade kaos på sommaren 1989. Man räddade i och för sig tillvaron för en del hotellägare som under snöiga vintrar kunde inkvartera flyktingar i stället. Tältläger fick byggas och båtar fick chartras och läggas i våra hamnar runt om i hela landet för att lösa problemet.</textBlock>
  </contentBlock>
  <contentBlock page="0" id="i-fd885cbd330d6505">
    <textBlock id="i-3ae978afeb0ffdf7">Skulle ytterligare flyktingar komma vore det intressant att få reda på vad statsrådet menar med kapacitet och flexibilitet. Om det som ingen hoppas skall hända ändå kommer att inträffa, att vi får en strid ström av flyktingar från Sovjet under en kort tid, tror jag att vi kommer att få höra, som jag sade i mitt första inlägg: Detta hade vi ingen aning om.</textBlock>
    <textBlock id="i-6efad08caa151515">Vi kunde inte i vår vildaste fantasi tro att det skulle komma så många. Tyvärr har vi inte resurser att klara detta.</textBlock>
  </contentBlock>
  <contentBlock page="0" id="i-870ee049ac776e68">
    <textBlock id="i-120b9371b5eb815d">Anf. 21 HÅKAN HOLMBERG (fp):</textBlock>
  </contentBlock>
  <contentBlock page="0" id="i-0e50b2a07f5dd1c5">
    <textBlock id="i-4449de873c56c222">Fru talman! Även jag reagerar mot vissa tonlägen och även formuleringar i Sten Anderssons i Malmö inlägg, inte minst det senaste resonemanget om underskott och hänvisningar till Kina och Indien.</textBlock>
    <textBlock id="i-3c785ab9fd49df5b">Den sortens resonemang hör inte hemma i någon typ av debatt om flyktingproblem. Diskuterar man asylfrågor skall man diskutera i termer som asylrätt, mänskliga rättigheter, elementära, klara och grundläggande principer.</textBlock>
  </contentBlock>
  <contentBlock page="0" id="i-3826c0133988dad4">
    <textBlock id="i-a2cc5a6f7720a42f">Det som har motiverat min fråga är något helt annat. Det är den kollaps för den sovjetiska ekonomin som är alldeles uppenbart förestående, ifall den inte redan har inträffat. Under hela året har den ena rapporten efter den andra kommit, som har kunnat kontrolleras och verifieras på plats av forskare och experter och som har talat om sammanbrott i livsmedelsförsörjningen, ransonering, att transportapparaten bryter samman, smörbrist i Riga, m.m. i samma stil. Det är helt uppenbart att denna situation inte kan fortgå utan att det får väldigt påtagliga konsekvenser för enskilda människor, var de än bor i Sovjetunionen.</textBlock>
    <textBlock id="i-004a8f33b5b0b5f3">Det här är heller inte något som går att trolla bort eller lösa på kort sikt med de svenska biståndsinsatser för Östeuropa, Baltikum och</textBlock>
    <textBlock id="i-e0c4582603578049">Sovjet som vi är överens om och som i och för sig är alldeles utomordentliga. Detta är ett problem som ramlar över oss helt oavsett hur vi hanterar de långsiktiga utvecklingsproblemen i öst. Det är de frågorna som jag i dag och min partikamrat Ingrid</textBlock>
    <textBlock id="i-639fe8182b6afc73">Hasselström Nyvall i tisdags ville få svar på. Vad avser man att göra, vilken form av beredskap har man för att klara den akuta situation som kan uppstå, och som på ett eller annat sätt kan komma att spilla över även på oss?</textBlock>
  </contentBlock>
  <contentBlock page="0" id="i-57834ab5d5ea0538">
    <textBlock id="i-8a2cd581d3573356">Helt uppenbart finns det inget svar på den frågan.</textBlock>
    <textBlock id="i-31bc25522a067c57">Hade det funnits ett svar hade vi inte fått den här underliga situationen. Lena Hjelm-Wallén sade i tisdags i kammaren, vilket var kärnan i hennes inlägg: Vi planerar ingenting särskilt.</textBlock>
    <textBlock id="i-db81342d62611e38">Statsministern sade en timme senare i Paris: Jo då, vi planerar någonting. Invandrarministern väljer nu att tala om något annat. Det är uppenbart att det inte finns någon planering. Den skulle kunna finnas. Den skulle gå att ta fram. Jag nämnde i mitt inlägg tidigare ett antal punkter som skulle kunna ingå. Maj-Lis Lööw har hittills inte nämnt någon.</textBlock>
    <textBlock id="i-40b162c84fb6589b">Hon är välkommen att ansluta sig till de punkter som jag nämnde, som en början till en riktlinje för vad svensk katastrofhjälp skulle kunna bidra med.</textBlock>
    <textBlock id="i-fa43ea593821f2ad">Välkommen Maj-Lis Lööw!</textBlock>
  </contentBlock>
  <contentBlock page="0" id="i-d067c7e7909d18e3">
    <textBlock id="i-f27e36efcb682427">Det finns ingen anledning att fortsätta en debatt där vi bara står och kritiserar varandra. Detta är mycket allvarligare än så. Jag hoppas att regeringen äntligen tar sig samman. Det vi har sett den här veckan är inte uppbyggligt.</textBlock>
  </contentBlock>
  <contentBlock page="0" id="i-0c0efb900664e06b">
    <textBlock id="i-4d4f57f9d547fba1">Anf. 22 GÖSTA LYNGÅ (mp):</textBlock>
  </contentBlock>
  <contentBlock page="0" id="i-ca798ddb8989b973">
    <textBlock id="i-bbdbe575b331aaef">Fru talman! Statsrådet Lööw har dragit den helt riktiga slutsatsen att frågan är komplicerad, den är mycket komplicerad. Kan vi få reda på om arbetsgruppen för Östeuropas utveckling också delar den uppfattningen?</textBlock>
  </contentBlock>
  <contentBlock page="0" id="i-88de817654b76432">
    <textBlock id="i-beb09ced6be0bc11">Jag skulle kunna öka på komplikationen något genom att påpeka att andra ekologiska katastrofer inträffar och kommer att inträffa på olika platser i världen på grund av hänsynslöshet mot och okunnighet om naturens villkor. Det är vad som har skett i Sovjetunionen och det kommer att ske på andra håll.</textBlock>
  </contentBlock>
  <contentBlock page="0" id="i-24ff128785e6f8b0">
    <textBlock id="i-da71a2fedd82962d">Vi får nya flyktingströmmar. De är inte små. Vi behöver inte diskutera 50 miljoner, men en enda ynka halv miljon, kan vi plötsligt ta emot det? Det är den storleksordningen som vi måste diskutera.</textBlock>
    <textBlock id="i-87b744f9925b70ba">Det är svårt nog.</textBlock>
  </contentBlock>
  <contentBlock page="0" id="i-8177e7d88ed745b7">
    <textBlock id="i-91a322f9d126a0ce">Vi måste ta problemet på stort allvar och diskutera det på ett medmänskligt sätt. Det vore lämpligt att statsrådet Lööw initierade och ledde diskussionen om nya lösningar på ett nytt och jättestort problem.</textBlock>
  </contentBlock>
  <contentBlock page="0" id="i-1ea25795b426defb">
    <textBlock id="i-c3a9670a9c7e869f">Anf. 23 Statsrådet MAJ-LIS LÖÖW (s):</textBlock>
  </contentBlock>
  <contentBlock page="0" id="i-877b55bdcba19546">
    <textBlock id="i-86ffa68788d2c005">Fru talman! Får jag först säga till Gösta Lyngå att det i och för sig är intressant att diskutera, även om det inte ligger på mitt bord, vilka insatser vi skall göra i Sovjetunionen för att hjälpa till med miljöproblemen. Jag kan bara säga att jag inte tänker angripa de problemen genom en förändrad invandringspolitik.</textBlock>
  </contentBlock>
  <contentBlock page="0" id="i-12276901478cf09a">
    <textBlock id="i-26470560a4bc0de9">Jag håller med Håkan Holmberg om att det inte finns någon anledning att träta om detta. Men</textBlock>
    <textBlock id="i-e26664a6c22de74b">Håkan Holmbergs fråga var formulerad på sådant sätt att den gällde vad vi gör för att tillsammans med andra länder hantera en eventuell massutvandring.</textBlock>
    <textBlock id="i-ffba50fef6d7dd76">Nu vill han i stället ha besked om, exakt i kronor och ören, efter vad jag förstår, vad en svensk insats vid en svältkatastrof i Sovjet skall bestå av.</textBlock>
  </contentBlock>
  <contentBlock page="0" id="i-1e238c124bfa71f1">
    <textBlock id="i-1c9588044c051488">Låt mig ta fasta på ''tillsammans med andra länder'', som Håkan Holmberg formulerade det i sin interpellation. Det är precis det jag har försökt peka på, som biståndsministern har försökt att peka på och som jag är alldeles övertygad om att statsministern också hade som utgångspunkt. Blir det en svältkatastrof i Sovjetunionen, skall vi vara med och hjälpa till med en samlad internationell humanitär insats. Det har vi, såvitt jag kan minnas, varit i varenda liknande situation runt om i världen tidigare.</textBlock>
  </contentBlock>
  <contentBlock page="0" id="i-3f879d06e6962fad">
    <textBlock id="i-9fc207fb8db23b82">Sten Andersson i Malmö pratar om det andra scenariot som utmålas, nämligen vad som skall hända då människor kan få pass och få lämna</textBlock>
    <textBlock id="i-455910051d2dc5d0">Sovjetunionen med anledning av att man liberaliserar sina passlagar efter nyåret. Jag hoppas att vi är överens om att det är bra. Det är bra att människor kan få resa över gränserna. Vi har ställt de kraven i många årtionden på Sovjetunionen och andra länder, att de skall ge sina medborgare möjlighet att röra sig över gränserna. Det är en viktig del av de mänskliga rättigheterna.</textBlock>
  </contentBlock>
  <contentBlock page="0" id="i-3c5b6d6d8a070a52">
    <textBlock id="i-cef327d74701151b">Självklart kan detta också komma att leda till att en och annan, kanske t.o.m. många, vill utnyttja den möjligheten inte bara till att resa ut på turistbesök, utan väljer att försöka utvandra från</textBlock>
    <textBlock id="i-59acafcebdcd5cb7">Sovjetunionen. Det är precis samma situation som vi har haft i de andra öststaterna tidigare. När möjligheten att resa ut öppnades var det många som, med anledning av den ekonomiska situation som rådde där, valde ren immigration. Det var bl.a.</textBlock>
    <textBlock id="i-976aa0c30e5b3e7c">det jag hänvisade till i den TV-intervju som Sten</textBlock>
    <textBlock id="i-a6b5677cc6ad1eb3">Andersson refererar till.</textBlock>
  </contentBlock>
  <contentBlock page="0" id="i-306664d16ac930fb">
    <textBlock id="i-82c6c0498eb208bd">Vi har faktiskt haft situationen -- om än möjligtvis i mindre skala, men det vet vi ingeting om -- att människor från flera av de forna östländerna kommit hit och ansökt om att få stanna på grund av ren invandring och inte med asylskäl. Det har visserligen inneburit stora påfrestningar på det svenska flyktingmottagandet, men det kaos som</textBlock>
    <textBlock id="i-4095980bb9056b50">Sten Andersson med sitt färgstarka språk påstod hade uppstått har, menar jag, inte uppstått. Det har inneburit stora påfrestningar för oss, men vi har också klarat oss igenom dem utan något kaos.</textBlock>
  </contentBlock>
  <contentBlock page="0" id="i-b470fd0a2a59e296"/>
  <contentBlock page="0" id="i-e57fba947e879775">
    <textBlock id="i-bbedcf05d3551237">Anf. 24 KJELL DAHLSTRÖM (mp):</textBlock>
  </contentBlock>
  <contentBlock page="0" id="i-fc20b6a38c50762c">
    <textBlock id="i-130748d6957b9fa1">Herr talman! När jag lyssnar på statsrådets Lööws förklaringar reagerar jag mot att hon återigen säger att det som har hänt i Östeuropa inte givit regeringen någon som helst anledning att förändra invandrarpolitiken. Jag tycker att det är mycket märkligt, för att uttrycka det försiktigt.</textBlock>
  </contentBlock>
  <contentBlock page="0" id="i-ef09d22e59ee6179">
    <textBlock id="i-876dda6f06aa4460">Här har vi haft en järnridå alldeles inpå oss, som nu helt plötsligt har försvunnit. Bakom denna har ungefär 300 miljoner människor -- det är ungefär</textBlock>
    <textBlock id="i-b60f8366a78905ae">5 % av jordens befolkning -- nu fått och kommer att få sin rörelsefrihet, och de finns alldeles inpå detta lilla land Sverige. Jag ville med de geografiska och kulturhistoriska utvikningarna i mitt anförande peka på behovet av att ta tag i situationen och inte bara litet handfallet invänta katastrofala utvecklingar. Jag delar där Håkan Holmbergs uppfattning. Det är mycket illavarslande för</textBlock>
    <textBlock id="i-d01ba46ae9a41f8b">Sverige att regeringen inte anser sig föranlåten att förändra invandrarpolitiken efter vad som har hänt och efter vad vi kan befara kommer att hända.</textBlock>
  </contentBlock>
  <contentBlock page="0" id="i-e72b7a2c7aae552d">
    <textBlock id="i-069e739a0992b3d1">Anf. 25 HÅKAN HOLMBERG (fp):</textBlock>
  </contentBlock>
  <contentBlock page="0" id="i-1639a2e2d8ca7ac3">
    <textBlock id="i-360f39918f87b612">Fru talman! Naturligtvis efterlyser varken jag eller någon annan i den här debatten besked i kronor och ören om vad som skall göras den ena eller andra månaden eller året för att bidra till att något mildra följderna av den sovjetiska ekonomins kollaps. Min fråga handlade om hur vi skall hantera och förebygga de följder som denna kollaps kan få och som kan komma att få konsekvenser i form av att desperata människor söker sig vart som helst västerut, både till Sverige och till andra länder.</textBlock>
  </contentBlock>
  <contentBlock page="0" id="i-f7eb944a05e862f0">
    <textBlock id="i-feac9bdefecf6468">En av mina punkter var också att det är nödvändigt att återställa den generösa flyktingpolitik som regeringen med stöd av några andra partier -- bl.a.</textBlock>
    <textBlock id="i-884f775b1a7390be">det parti som Sten Andersson i Malmö tillhör -- vid</textBlock>
    <textBlock id="i-fdf5d0ff0ea1e9b1">Luciatid förra året upphävde. Jag tycker att det är rimligt att begära besked från invandrarministern --</textBlock>
    <textBlock id="i-ffe4bb755063c204">det var därför jag ställde frågan. Jag gjorde det även därför att hon här själv påpekade att det finns ett samband mellan vårt stöd till katastrofoffer osv.</textBlock>
    <textBlock id="i-f7d73fe0fdab9bde">och vår invandrings- och flyktingpolitik. Det sägs också av andra personer. Här behövs en samordning.</textBlock>
  </contentBlock>
  <contentBlock page="0" id="i-2b703812750a5ea5">
    <textBlock id="i-605ac9a976fad3cd">Invandrarministern hänvisade själv i sitt svar till den arbetsgrupp inom regeringskansliet som skall ta ett mer samlat grepp på den här typen av frågor.</textBlock>
    <textBlock id="i-5be8980ee7dacd04">Jag hade hoppats att det skulle finnas ett sådant samlat grepp att redovisa. Det hade väl också</textBlock>
    <textBlock id="i-c9a125d0eef72975">Ingrid Hasselström Nyvall i tisdags. Som jag här har konstaterat fick hon ett svar. Sedan gav Ingvar</textBlock>
    <textBlock id="i-5193e3771a6bc7c6">Carlsson ett besked med ett annat innehåll, och nu kommer Maj-Lis Lööw och svarar på ett tredje sätt, dvs. väljer att -- intill sista inlägget, som gladde mig -- tala om någonting annat.</textBlock>
  </contentBlock>
  <contentBlock page="0" id="i-ad8ed89e523670d4">
    <textBlock id="i-7ed97b9b8ff23091">Jag hoppas att Maj-Lis Lööw nu sist talade å hela regeringens vägnar; en beredskapsplanering eller vad man vill kalla det förefaller vara nödvändig, inte bara för den nu kommande vintern utan för mycket lång tid framöver -- det kommer att ställas stora krav; många, inte minst det internationella samfundet, kommer att begära att Sverige gör sin del -- låt vara att den är begränsad -- av de insatser som kan behövas för att förhindra massvält, svåra miljökatastrofer, medicinska katastrofer, sjukdomar, osv., till följd av det som nu håller på att hända. Jag hoppas som sagt att Maj-Lis Lööw talar å hela regeringens vägnar -- då behöver vi inte ha någon mer debatt av den här typen: Då väntar vi bara på en redovisning i vanlig ordning från regeringen vid ett senare tillfälle.</textBlock>
  </contentBlock>
  <contentBlock page="0" id="i-1a06542fcfb76ce9">
    <textBlock id="i-a3e9891d4a091e0f">Anf. 26 STEN ANDERSSON i Malmö (m):</textBlock>
  </contentBlock>
  <contentBlock page="0" id="i-c7d1658e08870501">
    <textBlock id="i-d44111eda7b94c87">Fru talman! Håkan Holmberg brukar vara alert i riksdagen, men även solen har sina fläckar: Det var inte jag som började anföra jämförelsetal på flyktingunderskott. Jag håller med Håkan</textBlock>
    <textBlock id="i-c1888fd244774401">Holmberg om att det är den enskilda individens skäl som skall prövas. Varifrån vederbörande sedan kommer är ointressant. Men det var som sagt inte jag som startade den debatten -- det borde herr</textBlock>
    <textBlock id="i-ce4bacc8dbb738cc">Holmberg veta.</textBlock>
  </contentBlock>
  <contentBlock page="0" id="i-30256ad36bf474f6">
    <textBlock id="i-551cda988eea73b8">Jag håller med dem som säger att vi i den här frågan har fått olika besked från olika statsråd -- från fru</textBlock>
    <textBlock id="i-3fdbb4adc04e874b">Hjelm-Wallén, statsminister Carlsson och statsrådet</textBlock>
    <textBlock id="i-1fd6433547d6410f">Lööw. Men det är bra om man nu har tagit det här på allvar och insett att det kanske uppstår en situation som vi aldrig tidigare har sett maken till.</textBlock>
  </contentBlock>
  <contentBlock page="0" id="i-6362d6317e66dd81">
    <textBlock id="i-4a0433e3d9a46e29">Det var jag som nämnde turistvisa i mitt inlägg --</textBlock>
    <textBlock id="i-264b1bc38a193fec">det står faktiskt ingenting om det i statsrådets svar.</textBlock>
    <textBlock id="i-9686cd8304e10c88">Jag sade att vi så länge vi kan skall värna rätten för</textBlock>
    <textBlock id="i-edb9ced1240065c4">Sovjetmedborgare -- och alla andra, för den delen --</textBlock>
    <textBlock id="i-cb77cd2beaefc16b">att besöka Sverige som turister. Men statsrådet sade att vi har klarat folkvandringar tidigare, och som svar på min fråga vilka folkvandringar det var refererade statsrådet till att någon eller några av dem som fått turistvisum till Sverige hoppat av och sökt asyl här. Är det det som statsrådet kallar för folkvandring har vi vitt skilda uppfattningar om hur det begreppet skall tolkas.</textBlock>
  </contentBlock>
  <contentBlock page="0" id="i-233e8df3e14202f8">
    <textBlock id="i-d4dc786fa4f66d84">Överläggningen var härmed avslutad.</textBlock>
  </contentBlock>
  <contentBlock page="0" id="i-a3577d5980080780">
    <textBlock id="i-cc97cc655157dcb7">6 § Hänvisning av ärenden till utskott</textBlock>
  </contentBlock>
  <contentBlock page="0" id="i-4e6a572f857ecbe4">
    <textBlock id="i-60ffac1eb8d8cce9">Föredrogs och hänvisades</textBlock>
  </contentBlock>
  <contentBlock page="0" id="i-bd4d26f7e4128041">
    <textBlock id="i-ff10574e9b0910d2">Motionerna</textBlock>
  </contentBlock>
  <contentBlock page="0" id="i-2db983a1798eaa1e">
    <textBlock id="i-a7bdc9f15a76f7cb">1990/91:Sf1--Sf8 till socialförsäkringsutskottet</textBlock>
  </contentBlock>
  <contentBlock page="0" id="i-141464f287de7377">
    <textBlock id="i-ab4153dd51051214">1990/91:K15 till konstitutionsutskottet</textBlock>
  </contentBlock>
  <contentBlock page="0" id="i-3671c17ebc4e2500">
    <textBlock id="i-94be4cc1ee3fc58b">1990/91:Fi14--Fi31 till finansutskottet</textBlock>
  </contentBlock>
  <contentBlock page="0" id="i-c3833fa157563cbc">
    <textBlock id="i-82de3791daf0c6f7">1990/91:K16 och K17 till konstitutionsutskottet</textBlock>
  </contentBlock>
  <contentBlock page="0" id="i-b8b7f757de3e7a9d">
    <textBlock id="i-e76162d4f07086fd">7 § Bordläggning</textBlock>
  </contentBlock>
  <contentBlock page="0" id="i-52c0b0ef528fefdc">
    <textBlock id="i-3f3c300a0e021c51">Anmäldes och bordlades</textBlock>
  </contentBlock>
  <contentBlock page="0" id="i-2a71bfc337198b1d">
    <textBlock id="i-eb66abed7d5e357d">Motionerna</textBlock>
  </contentBlock>
  <contentBlock page="0" id="i-1e14ad46a9a7ff3a">
    <textBlock id="i-6b27a91be34b9bb1">med anledning av prop. 1990/91:25 Förslag till tilläggsbudget I till statsbudgeten för budgetåret</textBlock>
    <textBlock id="i-86cb014f98bf9172">1990/91</textBlock>
  </contentBlock>
  <contentBlock page="0" id="i-03fa78801e897c12">
    <textBlock id="i-dcd5b83d26528771">1990/91:Sf9 av Ann-Cathrine Haglund m.fl. (m)</textBlock>
  </contentBlock>
  <contentBlock page="0" id="i-3e2ff00983b83ad5">
    <textBlock id="i-25fb2a7283230550">1990/91:Sf10 av Sten Svensson m.fl. (m)</textBlock>
  </contentBlock>
  <contentBlock page="0" id="i-bbaf3b17179a09c4">
    <textBlock id="i-b20c5d268a854a87">1990/91:Sf11 av Ulla Orring och Britta Bjelle (fp)</textBlock>
  </contentBlock>
  <contentBlock page="0" id="i-6cb0b17f231e2066">
    <textBlock id="i-6934dee11182bad8">1990/91:Kr1 av Ingrid Sundberg m.fl. (m, fp, c)</textBlock>
  </contentBlock>
  <contentBlock page="0" id="i-bd44bea39bd59cb0">
    <textBlock id="i-f7cbe6d0d8e13b6a">1990/91:Kr2 av Jan Hyttring och Stina Gustavsson</textBlock>
    <textBlock id="i-7754b87c24d72a1a">(c)</textBlock>
  </contentBlock>
  <contentBlock page="0" id="i-94c23b672ef86c34">
    <textBlock id="i-51c123a5e334286b">1990/91:Kr3 av Inger Schörling m.fl. (mp)</textBlock>
  </contentBlock>
  <contentBlock page="0" id="i-a7239d396d42cc21">
    <textBlock id="i-88f440f49e521f17">1990/91:Kr4 av Kaj Nilsson m.fl. (mp)</textBlock>
  </contentBlock>
  <contentBlock page="0" id="i-aaa8167305858167">
    <textBlock id="i-419b8139ac4781ff">1990/91:Kr5 av Berndt Ekholm m.fl. (s)</textBlock>
  </contentBlock>
  <contentBlock page="0" id="i-ed8b32e0c83cd888">
    <textBlock id="i-5ca482652d169fc7">1990/91:T6 av Viola Claesson (v)</textBlock>
  </contentBlock>
  <contentBlock page="0" id="i-318dd5a8ab5796b2">
    <textBlock id="i-13aaa3d3057fb9a2">1990/91:T7 av Roy Ottosson m.fl. (mp)</textBlock>
  </contentBlock>
  <contentBlock page="0" id="i-42350de907332d4f">
    <textBlock id="i-03a7d19d31b2ec3d">1990/91:Jo32 av Sven Eric Lorentzon m.fl. (m)</textBlock>
  </contentBlock>
  <contentBlock page="0" id="i-bdfe993ce826b193">
    <textBlock id="i-da7d6dc6dc8df0d4">1990/91:Jo33 av Karl Erik Olsson m.fl. (c)</textBlock>
  </contentBlock>
  <contentBlock page="0" id="i-b5f2a27f015cf2ea">
    <textBlock id="i-8af8ab21c4eeffde">1990/91:N13 av Per-Ola Eriksson m.fl. (c)</textBlock>
  </contentBlock>
  <contentBlock page="0" id="i-319f4a9ea9b24ec6">
    <textBlock id="i-99414644d35fc5d9">1990/91:N14 av Inger Schörling m.fl. (mp)</textBlock>
  </contentBlock>
  <contentBlock page="0" id="i-1dc06545c47d4fc1">
    <textBlock id="i-a91a37a73141c89a">1990/91:A6 av Sonja Rembo m.fl. (m)</textBlock>
  </contentBlock>
  <contentBlock page="0" id="i-651891c56a68fb46">
    <textBlock id="i-d120016a4c62f178">1990/91:A7 av Margareta Gard (m)</textBlock>
  </contentBlock>
  <contentBlock page="0" id="i-bdbb5e6cf5a01ed0">
    <textBlock id="i-95c170d408819ef8">1990/91:Bo15 av Knut Billing m.fl. (m)</textBlock>
  </contentBlock>
  <contentBlock page="0" id="i-0a7f8a18cf612ab7">
    <textBlock id="i-a9a0bc51410f985c">med anledning av prop. 1990/91:53 Lag om folkbokföringsregister, m.m.</textBlock>
  </contentBlock>
  <contentBlock page="0" id="i-7e0f792739c29daa">
    <textBlock id="i-21a150edd6c9306c">1990/91:Sk22 av Inger Hestvik och Inga-Britt</textBlock>
    <textBlock id="i-a990e0d57d5666f5">Johansson (s)</textBlock>
  </contentBlock>
  <contentBlock page="0" id="i-3b2b49d764432af6">
    <textBlock id="i-bcc4bd805d6e85b0">1990/91:Sk23 av Bo Lundgren m.fl. (m)</textBlock>
  </contentBlock>
  <contentBlock page="0" id="i-16302c458b5942e2">
    <textBlock id="i-c174629d8232142a">1990/91:Sk24 av Rune Rydén (m)</textBlock>
  </contentBlock>
  <contentBlock page="0" id="i-fb334153657d1e7f">
    <textBlock id="i-daef32c5b655ce16">1990/91:Sk25 av Kjell Johansson m.fl. (fp)</textBlock>
  </contentBlock>
  <contentBlock page="0" id="i-7d43660c853021cc">
    <textBlock id="i-0454d54c92a0232d">1990/91:Sk26 av Margitta Edgren (fp)</textBlock>
  </contentBlock>
  <contentBlock page="0" id="i-8866e028929bfb9a">
    <textBlock id="i-18830b4f83176ab0">1990/91:Sk27 av Kjell Dahlström m.fl. (mp)</textBlock>
  </contentBlock>
  <contentBlock page="0" id="i-97253475c7646f96">
    <textBlock id="i-b131eabca1420796">1990/91:Sk28 av Görel Thurdin m.fl. (c)</textBlock>
  </contentBlock>
  <contentBlock page="0" id="i-05a46ec2fb794212">
    <textBlock id="i-0aa0e4abc8561941">1990/91:Sk29 av Marianne Stålberg (s)</textBlock>
  </contentBlock>
  <contentBlock page="0" id="i-4a70e2c7b006d6b8">
    <textBlock id="i-9fe906cb57a314a8">8 § Anmälan om interpellation</textBlock>
  </contentBlock>
  <contentBlock page="0" id="i-e83b1a99570e4bdc">
    <textBlock id="i-5cf30c80805e6b68">Anmäldes att följande interpellation framställts</textBlock>
  </contentBlock>
  <contentBlock page="0" id="i-3852ed1d6f51aa59">
    <textBlock id="i-7bfcb05544b72281">den 21 november</textBlock>
  </contentBlock>
  <contentBlock page="0" id="i-1f1c80a81f8811bf">
    <textBlock id="i-c340fb594156d802">1990/91:103 av Gunnar Hökmark (m) till miljöministern om koldioxidutsläppen i Sveriges internationella miljövårdssamarbete:</textBlock>
  </contentBlock>
  <contentBlock page="0" id="i-c883eb698f396b5e">
    <textBlock id="i-ba642602bbc07d60">Det förekommer olika uppgifter om Sveriges agerande vid FNs klimatkonferens i Genève. Med tanke på att vi i Sverige har ett riksdagsuttalande om att frysa koldioxidutsläppen vore det i konsekvens med detta rimligt att Sverige verkade pådrivande för att få andra länder att göra motsvarande förpliktigande åtaganden.</textBlock>
  </contentBlock>
  <contentBlock page="0" id="i-fd2b9fd8da250f72">
    <textBlock id="i-cd3f31853ad4d612">Med tanke på att miljöministern över huvud taget inte nämnde det av riksdagen uttalade koldioxidtaket med ett enda ord i sitt officiella anförande är det angeläget med en redovisning av</textBlock>
    <textBlock id="i-3cf7e05b5a3f6334">Sveriges strategi i det internationella miljövårdsarbetet inom detta område.</textBlock>
  </contentBlock>
  <contentBlock page="0" id="i-7b896af9ef9b461b">
    <textBlock id="i-69ea004fda498d74">Mot denna bakgrund vill jag fråga miljöministern om hon är beredd att inför riksdagen redogöra för</textBlock>
    <textBlock id="i-379a6f9c5f7b4319">Sveriges strategi i arbetet med världsklimatkonferensens ministerdeklaration och överenskommelsen mellan EFTA och EG-</textBlock>
    <textBlock id="i-2079043b55892952">länderna.</textBlock>
  </contentBlock>
  <contentBlock page="0" id="i-bd42ea7e8412f9f0">
    <textBlock id="i-b55a78d02cfb1330">9 § Anmälan om frågor</textBlock>
  </contentBlock>
  <contentBlock page="0" id="i-6aa9b9145d788ea5">
    <textBlock id="i-22f68703dfb8e50c">Anmäldes att följande frågor framställts</textBlock>
  </contentBlock>
  <contentBlock page="0" id="i-4b7bc2f154bc452c">
    <textBlock id="i-52d26f6657b383f3">den 22 november</textBlock>
  </contentBlock>
  <contentBlock page="0" id="i-ded963ca40e76b61">
    <textBlock id="i-b8b62e71c4b75687">1990/91:226 av Jan-Erik Wikström (fp) till statsrådet Lena Hjelm-Wallén om biståndet:</textBlock>
  </contentBlock>
  <contentBlock page="0" id="i-fc62c650b7185788">
    <textBlock id="i-e6084c516b57c330">I regeringens skrivelse om det s.k. krispaketet framförs en rad tankar, i flera fall ganska lösligt och otydligt beskrivna, om utgiftsnedskärningar och andra förändringar i stort och smått. De enda av dess som hittills förelagts riksdagen för beslut -- i form av proposition -- är en skattehöjning och en förändring av sjukpenningförsäkringen. En av de tankar som förs fram i skrivelsen är att en del av kostnaderna för asylberättigade flyktingar från uländer skall betalas med biståndspengar. Denna kostnad uppges vara 700 milj.kr. per år. Det skulle i så fall vara det femte -- och mest drastiska --</textBlock>
    <textBlock id="i-ac0620231b58af0b">förslaget från den socialdemokratiska regeringen om nedskärningar av biståndet sedan 1982. Redan i våras övergavs i praktiken 1 %-löftet genom att östbistånd finansieras från anslaget för ulandsbistånd. Nu tänker regeringe tydligen gå ett steg längre. Det vore utomordentligt allvarligt, vilket framgår bl.a. av en skrivelse från SIDA till regeringen. Under kyrkornas u-vecka som nu pågår har välgrundade protester framförts mot regeringens planer. Mot den bakgrunden vill jag fråga biståndsministern:</textBlock>
  </contentBlock>
  <contentBlock page="0" id="i-067b689aa791c8fc">
    <textBlock id="i-6306efbb964023eb">Avser regeringen verkligen att i budgeten lägga fram ett förslag om att skära ned biståndet på det sätt som tidigare aviserats?</textBlock>
  </contentBlock>
  <contentBlock page="0" id="i-41254e4bcd396e5a">
    <textBlock id="i-648d118d4a41e6ab">1990/91:227 av Lennart Eliasson (fp) till försvarsministern om försvarsmaterielindustrin:</textBlock>
  </contentBlock>
  <contentBlock page="0" id="i-eed6f89e8868002b">
    <textBlock id="i-d0d7818e6130a9f3">Sysselsättningssituationen i de södra delarna av</textBlock>
    <textBlock id="i-58b5a6a5c6445709">Bergslagen är bekymmersam, inte minst inom ståloch försvarsmaterielindustrin. Betydande uppsägningar har skett de senaste åren inom dessa branscher och nu varslas om ytterligare uppsägningar på flera håll, bl.a. i Karlskoga och</textBlock>
    <textBlock id="i-39a9e5649520feac">Hällefors. Diskussioner pågår nu mellan AB</textBlock>
    <textBlock id="i-a73821a46fabd8f8">Bofors och FFV om sammanslagning.</textBlock>
  </contentBlock>
  <contentBlock page="0" id="i-f21bd14bc557aede">
    <textBlock id="i-d837fd4db5e20ae2">Jag vill därför fråga försvarsministern:</textBlock>
  </contentBlock>
  <contentBlock page="0" id="i-9467c5d1fa8f7ab8">
    <textBlock id="i-bfd7115abebcec3b">Kommer regeringen att ha några önskemål om bevarande av utvecklingskompetens och produktionskapacitet inom försvarsmaterielindustrin i de nu pågående diskussionerna mellan AB Bofors och FFV?</textBlock>
  </contentBlock>
  <contentBlock page="0" id="i-de9219cc11492a1e">
    <textBlock id="i-8de0f85d723bab17">1990/91:228 av Lennart Eliasson (fp) till försvarsministern om försvarsmaterielbeställningar:</textBlock>
  </contentBlock>
  <contentBlock page="0" id="i-7a63f87da4789503">
    <textBlock id="i-252b66eac30563a6">Regeringens meddelande om besparingar inom offentliga sektorn innehåller bl.a. förslag om nedskärningar inom försvarsdepartementets område.</textBlock>
  </contentBlock>
  <contentBlock page="0" id="i-bf36c8d58a14a561">
    <textBlock id="i-1072a5330d26a4e0">Detta bl.a. har ytterligare ökat oron hos anställda inom den redan hårt drabbade försvarsmaterielindustrin i Karlskoga.</textBlock>
  </contentBlock>
  <contentBlock page="0" id="i-d3cf65e533a191be">
    <textBlock id="i-36f6c8deb15670f5">Jag vill därför ställa följande fråga:</textBlock>
  </contentBlock>
  <contentBlock page="0" id="i-2f64554c9dd26109">
    <textBlock id="i-a1f243830b54a2dd">Kommer regeringen under våren 1991 att avsätta pengar för försvarsmaterielbeställningar, t.ex.</textBlock>
    <textBlock id="i-2e2095f50e60afa0">artilleriammunition, i väntan på att ett nytt försvarsbeslut ger ett mer långsiktigt besked inför framtiden till våra försvarsmaterielindustrier?</textBlock>
  </contentBlock>
  <contentBlock page="0" id="i-0ac8d434d675a31b">
    <textBlock id="i-97a5345fbd86b374">10 § Kammaren åtskildes kl. 13.48.</textBlock>
  </contentBlock>
  <contentBlock page="0" id="i-d840d1586088410f">
    <textBlock id="i-edd1813ec68f7fe6">Förhandlingarna leddes av förste vice talmannen.</textBlock>
  </contentBlock>
</protocol>
