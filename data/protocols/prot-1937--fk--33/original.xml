<protocol id="prot-1937--fk--33">
  <contentBlock page="0" id="i-cf842400eef450c5">
    <textBlock id="i-6070be00cc8da37b">RIKSDAGENS PROTOKOLL. 1937. Första kammaren. Nr 33.</textBlock>
  </contentBlock>
  <contentBlock page="0" id="i-058a01d7b2af8919">
    <textBlock id="i-5e91c152eafaa16e"> </textBlock>
  </contentBlock>
  <contentBlock page="0" id="i-c8094a7e1a7f4c8a">
    <textBlock id="i-44cbccb25271ae99"> </textBlock>
  </contentBlock>
  <contentBlock page="0" id="i-2d461218f82ab7a9">
    <textBlock id="i-ad23df9e0d45b11b">Onsdagen den 19 maj f. m.</textBlock>
  </contentBlock>
  <contentBlock page="0" id="i-e197568494f09c42">
    <textBlock id="i-9b6a8e5d7e1d3802">Kammaren sammanträdde kl. 11 f. m. Justerades protokollet för den 12 innevarande månad.</textBlock>
  </contentBlock>
  <contentBlock page="0" id="i-83c2464915e47f2c">
    <textBlock id="i-a7dc02f6e72ea77b">Upplästes följande inkomna läkarintyg:</textBlock>
  </contentBlock>
  <contentBlock page="0" id="i-297f5203d579a640">
    <textBlock id="i-1d732dd2d3b7dfb2">Att riksdagsmannen Johan Larsson, Örbyhus, på grund av sjukdom (gulsot?) är arbetsoförmögen under minst 1 vecka framåt, räknat från i dag, betygar.</textBlock>
    <textBlock id="i-07c73b00404f8fef">Örbyhus den 13 maj 1937.</textBlock>
    <textBlock id="i-600ba154042ac744">O. Oredsson,</textBlock>
  </contentBlock>
  <contentBlock page="0" id="i-d21343bf164d9c1b">
    <textBlock id="i-0805cfce044b0962">prov.-läkare.</textBlock>
  </contentBlock>
  <contentBlock page="0" id="i-b807591d6d863fa0">
    <textBlock id="i-804aa630eee8a6ce">Härmed intygas, att riksdagsman Fredrik Ström på grund av influensa tillsvidare är oförmögen att deltaga i riksdagsarbetet. Ulvsunda den 18 maj 1937. Sven Sandén, leg. läkare.</textBlock>
  </contentBlock>
  <contentBlock page="0" id="i-9fb19af2d0effb14">
    <textBlock id="i-347ec4ce3731e716">Föredrogos, men bordlades ånyo på flera ledamöters begäran statsutskottets utlåtanden nr 144—152 samt första kammarens första tillfälliga utskotts utlåtanden nr 8 och 9.</textBlock>
  </contentBlock>
  <contentBlock page="0" id="i-9663c76ee1cbd7f5">
    <textBlock id="i-fd5072558eb5eb5e">Vid förnyad föredragning av utrikesutskottets utlåtande nr 2, i anledning av Kungl. Maj:ts proposition rörande godkännande av ett i Haag den 27 mars 1931 dagtecknat protokoll angående erkännande av den fasta mellanfolkliga domstolens behörighet att tolka i Haag avslutade konventioner i internationellt privaträttsliga ämnen, bifölls vad utskottet i detta utlåtande hemställt.</textBlock>
  </contentBlock>
  <contentBlock page="0" id="i-6f70a8aa031d212c">
    <textBlock id="i-eea967c97c04aab1">Föredrogs ånyo utrikesutskottets utlåtande nr 3, i anledning av vissa motioner i utrikespolitiska ärenden.</textBlock>
  </contentBlock>
  <contentBlock page="0" id="i-7c1d2b874baf9bd7">
    <textBlock id="i-44da24a9fd48d6ae">Utrikesutskottet hade till behandling i ett sammanhang förehaft motionerna nr 189—191 samt 219 i första kammaren av herr Lindhagen.</textBlock>
  </contentBlock>
  <contentBlock page="0" id="i-ea3a7f23152b40d5">
    <textBlock id="i-defba5825f757484">I motionen I: 189 hade hemställts, att riksdagen ville hos Kungl. Maj:t äska ett ingående övervägande av den varaktiga fredens problem samt framlägga för allmänheten och riksdagen en Sveriges, helst Nordens, fredsplan för det nuvarande folkförbundets omgestaltning genom internationell överenskommelse till idéer och organisation i de huvudsakliga syften, som i motionen närmare angåves. -</textBlock>
    <textBlock id="i-486dd70a0bec4b6e">I motionen I: 190 hade hemställts, att riksdagen ville hos Kungl. Maj:t begära initiativ till att nationaliteternas självbestämningsrätt i alla världsdelar</textBlock>
    <textBlock id="i-75a6a87986aff1fe">Första kammarens protokoll 1937. Nr 33. 1</textBlock>
  </contentBlock>
  <contentBlock page="1" id="i-eba965cdb41c2de4">
    <textBlock id="i-e43ef691668c8620">Om en</textBlock>
  </contentBlock>
  <contentBlock page="1" id="i-2a4fb892b5b81344">
    <textBlock id="i-62a07a6460c20f56">Sveriges och</textBlock>
  </contentBlock>
  <contentBlock page="1" id="i-ea6ae765303c4d30">
    <textBlock id="i-89db1ed21b132c77">Nordens</textBlock>
  </contentBlock>
  <contentBlock page="1" id="i-071509ab1a35dd44">
    <textBlock id="i-91bdb14539560bc4">9 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="1" id="i-7e5170d8f1a9e263">
    <textBlock id="i-07995b173ef81966">såsom förutsättning för världsfreden och således även för Sveriges fred började diskuteras samt omhändertoges av folkförbundet och de internationella överenskommelserna.</textBlock>
  </contentBlock>
  <contentBlock page="1" id="i-1776ffaf88f6324a">
    <textBlock id="i-1e4939b724fc1f54">I motionen I: 191 hade hemställts, att riksdagen ville hos Kungl. Maj:t begära initiativ till att världsproblemets språkfråga eller språkgemenskap mellan nationerna, såsom en hävstång till världsfreden och således även för Sveriges fred och inflytande, började diskuteras samt omhändertoges av folkförbundet och de internationella överenskommelserna.</textBlock>
  </contentBlock>
  <contentBlock page="1" id="i-1b48906d2eabc58a">
    <textBlock id="i-86dc608f76980a13">I motionen I: 219 hade motionären på anförda skäl hemställt att få till stöd för motionen I: 189 ytterligare åberopa jämväl motiveringen i motionen I: 192, utgörande avslutningen på en sammanhängande serie av fyra utrikespolitiska motioner, av vilka de tre första hänvisats till utrikesutskottet. I motionen I: 192 hade hemställts, att riksdagen vid prövning av tredje och fjärde huvudtitlarna måtte uttala sig för och hos Kungl. Maj:t hemställa, att försvarsfrågan och fredsfrågan hädanefter måtte sammanföras till ett odelbart problem, med utsikter sålunda att därigenom även främja en svensk eller nordisk fredsplan för hela världens och följaktligen även Sveriges och Nordens fred. Sistnämnda motion hade den 24 februari 1937 i enlighet med statsutskottets hemställan i utlåtande nr 25 förklarats icke föranleda någon riksdagens åtgärd.</textBlock>
  </contentBlock>
  <contentBlock page="1" id="i-f38498ce746b70e8">
    <textBlock id="i-6cc1a2b6910ade7e">Utskottet hade i det nu föreliggande utlåtandet av angivna orsaker hemställt,</textBlock>
    <textBlock id="i-44f7bd299a6dd27e">A) att motionerna I: 189 och I: 219 icke måtte föranleda någon riksdagens åtgärd;</textBlock>
    <textBlock id="i-0f230d5e2c374b13">B) att motionen I: 190 icke måtte föranleda någon riksdagens åtgärd;</textBlock>
    <textBlock id="i-dbdb5d9600c9418e">C) att motionen I: 191 icke måtte föranleda någon riksdagens åtgärd.</textBlock>
  </contentBlock>
  <contentBlock page="1" id="i-b96b34b9da1d4bac">
    <textBlock id="i-fdf0ad43e75ec1bb">På framställning av herr talmannen beslöts att utlåtandet skulle företagas till avgörande punktvis.</textBlock>
  </contentBlock>
  <contentBlock page="1" id="i-e1baee3a0b554305">
    <textBlock id="i-96d022f066b29ff1">Punkten A. Herr Lindhagen: Herr talman! Jag är i dag ute för första gången efter</textBlock>
  </contentBlock>
  <contentBlock page="1" id="i-a9c21bb30c04520c">
    <textBlock id="i-ad4123060bfd0811">fredsplan för fjorton dagars sängliggande i sjukdom, så att jag är tyvärr inte i den bästa</textBlock>
  </contentBlock>
  <contentBlock page="1" id="i-b15629047b4a0ad9">
    <textBlock id="i-945c9c7925069f78">en varaktig fred.</textBlock>
  </contentBlock>
  <contentBlock page="1" id="i-e22229d30e1bbf95">
    <textBlock id="i-e1da49bc4f8a1574">form, men måste i alla fall säga några ord, så långt krafterna räcka.</textBlock>
    <textBlock id="i-1d51e5f406d4c3fd">I detta betänkande liksom i de följande äro vi framme vid utrikesutskottets debut i de stora utrikespolitiska uppgifterna. Realpolitiskt kallas de den varaktiga fredens och den internationella rättsordningens problem. De kunna ock nämnas försvarsfrågans och fredsfrågans sammanförande till ett odelbart problem. Alla tre nomenklaturerna ligga självklart i ett odelbart sammanhang.</textBlock>
    <textBlock id="i-25a6eec1c228ca54">Alla äro vi förmodligen ense om att vår världsdel liksom den övriga världen kunde och borde vara bättre. Likaså är det stora flertalet, dit också motionären hör, av den meningen, att även i utrikespolitiken liksom i inrikespolitiken ligger det närmast till hands att syssla med dagsfrågorna, från de minsta till de medelstora. Mina flesta motioner bland de i riksdagen väckta ha befattat sig med sådana angelägenheter. Att laga efter läglighet här och där i mångahanda måtto, söka hindra ett krigsutbrott och att ställa tillrätta litet varstädes ; den stora oredan äro behagliga gärningar. Och för övrigt, herr talman, många bäckar små göra till sist om inte förr en stor å.</textBlock>
    <textBlock id="i-84f32315b9c0d776">Den europeiska, officiella pacifismen har stannat vid det senare bemödandet. Den har aldrig velat vika från sin synvilla att man kan avskaffa eller mildra krig och rustningar med bibehållande av deras djupliggande orsaker. Ofredens huvudorsaker äro självfallet följande: kränkandet förnämligast i de tre gam-</textBlock>
  </contentBlock>
  <contentBlock page="2" id="i-119b81b72cd12d7d">
    <textBlock id="i-01a0fde4596c34b1">Onsdagen den 19 maj 1937 f. m. Nr 33. 3</textBlock>
  </contentBlock>
  <contentBlock page="2" id="i-33e6aecc346977d8">
    <textBlock id="i-c1021951e3cf0ad9">Om en Sveriges och Nordens fredsplan för en varaktig fred. (Forts.) la världsdelarna av »nationaliteternas» självbestämningsrätt, språkförbistringen 1 världen, försummandet av jordens befolkningsfråga, den rasande ekonomiska konkurrensen i vår tid mellan maskinerna med undanröjande av handens arbete, samt försummandet av de andliga värdena, de moraliska faktorerna.</textBlock>
    <textBlock id="i-490fb4943418a8b1">Alla mena nu, att en varaktig fred bör efterlysas, och man vill ej bestrida, att en internationell rättsordning måste vara dess grundval. Och allmänt medgives, att man måste utgå ifrån samförstånd. Till och med staterna, ett bland de syndiga juridiska begrepp som finnas, ha därför behov av att gå 1 kyrkan om söndagarna och göra korstecknet. En sådan sabbat firades av samtliga »stater» två gånger i Haag strax före kriget, en gång i Paris — Kelloggpakten — efter kriget och folkförbundets tillblivelse. Men sedan gingo staterna ut igen och syndade under sina vardagar på det vanliga sättet. Anledningen har av utrikesutskottet för eftervärlden omedvetet avslöjats i utskottets nu avgivna betänkande.</textBlock>
    <textBlock id="i-ae72fb39c3b6ac7f">Särskilt värdefullt är medgivandet att politik, utrikes vardagspolitik måtte även från småstaternas sida uppbyggas ännu på att av ömtålighetsskäl stå i aktningsfullt givakt inför stormakternas myckna orena bröd i sina påsar, den främsta huvudorsaken till förruttnelsen i världen. Även Sverige måste vara hövligt, icke minst mot England, förmodligen för att få sälja framför allt till de stora staterna, med vilka köpenskapen kan slå i spann. Att tala sanning även i utrikespolitiken är en fara även för staterna och således i all synnerhet för regeringarna och deras tämligen privata folkförbund. Det är en fara, synes nämnden mena, att göra det diskussionsvis och konciliant till och med. Något annat har ej ifrågasatts, åtminstone ej av motionären i sina nu föreliggande motioner.</textBlock>
    <textBlock id="i-376a12ccc746c4d2">Av utskottet har även fastslagits, att riksdagens majoritet gemenligen godkänt en så opportunistisk inställning i svensk utrikespolitik och lämnat regeringens maktställning obeskuren. Riksdagen har inte frågat efter direktiven för Sveriges framträdande i folkförbundet. Den har inte heller tagit illa via sig, att regeringen negligerat 56 $ riksdagsordningen, av vilken så mycket väntades icke minst av statsminister Edén, skaparen av detta lagrum. Utrikesutskottet åberopar nu förnöjt bara några negativa, ansvarslösa majoritetsbeslut av riksdagen eller tvivelaktiga folkförbundsutskott. Ett sådant beslut är auktoritativt avgörande för en obestämd tid framåt, oberoende av mellankomna val, nya tidslägen och pockande förnuftssynpunkter, synes utskottet mena. För egen del undviker utskottet uttala någon som helst personlig övertygelse men instämmer 1i alla fall i riksdagens och folkförbundsmajoriteternas ovannämnda s. k. visa avgöranden, vilket de i alla fall inte varit. De ha varit ett »Jurare in verba magistri», ett svärjande på magisterns ord. Och då är det verkligen ganska anteckningsvärt, att utskottet vid uppskattningen av riksdagens beslut skall sänka problemen så lågt att det accepterar dessa beslut som sanningen själv. Så förefaller det åtminstone.</textBlock>
    <textBlock id="i-f6848aa73ee8a047">Dylika klargöranden äro i alla fall en första vinst av utskottets inrättande. Detta inrättande är ock ett första uppvaknande av riksdagsmajoritetens egen självbevarelsedrift utan pekpinnar från magistrarna. Förr var utrikespolitiken biltog i riksdagen. Den fick vallfärda mellan tillfälliga utskott, till vilka utrikespolitikens ordinarie, alla dess varaktiga problem hänsköts. Sedan försökte jag för omväxlings skull få dem fram till konstitutionsutskottet genom att i klämmarna insätta orden »överenskommelse med främmande makter», vilket fordrades enligt grundlagen för att detta utskott skulle få ta hand om dem. Då detta inte heller hjälpte, utan utskottet gemenligen endast med ett par tre rader avfärdade de stora utrikespolitiska problemen, såsom »opraktiska», försökte jag få dem till statsutskottet genom att sammanbinda freds-</textBlock>
  </contentBlock>
  <contentBlock page="3" id="i-b7c97db001bff059">
    <textBlock id="i-8f2596ca36f6abb6">4 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="3" id="i-2ac2f51a46cacb97">
    <textBlock id="i-16ce91b05eb17334">Om en Sveriges och Nordens fredsplan för en varaktig fred. (Forts.) frågan med försvarsfrågan till ett odelbart helt såsom den ju är och således även bör få vara. Men statsutskottet svarade, att frågan om sammanhanget mellan försvarsfrågan och fredsfrågan skötes av regeringen, den intresserade icke riksdagen.</textBlock>
    <textBlock id="i-01ad87ccc4d6419f">Så kom emellertid såsom ett under ett utrikesutskott på min motion. Jag hade förgäves sökt få medmotionärer i första kammaren och en parallellmotion i den andra. Att detta skulle i sin första infantilitet tillstyrka någon av de nu avstyrkta motionerna har inte fallit motionären in. Detta så mycket mindre som utrikesutskottet ju under första föret i portgången inte bildats genom val utan genom att utrikesnämndens ledamöter ensamma genom en samlad invasion i riksdagen med framställningar utsett sig till valfria medlemmar även i detta nya utskott. Det kan ju vara en tidsenlig övergångsform, och jag vill inte invända något vidare emot det. Men det bör utsägas, att en utrikesnämnd, som suttit så länge och kunnat åskåda och erfara, vilket förakt för riksdagens självbestämningsrätt hela nämnden, dess organisation och behandling av frågorna innebure, ändock underlåtit att komma in till regeringen och sina kommittenter i riksdagen och föreslå en omändring i dessa missförhållanden. En sådan nämnd kan inte ha varit besjälad av de stora problemen och inte heller av det demokratiska försvaret för riksdagens och menige mans i riksdagen möjligheter att göra sig gällande samt bliva upplyst och intresserade av utrikes ärenden. Regeringen borde i varje fall fullföljt en liberal regerings tidigare initiativ, men det bör tacknämligt antecknas att statsoch utrikesministrarna redan anslutit sig till det av mig återupprepade initiativet.</textBlock>
    <textBlock id="i-68fab7063e7f557f">En annan konstitutiv olägenhet med denna tillfälliga övergångsperiod är, att utrikesutskottet nu har blivit en dubbelgångare, har fått ett Janusansikte. Regeringen får fortfarande vända sig till utskottet såsom utrikesnämnd i dess ganska antidemokratiska skepnad och detta ännu medan riksdagen är samlad. Det gamla formuläret för utrikesnämnden går igen med samma hemlighetsfullhet, samma stängda portar till riksdagens menige. Regeringen får fortfarande vända sig till ett sådan hemligt utskott och kan underlåta, såsom också sker, att i proposition eller enligt 56 8 riksdagsordningen sätta sig i omedelbar förbindelse med riksdagen. Och utrikesutskottet blir naturligtvis genom denna dubbelställning ännu mindre intresserat för att slå vakt om riksdagens rättigheter och hela folkets utrikespolitiska upplysning.</textBlock>
  </contentBlock>
  <contentBlock page="3" id="i-1c0ce19705f141a1">
    <textBlock id="i-b3525058ca99d81c">Nu kan ju klarligen i folkförbundet, inför dess blivande viktiga sammanträden, ej från våra representanter, utsedda av regeringen, förväntas något inlägg i de grundläggande frågorna för ett uppbyggande av en varaktig fred och en internationell rättsordning. Herr Undén har någon gång i sina yngre år förklarat, enligt ett referat i tidningen Social-Demokraten från ett möte, att socialdemokratien inte har någon annan utrikespolitik än övriga partier. Jag har aldrig blivit mera chockerad i mitt utrikespolitiska medvetande än av ett sådant uttalande, och det var också en av hävstängerna för mig att framgå med framställningar som bättre svarade emot socialdemokratiens program, att gå ut för hela världen och dessutom så småningom att draga med sig övriga partier. Om detta var för mycket sagt av Undén på den tiden, står det så mycket mera fast för vår tid. Utrikesutskottets enhälliga uttalanden i dess nu framlagda första utlåtanden utgör ett ytterligare belägg för detta kända förhållande.</textBlock>
    <textBlock id="i-3a6f53513dc662f6">Däremot anser jag, att den nuvarande regeringsbildningen, med ett nytt ansikte för regeringsmakten, i alla fall är ett varsel om ett kommande skapande av s. k. landsregeringar i stället för partiregeringar, och därför omfattar jag med synnerlig sympati denna nya företeelse i landets regeringsbildande.</textBlock>
  </contentBlock>
  <contentBlock page="4" id="i-37d01418248dba63">
    <textBlock id="i-07c7247d96704c17">Onsdagen den 19 maj 1937 f. m. Nr 33. 5</textBlock>
  </contentBlock>
  <contentBlock page="4" id="i-e449f244a661eb39">
    <textBlock id="i-12c3804b08992b6a">Om en Sveriges och Nordens fredsplan för en varaktig fred. (Forts.)</textBlock>
    <textBlock id="i-0290bdc44a105b0c">Jag bläddrade häromdagen i gamla motioner om nationaliteternas självbestämningsrätt, om världsspråket och om andra dithörande frågor. Det var med ett glatt återseende. Nästan överallt slöt då nuvarande utrikesminister Sandler upp vid min sida i underskrivande av sådana motioner liksom delvis även andra kammarens nuvarande talman Säfström på den tiden gjorde. Det har sagts: en revient toujours å ses premiers amours, man återvänder alltid till sina första förälskelser. Det föreligger därför möjligheter till förhoppningar på en sådan utrikesminister som Sandler, trots hans försiktighet och jäntbligar ibland, särskilt till västerlandets stormakter, möjligheter, som man inte spårat hos någon föregående utrikesminister. Det dröjer nog, innan han kommer någorlunda tillbaka till den konstitutiva planen för den varaktiga freden.</textBlock>
    <textBlock id="i-2f76df398ca4a994">Nu vill jag fästa kammarens uppmärksamhet därpå, att även stormakter börjat syssla med de frågor, som det nya utrikesutskottet tager avstånd ifrån såsom överhuvud taget föremål för det svenska parlamentets verksamhet. Tyskland har sålunda funnit det vara nödvändigt att framkomma med en konstruktiv plan för Europas fred. Sedan följde Frankrike också med en konstruktiv plan för Europas fred. Detta bevisar, att dessa båda stormakter äro rädda för kriget och att de gärna vilja konstitutivt gå till grunden med frågorna, fastän de inte själva äro beredda att draga ut konsekvenserna av orden om »en konstruktiv plan för Europas fred».</textBlock>
    <textBlock id="i-0722f27ba9893396">Wilson slungade i sin ordning för första gången i världshistorien ut sina fjorton punkter, som han kallade för »ett program för världens fred». Ser man emellertid på punkten 5 och detaljerna i hans program, finner man, att han inte kom längre — fastän det ju är vackert så — än till den vita rasens fred, och det var ju ändå ett stycke längre än till bara Europas fred.</textBlock>
    <textBlock id="i-3590dfb32ea046ce">Norden är ju oberoende av stormakternas svårigheter. Man får inte begära för mycket av makter, som äro för stora och ha sina rötter genom gamla annektioner på olika sätt. Därför har jag ansett, att Norden i alla fall kan ha till uppgift att börja gå i spetsen för en konstruktiv plan för hela världens fred, och detta är avsikten med de fyra motionerna nr 189—192.</textBlock>
    <textBlock id="i-b5b806a911e112bc">För övrigt stå täta led bland folket — det obefordrade folket nämligen — i opposition mot utrikesutskottet. Varbergskongressen år 1915 var ett strålande minne över en uppslutning kring just en konstruktiv plan för hela världens fred med krav på ett folkförbund och på nationernas självbestämningsrätt och annat, som hör dit. Andra kammaren antog också 1916 med stor majoritet en begäran, att riksdagen ville lägga sig vinn om en konstruktiv plan för den varaktiga freden, och då gingo även de stora frågorna in såsom en huvudsak i ett sådant allmänt program. Sedan gammalt har den stora och äldsta svenska fredsoch skiljedomsföreningen haft detta stående på sitt program ehuru knappast, om jag så får uttrycka mig, överklassens och intellektualismens smärre fredsföreningar, som äro bundna vid den europeiska pacifismens synvilla, men göra sin nytta i alla fall. En av dessa föreningar, nämligen Svenska föreningen för Nationernas förbund, som står i gunst hos regeringsmakten för tillfället, har dock på mitt förslag för första gången i ett av dessa smärre föreningars program intagit kravet på att vi nu också måste börja att föra upp på dagordningarna frågan om de djupgående orsakerna till krig och avrustningar. 1932 års folkriksdag i fredsfrågan med 396 valda ombud från socialdemokrater, nykterhetsorganisationer och kyrkliga föreningar, samlade här i Stockholm, antogo enhälligt och under stormande bifall en resolution för just de saker, som utrikesutskottet nu har uppfordrat riksdagen att alldeles taga avstånd ifrån. Om jag hade varit medlem i detta utskott eller tidigare varit åtminstone suppleant i den där andra hemliga nämnden, skulle det i alla fall ha funnits en reservation, herr talman, vid detta enformiga betänkande, vari man saknar bejakande</textBlock>
  </contentBlock>
  <contentBlock page="5" id="i-85de7172fe599eff">
    <textBlock id="i-a167f8c8b19e2f66">6 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="5" id="i-d617e4a8cd2d7587">
    <textBlock id="i-025786c5d6e827b9">Om en Sveriges och Nordens fredsplan för en varaktig fred. (Forts.) av någonting av det som är stort uti i utrikespolitiken. Dess tid kommer nog och vi vilja beflita oss därom, men det finns inte något därom heller, utan den europeiska synvillornas politik, att kunna avskaffa krig och rustningar med bibehållande av deras huvudorsaker, denna palliativpolitik inom folkförbundet och regeringens utrikespolitik är obeskuren, buren upp på sköldarna av det nya utrikesutskottet!</textBlock>
    <textBlock id="i-fbe6e2cdfc9b552a">Jag framförde även vid den socialdemokratiska partikongressen förra året, 1936, precis samma krav, som återgivits i motionerna nr 189 och nr 192. Det avstyrktes av en enhällig partistyrelse men ej heller av den principiellt. I allmänhet blir flertalet motioner vid socialdemokratiska partikongresser avstyrkta av partistyrelsen. Men i fråga om denna min motion begärdes det votering, herr talman, och det var jag, som gjorde det. Det ropades visserligen i salen: »Ja, men uppresningen visar, at det är majoritet för partistyrelsens förslag», varpå jag svarade: »Ja, men jag vill ha minoriteten räknad.» Då ropades det från kongressen: »Låt honom få räkning»! Därvid inträffade det, som jag betecknar såsom ett varslande resultat — jag skulle vilja kalla det lysande, om jag jämför det med utrikesutskottets uttalande — nämligen att 76 röster avgåvos för det, som utrikesutskottet i dag avstyrker, mot 204 röster, som gingo med partistyrelsens avslag, vilket dock som sagt i princip ej ställde sig så avvisande som utrikesnämndens avslag, alltså jurare in verba magistri. Men deras hjärta var nog även där i många fall på det andra hållet.</textBlock>
    <textBlock id="i-77d028fe02d933fb">Många av riksdagens ledamöter, vilka nu, liksom tidigare skett, komma att på ett utskotts hemställan antaga utskottets förslag, begagna sig ju även ofta av möjligheten att på andra sätt opinionera just för de realiteter, som de nödgats av partipolitiska skäl till sina huvudmäns behag avstyrka i riksdagen.</textBlock>
    <textBlock id="i-d6108cde50fb09fc">Vår utrikespolitiks stora linjer ligga således trots allt i ett starkt försvar på djupen. Men givetvis får man vara tacknämlig även för avvecklingen av smärre ingalunda betydelselösa konflikter liksom för den internationella sociala omvårdnad om vilken folkförbundet-beflitar sig nere i Geneve. Men därmed är det tills vidare punkt och slut.</textBlock>
    <textBlock id="i-3eefe2500df8a746">I motionen nr 189 har nu hemställts, »att riksdagen ville hos Kungl. Maj:t äska ett ingående övervägande av den varaktiga fredens problem samt framlägga för allmänheten och riksdagen en Sveriges, helst Nordens, fredsplan för det nuvarande folkförbundets omgestaltning genom internationell överenskommelse till idéer och organisation i de huvudsakliga syften, som ovan sägs».</textBlock>
    <textBlock id="i-8bb5b6c4de287487">Jag vill tillägga, att det vid den nordiska interparlamentariska konferensen 1 Köpenhamn i maj månad förra året från mitt håll framlades ett resolutionsförslag med en utförlig motivering i det syftet. Detta befordrades till trycket och utdelades. Men när man sedan kom till avgörandet av huvudpunkten, nämligen om vår ställning i Norden till folkförbundet, hade från ledningarnas sida tydligen beslutats och sedan av konferensens råd enhälligt avstyrkts att något uttalande från konferensen gjordes. Förmodligen låg där bakom regeringarnas benägenhet att förbehålla sig envälde i utrikesärenden. Fem isländare hade, åtföljda av sekreterare, rest den långa vägen till Köpenhamn för att deltaga 1 ett så mystiskt resultat. Det var bara jag och Norges förre statsminister Mowinckel, som ansågo, att kongressen borde hedras med tillfället att få göra ett uttalande 1 denna stora fråga. Varför skall staten kosta på pengar för sådana middagsresor, när man inte ens får sysselsätta sig allvarligt med huvudsaken? Det är bortkastade pengar, fastän likväl inte helt och hållet bortkastade, eftersom umgänget ju också spelar någon roll. Jag tycker om dessa lunchoch middagstillställningar också därför, att där har man åtminstone roligt.</textBlock>
    <textBlock id="i-dc09120ed1d3a028">Tr talman! Jag yrkar pliktskyldigast bifall till mina motioner i denna punkt.</textBlock>
  </contentBlock>
  <contentBlock page="6" id="i-1b6d18d27887801a">
    <textBlock id="i-7636790116a6d1f1">Onsdagen den 19 maj 1937 f. m. Nr 33. 7</textBlock>
  </contentBlock>
  <contentBlock page="6" id="i-68bbcb3437066679">
    <textBlock id="i-bc1d76ff2847582c">Om en Sveriges och Nordens fredsplan för en varaktig fred. (Forts.)</textBlock>
    <textBlock id="i-a37ee1c031a5f25f">Herr Undén: Herr talman! Då jag utgår ifrån, att kammaren tagit del av utrikesutskottets föreliggande utlåtande, skall jag inte närmare referera innehållet i detsamma.</textBlock>
    <textBlock id="i-5ab188ef5fc8c173">Herr Lindhagen fann, att utlåtandet var alltför negativt. Det faller av sig självt, att ett utlåtande, som utmynnar i att icke finna något hållbart uppslag i de framlagda motionerna, blir negativt. Därmed är icke sagt att det inte innehåller åtskilliga sanningar. Även herr Lindhagens motioner innehålla givetvis åtskilliga uttalanden, som i och för sig äro obestridliga sanningar bland många andra uttalanden, som äro mera tvivelaktiga. Bland exempelvis de uttalanden, som jag för min del ger min odelade anslutning i motionen nr 189, är följande fredsbud, som enligt herr Lindhagen borde stå först och sist i den föreslagna nordiska fredsplanen, nämligen »att konciliant tala sanning i utrikespolitiska angelägenheter». Enligt min mening har utskottet ställt sig till efterrättelse detta bud genom att tala sanning även i förhållande till herr Lindhagen.</textBlock>
    <textBlock id="i-e533e6413db3f325">Det kan inte hjälpas, att dessa år efter år upprepade yrkanden te sig ganska meningslösa såsom program för en utrikespolitik. Herr Lindhagen önskar tydligen, att Sverige skall i Geneve utföra ungefär samma roll såsom motionär i alla möjliga ämnen som herr Lindhagen utför i svenska riksdagen. Men jag tvivlar på att riksdagen skulle anse, att den rollen skulle visa sig särskilt effektiv eller välgörande för Sveriges ställning i Nationernas förbund.</textBlock>
    <textBlock id="i-385d4575137fbfde">Till slut skall jag endast göra en liten personlig anmärkning om något citat, som herr Lindhagen framförde rörande ett uttalande av mig. Det är jag mycket smickrad över, att herr Lindhagen lagt på minnet ett referat från något föredrag. Jag känner emellertid inte igen det, och då det ju skulle visa, att Jag var särskilt konservativ redan i mina unga dagar, så vill Jag säga, att jag såsom de flesta människor sannolikt varit radikalare i mina yngre dagar än vad jag nu är, och jag tvivlar därför på att herr Lindhagen rätt förstått eller återgivit det uttalande han citerade.</textBlock>
    <textBlock id="i-4dcedf73050842a5">Herr talman! Jag yrkar bifall till utskottets hemställan.</textBlock>
  </contentBlock>
  <contentBlock page="6" id="i-2f2c56c99a2f5ce4">
    <textBlock id="i-f7b4369089419147">Herr Lindhagen: Herr talman! Den siste ärade talaren förklarade, att han var ense med mig beträffande min förevarande framställning, bakom vilken står en mäktig opinion mångenstädes till förmån för sanning även i utrikespolitiken. Talaren medgav nu, att det gällde att tala sanning i utrikespolitiken och att börja med att göra det konciliant. Det är som sagt också mitt program. Jag har med framgång provat det, där jag fått någon makt, ty det har förunnats mig ibland i mina dagar.</textBlock>
    <textBlock id="i-ea7a83ac9cc83b12">Det har lyckats icke genom att, såsom Undén nu påstod, motionera om »alla möjliga och omöjliga saker» i riksdagen. Det uttrycket är av talaren hämtat ifrån kåsörernas schlager i de sämre partitidningarna och själv också hör bra litet på vad jag föreslagit och varför jag gjort det. Jag väcker aldrig någon motion i en omöjlig sak utan blott i frågor, som böra gå igenom. Ärendet överväges noga och med erfarenhet. Och ingen har fått så många motioner igenom i riksdagen som jag och där det ej lyckats lär framtiden komma att genomföra dem har mången tröstrikt sagt mig.</textBlock>
    <textBlock id="i-950b9772eb2f4a42">En annan sak är, att då situationen kräver en viss åtgärd, pionierar jag för den utan att taga hänsyn till sådana synpunkter som att man inte skall väcka andra motioner än dem som gå igenom i en riksdag. Om man läte sig bestämmas av sådana synpunkter — som synes vara Undéns liksom så många andras taktik, om han överhuvud taget väcker något förslag i riksdagen — skulle världen se bra bortkommen ut, herr talman. Men jag har mött många människor och särskilt framstående personer som säga att de inte kunna vara med</textBlock>
  </contentBlock>
  <contentBlock page="7" id="i-48f62d09029a2424">
    <textBlock id="i-cf8ff7caa3f7740e">8 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="7" id="i-109a5e19efebd102">
    <textBlock id="i-a9e41ab1ee93eb3b">Om en Sveriges och Nordens fredsplan för en varaktig fred. (Forts.) om ett riksdagsinitiativ annat än om de äro säkra på att det går igenom i riksdagen. Då kan riksdagen, tycker jag, lägga upp tillsvidare och låta någon diktator regera under vilotiden.</textBlock>
  </contentBlock>
  <contentBlock page="7" id="i-34ef57a82f8b3176">
    <textBlock id="i-4f6fc0fb93fe37ce">Herr Bergman: Jag hade icke tänkt yttra mig i denna debatt, men då herr Lindhagen särskilt berört det nordiska interparlamentariska delegerademötet i Köpenhamn i fjol och uttalat klander mot vad som där förekom så tillvida, att man där icke skulle ha fått tillfälle att diskutera de viktiga frågor, herr Lindhagen åsyftade, ber jag att få rikta en allvarlig gensaga mot detta påstående. Det var ingalunda så, att man ej fick diskutera saken i full utsträckning. Frågan om »möjligheterna för ett fredsarbete genom folkens förbund» var tvärtom föremål för den första stora debatten där. Herrarna kunna läsa hela denna debatt in extenso; det ligger i kapprummet exemplar av förhandlingarna till påseende, och medlemmarna i interparlamentariska gruppen ha rättighet att tillägna sig var sitt exemplar.</textBlock>
    <textBlock id="i-26a57a19ef7da192">Debatten inleddes av danske utrikesministern dr Munch med ett synnerligen uttömmande och sakrikt anförande, och den fortsattes av Norges förre statsminister Mowinckel, senare även av en annan norrman, nämligen förutvarande utrikesminister Lykke, som är norska gruppens ordförande, vidare av generalauditör Pärschel ifrån Danmark och av folketingsman Ulrichsen, av redaktör Swentorzetski från Finland m. fl. De svenskar, som deltogo i debatten, voro utom herr Lindhagen statsrådet Engberg, jag själv i egenskap av ordförande för den svenska delegationen och dessutom också förutvarande riksdagsman Röing, som var närvarande och hade ett inlägg bl. a. i avseende å de ekonomiska förbindelsernas sammanhang med den fråga, det här gällde. Det var intet förbud för hur många uttalanden som helst, och diskussionen slutade först när ingen vidare talare var anmäld. Det är alltså fullkomligt oriktigt att säga, att man kom dit endast för att äta middagar och icke för att utreda de viktiga frågor, som där förekommo på mötesprogrammet.</textBlock>
  </contentBlock>
  <contentBlock page="7" id="i-49f0e4df3084a204">
    <textBlock id="i-2fa52c4512959b65">Herr Lindhagen: Den siste talaren hör till dem som tydligen ha svårt att höra, vad föregående talare yttrat. Jag har ju inte sagt ett ord om att denna fråga inte fick diskuteras, tvärtom, ordet var fritt. Det var inte någon överväldigande diskussion, det får jag dock lov att säga, herr Bergman, men det var i alla fall några som yttrade sig. Bergman yttrade sig på det sättet, att han avstyrkte att denna kongress, som var sammankallad för att uttala sig om situationen, gjorde något sådant uttalande överhuvud taget och det var ju ock hans ståndpunkt i rådet. Sådan var hela rådets stolta inställning vid denna konferens. Då hade vi väl blivit tillkallade för ingen annan huvudsaklig uppgift än att förbrödra vid luncher och middagar — härliga saker för resten, jag var särskilt förtjust i lunchen.</textBlock>
    <textBlock id="i-5674811fb9767147">Men så skickades mitt resolutionsförslag med Bergmans avslagsyrkande och Mowinckels allmänna tillstyrkande av något yttrande och de andra talarnas negativism till rådet. Inga talare vid konferensen hade dock yrkat, att kongressen inte skulle yttra sig. Rådet framlade som sagt ett enhälligt avstyrkande av att kongressen skulle göra något uttalande. Bergman och Engberg vore med om detta beslut. Förmodligen stack där bakom fram något av den nya parlamentariska tendensen: det där sköter nog regeringarna i alla fall — den moderna interparlamentariska demokratiens inställning alltmer i utrikespolitiska frågor. i</textBlock>
  </contentBlock>
  <contentBlock page="7" id="i-3c42dbb3f5041a0e">
    <textBlock id="i-d27bb894dbdf06d9">Herr Bergman: Herr Lindhagen fortsätter att giva en oriktig redogörelse för vad som försiggick vid det interparlamentariska delegerademötet. Det är</textBlock>
  </contentBlock>
  <contentBlock page="8" id="i-d706c65f8198032d">
    <textBlock id="i-b916dfb5e48c0bce">Onsdagen den 19 maj 1937 f. m. Nr 33. 9</textBlock>
  </contentBlock>
  <contentBlock page="8" id="i-441c8dbdf6df8bf3">
    <textBlock id="i-49faefb7e25c6103">Om en Sveriges och Nordens fredsplan för en varaktig fred. (Forts.) riktigt, som han säger, att det beslöts att icke fatta någon resolution men detta beslut fattades icke på mitt förslag. Jag slutade mitt anförande så här, efter att hava framlagt mina egna åsikter i saken: »Sådan är min syn på detta spörsmål, och jag tror, att den är rätt allmän bland mina landsmän, men Jag betonar liksom flera föregående talare, att jag talar på egna vägnar och icke gör anspråk på att tala å nationens. Det resolutionsförslag, som här framlagts av min ärade landsman herr Lindhagen, kan jag icke giva mitt bifall.» Till herr Lindhagens resolutionsförslag kunde jag alltså icke giva min anslutning men det är ju icke detsamma som att man avsagt sig möjligheten att göra något uttalande. Jag fortsatte: »Det finns naturligtvis tankar och uttalanden däri — d. v. s. i herr Lindhagens resolutionsförslag — som kunna vara riktiga, men det är i sin helhet så invävt med världsfrämmande fantasmer, att det praktiskt taget synes oantagligt, och om det överhuvud taget skall fattas någon resolution om detta viktiga men ännu i flera punkter oklara spörsmål vid detta möte, så förefaller det mig riktigast, att ett förslag till resolution framlägges av det nordiska interparlamentariska rådet, till vilket alla projekt som här framföras först böra hänvisas för övervägande.» Det var i överensstämmelse med mötets stadgar, att så borde ske; detta mitt råd följdes också och frågan hänvisades till nordiska rådet. I rådet satt även herr Mowinkel, som anfört vissa betänkligheter mot ett och annat i inledningsföredraget, men icke yrkade, att det skulle antagas någon resolution, utan anslöt sig till rådets allmänna mening, att detta för tillfället icke behövde ske. Mitt åtgörande innebar endast, att saken borde hänskjutas till nordiska interparlamentariska rådet, om och innan det skulle fattas någon resolution, och jag anser, att jag därvid handlade fullkomligt korrekt. Mötet var, som nyss nämndes, av samma mening.</textBlock>
  </contentBlock>
  <contentBlock page="8" id="i-e8fc98ba0930f9a2">
    <textBlock id="i-73d234447c8e3b0d">Herr Lindhagen: Herr talman! Den siste talaren har riktigt återgivit, att han under debatten i konferensen avstyrkte bifall till mitt resolutionsförslag, men då skulle han väl själv ha föreslagit något bättre uttalande, då han till och med var ordförande för den svenska interparlamentariska gruppen och spelade dess första fiol. Men bakom yrkandet om avslag å all prövning av mitt förslag låg väl också hans föresats att något yttrande från den tillkallade församlingens sida ej vore mödan lönt.</textBlock>
  </contentBlock>
  <contentBlock page="8" id="i-e87976dccfcba732">
    <textBlock id="i-cd799823706d2730">Herr Bergman: Det är knappast trevligt, herr talman, att fortsätta denna debatt, men eftersom herr Lindhagen envisas att framställa saken så, att det skulle varit min skyldighet att framlägga ett förslag till resolution, när jag inte gillade hans, måste jag inlägga en gensaga mot detta. Det är väl inte min skyldighet att överallt, där jag finner herr Lindhagens förslag olämpliga, framlägga andra förslag. Det har jag ingen skyldighet till.</textBlock>
    <textBlock id="i-d5f8960baf5d328e">Den som inledde frågan var Danmarks utrikesminister; han framlade icke själv något förslag, och han önskade icke heller att någon resolution skulle 1 då rådande situation antagas. Det framlades icke heller något förslag från någon av de andra ledamöterna, men herr Lindhagen synes anse, att jag handlade oriktigt, då jag inte på svenska gruppens vägnar framlade ett sådant. Från början var det meningen, att svenska utrikesministern skulle vara närvarande, ehuru han i sista stunden blev förhindrad, och jag hade alltså icke någon anledning att på förhand förbereda något förslag. Jag anser det för övrigt osannolikt, att ens utrikesministern, om han hade varit tillstädes, hade gjort det. Under sådana förhållanden och då danske utrikesministern, som var inledare, icke själv ansåg det lämpligt att framlägga något förslag till resolution, hade jag så mycket mindre någon anledning att göra det. Däremot del-</textBlock>
  </contentBlock>
  <contentBlock page="9" id="i-391b571aa3a27431">
    <textBlock id="i-5c3aed60c2735437">Om nationaliteternas själv-</textBlock>
  </contentBlock>
  <contentBlock page="9" id="i-344323467f643ca4">
    <textBlock id="i-d5ef4a8ba35b703c">bestämnings-</textBlock>
    <textBlock id="i-3ca9f357dcbd9e8c">rätt i alla</textBlock>
    <textBlock id="i-319c640e646772b9">världsdelar m. m.</textBlock>
  </contentBlock>
  <contentBlock page="9" id="i-737acf7614c6fbee">
    <textBlock id="i-16843bacb0538fe3">10 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="9" id="i-34bf9a86c0ba1778">
    <textBlock id="i-a941ab3adff9a7f3">Om en Sveriges och Nordens fredsplan för en varaktig fred. (Forts.) tog Jag, som förut nämndes, i debatten och uttalade därvid min egen uppfattning i frågan; så vitt mig är bekant, var herr Lindhagen den ende, som hade någon invändning mot vad jag då yttrade. Herrarna kunna, som sagt, i de här tillgängliga förhandlingarna taga del av yttrandet in extenso.</textBlock>
  </contentBlock>
  <contentBlock page="9" id="i-b375673d5b686b87">
    <textBlock id="i-f0177803cd3d8f4b">Sedan överläggningen ansetts härmed slutad, gjordes enligt därunder förekomna yrkanden propositioner, först på bifall till vad utskottet i den nu ifrågavarande punkten hemställt samt vidare på bifall till motionen I: 189; uch förklarades den förra propositionen, som upprepades, vara med övervägande ja besvarad.</textBlock>
  </contentBlock>
  <contentBlock page="9" id="i-dc6c368cc7ea3c9f">
    <textBlock id="i-bd07a9f0d8dac15b">Punkten B.</textBlock>
  </contentBlock>
  <contentBlock page="9" id="i-f314eae54cf9e149">
    <textBlock id="i-cb6c1d94eee316bc">Herr Lindhagen: Herr talman! I nationalitetsfrågan har utskottet kommit med en värdefull upplysning.</textBlock>
    <textBlock id="i-3a1225beb0ceb0f4">Utskottet omtalar nämligen, att i den instruktion, som av svenska regeringen utfärdades för de delegerade, vilka skulle deltaga i officiösa överläggningar vid fredskonferensen om förslaget till förbundsakt, framhölls, att de svenska representanterna borde taga under övervägande, huruvida ej lämpligen i förbundsakten borde inledningsvis upptagas en allmän förklaring rörande nationaliteternas rätt och om alla staters rätt till fri handel i kolonierna. Så heter det upplysningsvis 1 utskottets utlåtande vidare: »I sitt yttrande över förbundsakten i dess slutliga avfattning förklarade emellertid delegerade sig ha kommit till insikt om, hur ömtåligt ett otvetydigt anslutande till nationalitetsprincipen under dåvarande förhållanden vore. ”Så länge, yttrade de, 'som stormakterna inom sig innesluta ett flertal nationer — och detta är förhållandet med dem alla, om hänsyn tages därtill, att samtliga äro kolonialmakter och några inom det egentliga moderlandet ha olösta nationalitetsspörsmål — kan icke förväntas, att de vilja fastslå nationalitetsprincipen såsom en ovillkorlig grund för Nationernas förbund.” Aven frågan om den öppna dörrens politik i kolonierna hade ansetts vara av alltför ömtålig natur att kunna beröras i förbundsakten.»</textBlock>
    <textBlock id="i-5fe40611295a44b3">Nu, herr talman, måste man i alla fall fråga sig: om här är meningen att åstadkomma en internationell rättsordning för varaktig fred och en huvudsak därvid är att godtaga principen om nationernas självbestämningsrätt i alla världsdelar, då är det väl bra egendomligt, att man skall gå på där nere och kannstöpa bort denna stora sak på grund av att det väsentliga är för ömtåligt att röra vid för stormakternas skull. Vad blir det av det stora målet med sådana föresatser i Geneve?</textBlock>
    <textBlock id="i-def6d9fbece307da">Akilleshälen i Nationernas förbunds organisation är ju den, att det har åtagit sig att skydda blott de självständiga nationer, som anmält sig att ingå 1 förbundet. Det var också därför, som det måste skydda Abessinien, ehuru även här i pressen kunde påträffas yttranden om, att det var ju bara en barbarisk nationalitet, så det var ju inte mycket att hålla på. I det stora hela höll emellertid förbundet på Abessinien, men inte på det enda sätt, som i sådant fall varit verkningsfullt, nämligen genom militära sanktioner. När skola de användas, om inte i sådana fall? Det är ju den enda utväg, som kunnat ha räddat Abessinien. Jag vill visst inte påkalla, att folkförbundet skulle beslutat sig för en sådan äventyrlig och grym utväg, men detta visar ju, att de militära sanktionerna och sedan också de ekonomiska äro obrukbara redskap för åstadkommande av något, som knappast kan ske annat än med något utrymme även för sanningens makt, herr talman!</textBlock>
    <textBlock id="i-9590a2fafa155450">Jag skulle vilja föreslå de herrar — som med för Sverige okända direktiv nu gå ned till Geneve för att å det ohörda landets vägnar besluta — att lägga</textBlock>
  </contentBlock>
  <contentBlock page="10" id="i-4a49c6d6413d6629">
    <textBlock id="i-cd8544b0ab8cc99c">Onsdagen den 19 maj 1937 f. m. Nr 33. 11</textBlock>
  </contentBlock>
  <contentBlock page="10" id="i-d185837e49ed0061">
    <textBlock id="i-bd524580ac849d2b">Om nationaliteternas självbestämningsrätt i alla världsdelar m. m. (Forts.) märke till, att världskriget endast var en stor uppsegling kring kampen om nationaliteternas rätt. De båda krigande lägren utgingo, ententen från att den ville frigöra centralmakternas undertryckta folk och centralmakterna från att de ville frigöra ententens undertryckta folk, medan ingendera ville frigöra sina egna. Det var först Trotskij, som 1917 kom fram med ett projekt om att sovjet skulle frigöra sina egna nationaliteter och att dessa skulle få bilda egna stater, fast det sedan visade sig, att de då också måste åtaga sig att bilda bolsjevikiska stater.</textBlock>
    <textBlock id="i-a31067a0e02e9f88">Nu inträffade det emellertid, att genom världskriget många nationaliteter blevo frigjorda, och detta är ju en oerhört lycklig verkan av världskriget — det har i alla fall en kreditsida också — men förbundet har fortfarande på sitt program, att förbundet ej skall befatta sig med någon nation, som är undertryckt förut. Således inte heller med någon nation, som efteråt blir undertryckt. Detta är Akilleshälen.</textBlock>
    <textBlock id="i-12d1a0c03595f9ca">Vad är nu det för slags nationalitetsbefrielse, herr talman, att gå fram med ett förbund, som har denna grundläggande princip, att det inte skall befatta sig med nationaliteter, som redan blivit undertryckta, annat än möjligtvis såsom en medlare, såsom skedde i Ålandsfrågan eller vid något annat liknande tillfälle? Det var också därpå, det berodde, att när Rifferkabylerna förde sin frihetsstrid mot Frankrike och Spanien och gingo in till folkförbundet och begärde skydd av detta, fingo de inte ens svar. Varför? Därför att de voro en undertryckt nation, herr talman, och då var det den härskande statens inre angelägenhet det gällde. Så illa står det ställt med folkförbundets konstitution. Med en sådan segerfredskonstitution kan icke skapas någon internationell rättsordning. .</textBlock>
    <textBlock id="i-d08fb9c8d4fb0422">Efter världskriget inträffade emellertid, att med de besegrade staterna var det inte så noga. Ungerns delning påminde ju något om Polens, och även Bulgarien fick ju känna på, att någon nationell rättvisa till överlopps inte stod till buds för folken. Gentemot Turkiet däremot, som också besegrades, gick man till väga på det sättet, att när man tog ifrån Turkiet åtskilliga underlydande främmande folk, så inrättade man det ganska klokt och rättvist. Då man inte ville, att dessa forna besittningar skulle återgå till Turkiet och man heller inte hade någon anledning att hålla dem ofria, därför att ingen av dem lydde under någon av de europeiska segrande stormakterna och där alltså inte förelåg någon sådan »ömtålig fråga» för stormakterna, som omtalas av utrikesutskottet, då fingo de olika segrande stormakterna mandat över olika sådana nationaliteter med uppgift att ge dem full frihet, när de ansågo dem ha vuxit in 1 kläderna.</textBlock>
    <textBlock id="i-8075fdf8142aa216">Skulle man inte, herr Undén, kunna tänka sig, att man till en början försiktigt i folkförbundet uttalade den grundsatsen, att även undertryckta nationaliteter skulle någon gång i tidens fullbordan bli fria? Skulle man inte kunna inrätta det så, att de stater, som nu ha dem i sin besittning, moraliskt tvingades att slå in på den uppfattningen, att de skulle få ha mandat över de underkuvade folken tills vidare för att göra dem fria, så snart de vuxit in i kläderna? Detta blott som en eventuell framgångslinje mot sanningen.</textBlock>
    <textBlock id="i-bc3a756ee1892144">Nu säger utskottet vidare, att enligt utskottets uppfattning läget sedan Nationernas förbunds tillkomst icke undergått sådana förändringar, att frågan om nationalitetsprincipens upptagande i förbundsakten såsom en bindande grundsats för förbundets medlemmar vunnit ökad aktualitet. Jag vill säga herr Undén, att en bestående orätt är en ständig aktualitet, och den som förnekar, att detta är en aktualitet, är bakom flötet på den punkten.</textBlock>
    <textBlock id="i-13d965489e89d6ef">Men så heter det vidare: &gt;Utskottet anser för övrigt, att motionären i hög grad överskattar betydelsen av allmänna principförklaringar i folkförbunds-</textBlock>
  </contentBlock>
  <contentBlock page="11" id="i-55d75c00c45f9104">
    <textBlock id="i-cee64aab4bda163c">12 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="11" id="i-35cfa59d919770f7">
    <textBlock id="i-d30a57c9a7b03d24">Om nationaliteternas självbestämningsrätt i alla världsdelar m. m. (Forts.) akten eller i andra internationella urkunder. Nationernas förbund har, icke utan fog, kritiserats för en benägenhet att antaga principuttalanden, som sedermera icke kunnat efterföljas i praktiken och därför varit ägnade att försvaga snarare än att stärka förbundets auktoritet.»</textBlock>
    <textBlock id="i-e73b3429f585e4e6">Jag känner verkligen inte till, vari dessa farliga principförklaringar bestå. Det är väl i Kelloggpakten kanske och i de två Haagkonferensernas allmänna uttalanden om att vi skola vara bröder. Kelloggpakten förklarar ju till och med kriget för brottsligt, och det hade ingen verkan — det är så sant — men ingen av dessa akter rörde vid den aktuella frågan om nationaliteternas rätt. När den frågan kom upp, då måste staterna frångå sina allmänna principförklaringar, och därför tycker jag också, att det var opåkallat av dem att på det där sättet gå i kyrkan och göra sig heliga vid de där tre tillfällena, när de inte ville vara med om att dra ut konsekvenserna av sina principer. Men tänk om detta skulle vara ett program för folkförbundet i fortsättningen, att man skall undvika också allmänna aktualiserade principförklaringar. Vad blir det då av folkförbundet, om jag får lov att fråga? De andliga verkligheterna äro det verkliga grundlaget för en internationell rättsordning, eller, som det heter i ett svenskt ordspråk: Det andliga är det mest praktiska.</textBlock>
    <textBlock id="i-ca959cf7a44788e3">Men så heter det i .utskottsutlåtandet: »Vad särskilt angår frågan om de färgade folkens ställning, har förbundet nyligen i ett konkret fall sökt värna den enligt förbundsakten redan gällande grundsatsen, att en medlemsstat, vars folk tillhör en färgad ras, skall åtnjuta likställighet med andra medlemsstater och vara tillförsäkrad samma garantier för yttre oberoende och frihet som dessa. Som bekant har förbundet emellertid misslyckats i sina ansträngningar att hävda den nämnda grundsatsen i det åsyftade konkreta fallet. Efter denna nedslående erfarenhet förefaller det än mindre än förut vara någon aktuell uppgift att vidga förbundets program genom införandet av nya, vittgående och allmänt avfattade principförklaringar i förbundsakten.»</textBlock>
    <textBlock id="i-c9698f60b83483b2">Med andra ord: med Abessinien är saken avgjord; herrarna kunna lugnt enligt edra egna principer förklara Italiens erövring av Abessinien såsom ett fullbordat faktum, och Europa har väl ingenting annat att göra, föreställer jag mig, ty inte kunna vi väl inlåta oss på ett allmänt krig och mobilisera för det ändamålet. Men i och med denna förklaring ha ni också erkänt, att ni ha den grundsatsen, att ett fritt folk, som hädanefter blir underkuvat med eller utan folkförbundets förskyllan, också ej vidare kan påräkna något intresse från förbundet. För det är ett folk, som inte längre är fritt, och alltså är det enligt edra principer hädanefter en inre angelägenhet för Italien.</textBlock>
    <textBlock id="i-db8dcd47bae1a978">Jag förstår, att det måste man väl antagligen böja sig för, så hårt det än månde vara. Men då man sedan påstår, att man på grund av den erfarenheten skall akta sig för principdeklarationer i fortsättningen ännu mera än förut och sålunda framför allt alldeles underlåta att tänka på de färgade folkens rätt — ty det ligger 1 detta uttalande såsom ett program för svensk utrikespolitik — då får man verkligen säga att man börjar längta efter den s. k. stormen över Asien, som ändå en gång kommer och då Europa kommer att bringas på knä förr eller senare i tidernas längd. Jag tycker att en sådan utveckling under blod och tårar genom århundradena skulle ett folkförbund söka undvika genom att tala om rätten och inte genom att besluta att ännu mindre än förut tala om densamma.</textBlock>
    <textBlock id="i-ee2f4c01f76dc6f4">Så slutar utskottet med följande uttalande, förstås: »Därest förslag om tilllägg till förbundsakten av dylik innebörd mot all sannolikhet skulle vinna anslutning, komme därigenom blott att starkare framhävas avståndet mellan folkförbundets grundsatser och möjligheten att praktiskt förverkliga dessa.» Detta kan kallas för den svenska utrikespolitikens bankruttförklaring, såvitt</textBlock>
  </contentBlock>
  <contentBlock page="12" id="i-b39590aecca0b259">
    <textBlock id="i-ab88e51f896720a4">Onsdagen den 19 maj 1937 f. m. Nr 33. 13</textBlock>
  </contentBlock>
  <contentBlock page="12" id="i-c61fbb62e001306c">
    <textBlock id="i-925ea54e1b54b5bd">Om nationaliteternas självbestämningsrätt i alla världsdelar m. m. (Forts.) jag förstår. Det är en fördel med utskottet, att detta avslöjande äntligen kommit till stånd. Avståndet mellan folkförbundets grundsatser och rättens förverkligande blir sannerligen genom en sådan förklaring som denna ännu större än förut.</textBlock>
    <textBlock id="i-e1fa0582a9e93171">Herr talman! Jag är ännu sjuk och jag borde enligt läkarens ordination inte vidare yttra mig. Men det skulle ju i alla fall vara av intresse att något redogöra för denna saks historia och se vilken anslutning den fått från början. Vi möta ju då den hugnesamma uppgiften, att när folkförbundet började att organisera sin verksamhet, hade de svenska representanterna att följa direktiv just för tillgodoseende av nationaliteternas rätt. Det gläder mig verkligen att en sådan sak har fått förekomma i vår historia, fastän det sedan har gått om intet.</textBlock>
    <textBlock id="i-868de96e54036994">För övrigt har ju utskottets ordförande hoppats att kammarens ledamöter läst utskottets utlåtande. Jag tror däremot knappast att utskottets medlemmar läst mina motioner, ty då skulle de inte ha skildrat denna sak på det sätt, som de gjort i historiken i utskottets utlåtande. .</textBlock>
    <textBlock id="i-5436d01702d51ceb">Jag vill fästa uppmärksamheten på att år 1920 på hösten beslöt nordiska interparlamentariska förbundet på svenskarnas förslag att skriva till de skandinaviska regeringarna och begära, att principen om nationernas självbestämningsrätt måtte bli inskriven i Nationernas förbunds akt. Och varför skedde det, herr talman? Jo, därför att Ålandsfrågan då förelåg. En motion av mig vid 1921 års riksdag i samma syfte bifölls då av enahanda anledning 1 bägge kamrarna utan votering. Då gick det för sig, när Sverige kunde tänkas vinna en liten fördel av att få in den stora principen i Nationernas förbunds akt. Men när sedermera Ålandsfrågan löstes på sätt som skedde, avslog riksdagen och nordiska interparlamentariska förbundet i fortsättningen den grundsats, för vilken intresset så flammade upp åren 1920 och 1921. År 1921 talade i första kammaren herrar Lindhagen, Westman, Adelswärd, Winberg och Hellberg i Karlstad för denna grundsats. Herr Westman hade ett kraftigt yttrande, vari han förklarade, att efter det anförande som motionären Lindhagen hållit kan kammaren inte göra annat än instämma med honom. Jag tackar så mycket för denna komplimang.</textBlock>
    <textBlock id="i-c37a35e90fd1d896">Sedan veta vi ju, hur det i själva verket gestaltat sig. Jag tycker också att England är ett sympatiskt land ur stora synpunkter på andra områden. Men naturligtvis har det våldsamma intressen, när det gäller ett undvikande av nationernas självbestämningsrätt i Asien och Afrika, att man inte kan förmena landet att ha den motsträvigheten de ha på den punkten. Men av dem, som inte ligga i detta tvångsläge, borde man kunna fordra att de åtminstone tänka sig för något. Enligt pressen skall nu vid den stora imperiekonferensen diskuteras frågan att ena England och dess imperium om att gemensamt förlägga »hundra enheter» i sjöförsvar i Orienten. Varför det, herr talman? Det måste väl vara därför, att man på det sättet skall kunna hålla dessa undertryckta folk fortfarande under sitt välde.</textBlock>
    <textBlock id="i-0986d36765d3e6b2">Det sammanhänger ju också med att Japan, som har överbefolkning och som saknar råmaterial, måste tillförsäkra sig någon expansion för tryggande av tillgången på råvaror och någon marknad för den industri, varpå folket ytterst måste leva för tryggandet av tillgången på sådana råvaror.</textBlock>
    <textBlock id="i-c7ab11e524ae779e">Då dekreterade det europeiska Nationernas förbund för Japan, att »så få ni inte bära er åt, ty det strider mot vår förbundsakt. Ni få hålla er på er ö, även om ni svälta ihjäl, vilket icke bekymrar oss». De europeiska stormakterna skulle naturligtvis sagt: »Vi förstå att ni behöva utvidga ert område och att ni behöva råmaterial för er produktion, och vi skola därför ge er det av vårt överflöd, om ni låta bli att ställa till krig.&gt; Men någonting sådant föll inte</textBlock>
  </contentBlock>
  <contentBlock page="13" id="i-9e1d91ee68aab944">
    <textBlock id="i-e5ac4cc1865183ab">14 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="13" id="i-f82b7f3ebbfee922">
    <textBlock id="i-566b8611176fd7e0">Om nationaliteternas självbestämningsrätt i alla världsdelar m. m. (Forts.) alls de europeiska stormakterna och icke heller deras handgångna europeiska småstater in. De förklarade endast, att här skulle japanerna vara snälla att följa de europeiska paragraferna och gärna svälta, vilket som sagt icke angick européerna.</textBlock>
    <textBlock id="i-7b53aa2acdbf99a0">Och så går historien sin gilla gång. Egypten glider mer och mer ifrån England. Indien håller alltmer och mer på att göra det. Det hjälper i det stora loppet inte att kasta deras nationalhjältar i fängelse, ty en gång bryter det loss även där nere. Varför inte då söka att konciliant förhindra en sådan utveckling?</textBlock>
    <textBlock id="i-72c7550199cc3d10">Nu lanseras visserligen en möjlighet, att de länder, som ha råmaterial, skulle låta de på råmaterial fattiga få genom köp eller annorledes tillgång till de råvaror, de behöva. Men vad länder det till? Sannolikt till ingenting eller åtminstone till litet. Ty behöver den härskande staten dessa varor för sin egen del, får man nog bli varse, att det inte beviljas några licenser för andra makter att köpa råvaror inom dess områden.</textBlock>
    <textBlock id="i-111777449f3326ba">Nationaliteternas problem är i historien erkänt som den främsta hörnstenen för en internationell rättsordning, och då lär man aldrig komma ifrån kravet på att intressera sig för detsamma. Staternas ansträngningar att vidmakthålla obehöriga gränser och vidga dem i vissa fall, är huvudgrunden till rustningarna och krigen. -</textBlock>
    <textBlock id="i-45d49f91712cc8bf">Jag yrkar sålunda, herr talman, pliktskyldigast bifall till min motion på denna punkt.</textBlock>
  </contentBlock>
  <contentBlock page="13" id="i-bc89c7ad9f909962">
    <textBlock id="i-74bb6a29ab405dd9">Herr Undén: Herr talman! Då herr Lindhagen redan återgivit den del av utskottsutlåtandet, som riktar sig mot hans motion, torde jag vara befriad från skyldigheten att replikera. Jag vill endast påpeka, att utskottet icke riktat sig mot den i och för sig förträffliga nationalitetsprincipen, utan endast mot tanken på att göra en internationell aktion i syfte att aktualisera denna princip såsom en bindande rättsregel i Nationernas förbund, oaktat man från början måste finna, att om mot förmodan en sådan grundsats bleve antagen den under nuvarande förhållanden ändå icke komme att efterlevas.</textBlock>
    <textBlock id="i-adfe2e887303c17f">Jag hemställer, herr talman, om bifall till utskottets utlåtande.</textBlock>
  </contentBlock>
  <contentBlock page="13" id="i-b50c5d1b6214a4d0">
    <textBlock id="i-ae9f6f863ca2762c">Herr Lindhagen: Herr talman! Den 1 maj i år stod jag på Karlstads torg och höll majtal inför en ganska stor församling. Arbetarkommunen hade bett mig komma dit för att tala om fredsfrågan efter mitt sinne. Jag sade då till Karlstadsborna bl. a.: Ni tro att mänskligheten står så långt borta, att den har man ingen anledning att intressera sig för och således inte heller för de färgade rasernas rätt. Men jag skall bevisa för er med några få ord, att mänskligheten står alldeles invid era knutar.</textBlock>
    <textBlock id="i-3c3e9e7cf982be14">Hur är det i Karlstad? Jo, här exercera era ynglingar någonstans 1 närheten, och stadens befolkning betalar en avsevärd del av sin kronoskatt till ett försvar. Varför göra Karlstadsborna det? Jo, därför att Sverige är rädd för stormakternas rustningar. Varför rusta stormakterna? Jo, därför att de måste göra det för att hålla icke minst sina besittningar i Asien och Afrika under sin lydnad och skydda dem mot andra besittningshungriga stormakter, som vilja ta deras besittningar ifrån dem. Alltså, sade jag, få ni Karlstadsbor exercera och betala kronoskatt ända till dess att Asiens och Afrikas folk blivit fria. Förr bli inte heller ni fria från militarismen. Då gick det en ljusning över församlingen och jag frågade: Tycker ni inte att det är riktigt? — Jo, det måste bestämt vara på det sättet! ropade flera röster.</textBlock>
    <textBlock id="i-2537b2284cc8b7e7">Jag har gjort samma erfarenhet på ett annat ställe i den landsändan, nämligen 1934 i Säffle. Värmland där borta är en förhoppningsfull landsända</textBlock>
  </contentBlock>
  <contentBlock page="14" id="i-d1f47e794be47f27">
    <textBlock id="i-7aea8e99f9c97c97">Onsdagen den 19 maj 1937 f. m. Nr 33. 15</textBlock>
  </contentBlock>
  <contentBlock page="14" id="i-908760f09a6c3d9a">
    <textBlock id="i-c334b5c791b2779d">Om nationaliteternas självbestämningsrätt i alla världsdelar m. m. (Forts.) och särskilt i Karlstad skiner solen, och det var bra att Vennerström, barn av detta län, kom dit och åter blev en fri man.</textBlock>
    <textBlock id="i-17d691fd3e4494b3">Alltså skola vi, herr talman, enligt utrikesutskottets nöjda utlåtande exercera och betala kronoskatt ända till dess att Asiens och Afrikas folk blivit fria. Det blir en ganska lång väntan, och mycket pengar kommer att förgäves kastas 1 sjön — och på landbacken samt uppe i luften också.</textBlock>
    <textBlock id="i-c30b511161ac4b9b">Detta såsom ett svar på utrikesutskottets ordförandes förklaring, att man skall akta sig för goda principer om de inte genast kunna gå igenom i en kaotisk riksdag eller i ett stackars folkförbund, och att folkförbundet ytterligare under sin seglats bland blindskären bör ytterligare decimera sin vägledning från stjärnorna, i den mån det haft någon. Nog är det bra synd även om svenskarna att släpas med i en sådan utslocknad och baksträvig politik.</textBlock>
  </contentBlock>
  <contentBlock page="14" id="i-1a392a507a9de79d">
    <textBlock id="i-a91bc2c9eaa9c0ed">Efter det överläggningen förklarats härmed slutad, gjordes i enlighet med de därunder förekomna yrkandena propositioner, först på bifall till vad utskottet i den nu föredragna punkten hemställt samt vidare på bifall till motionen I: 190; och förklarades den förra propositionen, vilken förnyades, vara med övervägande ja besvarad.</textBlock>
  </contentBlock>
  <contentBlock page="14" id="i-4cbad413d2ce87f0">
    <textBlock id="i-3e9591baff34c05a">Punkten C.</textBlock>
  </contentBlock>
  <contentBlock page="14" id="i-214940755c110d4b">
    <textBlock id="i-62d3cad3d2baa940">Herr Lindhagen: Jag har i min exemplifiering av de grundläggande orsakerna i detta sammanhang tagit upp världsproblemets språkfråga, därför att den står närmast nationalitetsprincipen och därför att fred på jorden inte kan tänkas förrän folken känna sig som hemma hos varandra och kunna tala med varandra. Och detta kan inte ske, så länge de tre privilegierade stormaktsspråken skola kallas för världsspråk med den för dem oerhörda lättnaden och bekvämligheten att ensamma få tala var och en sitt språk, under det att alla förtryckta språkfamiljer få reda sig bäst de kunna och måste komma bakom flötet i fråga om mellanfolkligt inflytande.</textBlock>
    <textBlock id="i-00acbcd9e87fbef6">Detta har av de besinningsfulla insetts sedan gamla tider. Tysklands store filosof Kant talade om nationernas frigörelse i alla länder såsom villkoret för en internationell rättsordning. Den lika store tyske filosofen Leibnitz framhöll redan på den tiden, då dock latinet hade en sådan auktoritet bland de lärda i länderna — men inte bland andra — såsom världsspråk, nödvändigheten för ett samförstånd mellan nationerna i gemen av ett gemensamt språk.</textBlock>
    <textBlock id="i-bb2fc3f5d3e23d08">Nu är det också ganska karakteristiskt för hur utvecklingen i världen går framåt, att den kommer underifrån i alla grundläggande frågor, från de behövande, de försummade. De ha ju bildat sina världsspråkföreningar. Jag kallar det världsspråk för min del och inte »hjälpspråk», som utskottet talar om och som även föreningarna själva ofta anse sig skyldiga att tala om. Ty världsspråket blir ett lika suveränt språk som nationalspråken, när det en gång slagit igenom på det rätta sättet. Vidare skall man inte, vilket utskottet också gör, vilseleda folken med att nationalspråken äro »levande» språk. Nationalspråken äro stendöda språk för alla, som inte ha dem till modersmål. Inte heller kan man tala om, att de ha en särskild själ, fulla som de äro av oregelbundenheter och krångligheter, »der, die, das», och allt sådant, som vanligt folk inte kan komma över. I varje fall kommer hatet i de svenska skolorna mot de levande språken från de tre stormaktsspråkens grammatikor och oregelbundenheter av alla slag.</textBlock>
    <textBlock id="i-448522e5372d0647">Jag förvånar mig över att behöva stå ensam i ett parlament och förfäkta en sådan sak som denna. Jag trodde att den överallt skulle kunna vinna anklang, men här står saken fortfarande och stampar. Första kammaren har dock två</textBlock>
  </contentBlock>
  <contentBlock page="14" id="i-bd309a74d93268d2">
    <textBlock id="i-c4dac79f246b9cf8">Om världsproblemets språkfråga.</textBlock>
  </contentBlock>
  <contentBlock page="15" id="i-48297637192e6828">
    <textBlock id="i-14f18a4b8fbefb47">16 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="15" id="i-89fe34e34cea6aa5">
    <textBlock id="i-c0efe19f2d0a619f">Om världsproblemets språkfråga. (Forts.) gånger uttalat sig för ett världsspråk, men då föll frågan 1 andra kammaren genom opposition från framstående socialdemokratiskt och högerpolitiskt håll. Bönderna i andra kammaren, som inte förstodo saken, tyckte väl, att när de höga herrarna själva inte äro ense, är det bäst att vi tills vidare rösta för avslag i avbidan på större enighet mellan dem. Det fanns emellertid i alla fall en stor minoritet i andra kammaren såväl den gången som vid ett följande tillfälle, ehuruväl det inte gick att komma fram till ett beslut.</textBlock>
    <textBlock id="i-464250c7a2cec32d">Nu har utskottet ägnat saken en särskild uppmärksamhet. Det har åberopat auktoritativa uttalanden men blott till förmån för det nuvarande tillståndets bibehållande. Men detta har skett med uteslutande av alla auktoritativa uttalanden till förmån för den stora saken. Detta bevisar, att utskottet helt står på den ståndpunkten, att världsproblemets språkfråga är en föraktlig sak. Det gör överhuvud taget de flesta människor, som kunna tala någorlunda något av de tre så kallade världsspråken. De tycka väl att de inte behöva något världsspråk för egen del. På annat sätt kan icke förklaras, att de svåraste motståndarna just äro de, som studerat språk vid universitetet — de äro om än med undantag särskilt omöjliga.</textBlock>
    <textBlock id="i-11f525858909fae0">År 1911 var det en tysk professor och pristagare, vars namn jag glömt för tillfället, som intresserade sig för problemet. Han gick in till svenska regeringen med en framställning, vari han trodde, att svenska regeringen skulle vara en utmärkt initiativtagare på grund av sin neutrala ställning och sitt eget intresse för att få till stånd ett världsspråk. ”Då tillkallade dåvarande chefen för ecklesiastikdepartementet, vem det var vet jag inte, en expert, som skulle uttala sig i saken, och därtill utsågs för departementets räkning professorn vid Uppsala universitet i sanskrit och jämförande indoeuropeisk språkforskning K. F. Johansson. Han tyckte att ett hjälpspråk, som han kallade det, var någonting alldeles hjälplöst. Det var ingenting, som man kunde eller borde intressera sig för. På denna stolta auktoritet förklarade då ecklesiastikdepartementet, att den tyske vetenskapsmannens framställning icke föranledde någon åtgärd. Detta finns alltså åberopat i utskottsutlåtandet. Så avgöras till början merendels alla stora framstegsfrågor av funktionarismen. Samma år, 1911, hade jag första gången framfört frågan i svenska riksdagen och mött ganska stort intresse i andra kammaren.</textBlock>
    <textBlock id="i-449e3c3902b72ba9">Men år 1912, då frågan ånyo framfördes, var till densamma fogade uttalanden från 15 professorer i Sverige. Det var ganska egendomligt att finna, att naturvetenskapsmännen i allmänhet voro för världsspråkstanken, men humanisterna emot. De som voro mest emot voro professorerna Harald Hjärne och Nathan Söderblom och ytterligare en professor, vars namn jag nu glömt, medan däremot bl. a. professorerna De Geer och Arrhenius livligt tala för ett världsspråk. Varför ha de icke blivit nämnda, likaväl som herr Johansson, i utskottets betänkande? Antingen skall man väl göra ett allmänt omnämnande om att meningarna varit delade, eller också skall man åberopa samtliga uttalanden som föreligga. Men varför skall herr Johansson stå här ensam och skylta? Adolf Noreen var också fullständigt med om saken och förklarade att det var det enda möjliga, och han var i alla fall en av de största språkforskare vi haft. Hans uttalande hade en gång även den underbara verkan, att herr Borell i första kammaren, som ju så långt min erfarenhet sträcker sig är benägen för betänksamhet, följde Noreen därför att han imponerats av hans skäl.</textBlock>
    <textBlock id="i-39c9fab7ca323539">Sedan kommer det värsta i utskottets utlåtande. Det är ganska intressant att iakttaga, att när folkförbundet skulle träda i funktion, kommo de första motionerna att röra sig om införandet av ett världsspråk, och då förordade man också esperanto och ingenting annat. Detta omnämnes flyktigt i utskottets utlåtande. Utskottet nämner att Robert Cecil och några andra represen-</textBlock>
  </contentBlock>
  <contentBlock page="16" id="i-296b62ebc71079fa">
    <textBlock id="i-509c0e11e7895699">Onsdagen den 19 maj 1937 f. m. Nr 33. 17</textBlock>
  </contentBlock>
  <contentBlock page="16" id="i-95ab4bb4693af55b">
    <textBlock id="i-97adb88835314c3b">Om världsproblemets språkfråga. (Forts.) tanter i folkförbundet hade väckt frågan om esperantos införande såsom undervisningsämne 1 skolorna. Cecil har ju sedermera varit med om att nyligen skapa »världssamlingen för fred», men i den församlingens program finns ingenting om nationernas självbestämningsrätt och inte heller någonting om ett världsspråk. Sålunda kommer det inte att bli någon världssamling — inte från de färgade rasernas sida i varje händelse.</textBlock>
    <textBlock id="i-1927d5ff8e102eef">Åren 1920 och 1921, just när verksamheten skulle startas, var det, som sagt, genom en instinkt delegerade från 14 stater, nämligen Sydafrika, Brasilien, Belgien, Chile, Kina, Columbia, Haiti, Italien, Japan, Indien, Persien, Polen, Rumänien och Tjeckoslovakien ingingo med framställningar till folkförbundet förordande en allmän undervisning i esperanto i skolorna såsom ett internationellt språk. Det krävdes således icke någon förutsättningslös undersökning om vilket språk som skulle komma i fråga. Detta har utskottet icke omnämnt på ett riktigt sätt. Emellertid beslöt första församlingens andra kommission att med anledning av dessa motioner uttala ett önskemål om att den saken bleve allvarligt undersökt. Sedan gick frågan genom flera församlingars instanser, som delvis förordade saken. Slutligen beslöts det att den skulle hänvisas till folkförbundets generalsekretariat. Detta sekretariat gjorde en vidlyftig enquéte 1 frågan och kom till det resultatet, att det måste förorda ett världsspråk och att det förordade esperanto. Esperanto hade nämligen fått en sådan utbredning och växt att det kunde betraktas som ett s. k. levande språk.</textBlock>
    <textBlock id="i-1ae578e02352ca2d">Denna rapport jämte vad tidigare förekommit skickades sedan, som också av utskottet omnämnts, till avgörande av förbundets kommitté för intellektuellt samarbete — Commission de Coopération Intellectuelle — och då sammanträdde denna kommitté av intellektualister — mest professorer. Frankrike hade övertaget och fransmannen Hanotaux hade förut i en av kommissionerna hållit ett lysande tal för franskan såsom världsspråk. Nu kom emellertid rapporten till den här kommittén, och då beslöts med sex röster mot en, varjämte tre ledamöter avhöllo sig från att rösta, att man icke skulle förorda ett s. k. konstgjort språk. Man uttalade sig i stället för att förbundets alla bemödanden böra nedläggas på utbredningen av de levande språken — pluralis, således många hundra sådana — och den moderna litteraturen, vilka företräda efter dess mening ett av de mäktigaste medel att närma andarna, att underlätta samförståndet mellan folken, med ett ord, att förverkliga folkförbundets ideal. Denna storartade majoritet på sex röster omnämnes icke av utrikesutskottet. Det bara talar om att världsspråksfrågan hänsköts till denna kommitté och att den förordade, att alla levande språk skulle studeras i stället för att man genom ett världsspråk skulle kunna få den sammanhållande länken i världen. Kan man tänka sig, att det kan vara tillåtet att i en allvarlig församling komma med sådana glosor? Mena de »svenskan»?</textBlock>
    <textBlock id="i-e834ac175d43e8e6">Så slutar då utrikesutskottet med att konstatera, att Nationernas förbunds råd godkände för sin del denna ståndpunkt vid sammanträde den 10 september 1923 och att frågan sedan dess icke varit föremål för mera ingående prövning på förbundets föranstaltande. Någon hänvisning till församlingarna, som först handlagt frågan, skedde icke. Rådet, behärskat av Frankrike och övriga stormakter, fick försiktigt avgörande lagt i sin partiska hand.</textBlock>
    <textBlock id="i-7eb94b159f530025">Detta avgörande av Nationernas förbunds råd, en liten samling på en handfull personer, styrda av stormakter, som voro enväldiga i synnerhet på den tiden inom rådet, tillmätes då av utrikesutskottet denna auktoritativa betydelse med överhoppande av tidigare uttalanden inom andra kommissioner och även uttalanden av själva generalsekretariatet.</textBlock>
    <textBlock id="i-27c3519d7fb4947e">Ungefär samtidigt som denna betydelsefulla tilldragelse ägde rum inför</textBlock>
  </contentBlock>
  <contentBlock page="16" id="i-1c3c454f0c8d9046">
    <textBlock id="i-89e0b4e412a9a5c3">Första kammarens protokoll 1937. Nr 33. 2</textBlock>
  </contentBlock>
  <contentBlock page="17" id="i-f09230020c05b6f7">
    <textBlock id="i-56141abe1b91953e">18 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="17" id="i-f73de52aa3789a4a">
    <textBlock id="i-aa1e78db50dde452">Om världsproblemets språkfråga. (Forts.) folkförbundet sammanträdde en särskild kommission, utsedd av engelska vetenskapssamfundet, vilket ju var särskilt värdefullt. Efter att ha studerat frågan, som det heter, förklarade det engelska vetenskapssamfundets kommission, att något nationellt språk kunde icke komma i fråga på grund av dess oregelbundenheter och därför att det skulle bereda ett så stort övertag för den stormakt, som fick sitt eget språk antaget. Vad kommissionen yttrade i den här frågan har återgivits i min motion, och den slutade med: »Varför begära att för vår bekvämlighet större delen av människosläktet skulle studera tjugo gånger längre tid endast för att lyckas komma i förbindelse med sina medmänniskor mindre fullkomligt än som erfordras för att lära esperanto fullkomligt.»</textBlock>
    <textBlock id="i-e41fd82215345dc6">Sådana där saker får man icke veta av utrikesutskottets resumé. Det är bara herr Johansson i Uppsala, kommittén för intellektuellt samarbete och rådets slutliga beslut, som anses vara värt att tjänstgöra såsom bevis på vartåt det bör peka.</textBlock>
    <textBlock id="i-c1a8cf15678474f7">Jag hade tillfälle att år 1918 på uppdrag av svenska hushållningskommissionen besöka Petrograd för att skaffa vissa livsmedel åt svenskarna. Då besökte jag för detta ändamål också tre gånger Lenin personligen. Jag tyckte vid ett tillfälle, att jag borde fråga honom, som skulle göra så stora omvälvningar i världen, om han inte också ville intressera sig för ett världsspråk. Då funderade han ett ögonblick och sade sedan: Men varför skola vi ha blott ett världsspråk? Vi hava redan tre världsspråk och ryskan blir det fjärde. Jag var då så övermodig, att jag sade, att Lenin är tydligen inte mogen för den här saken ännu, utan låtom oss övergå till ett annat samtalsämne.</textBlock>
    <textBlock id="i-311435dc48fc78af">Den bästa uppmuntran fick saken vid interparlamentariska unionens kongress i Washington 1925. Där väcktes också världsspråksfrågan på tal från mitt håll. Då förklarade en av de största tidningarna där, att bland hela denna mångspråkiga församling har icke framkommit en enda fruktbärande idé annat än från borgmästaren i Stockholm, som väckt förslag om ett världsspråk, men det skulle naturligtvis bli »det amerikanska språket», sade tidningen. Med andra ord: Språket är kännetecknande för nationaliteten. Vissa nationaliteter med samma språk kunna i alla fall bilda särskilda stater, som t. ex. Nordamerika och England. Det ligger ett väldigt hav mellan dem, men i samma mån som bägge dessa gemensamma språkfamiljer utbilda sina språk olika, blir det olika nationaliteter.</textBlock>
    <textBlock id="i-2efc7ce1a6c50862">När sedan frågan kom till avgörande, sade kongressens president, att han tyckte förslaget vara förståndigt, men det måste, sade han, bli »det amerikanska språket».</textBlock>
    <textBlock id="i-f4be22acfcce9841">När sedan under kongressen spanjorerna från Sydamerika och Centralamerika, som för första gången voro med på en sådan kongress, begärde, som sin enda insats för övrigt, att spanskan skulle bli kongresspråk lika väl som de andra tre språken, rusade en japan upp och sade: Skall spanskan bli kongressspråk, då skall även japanskan bli kongresspråk. På väg från kongressen till dess avslutning i Kanadas huvudstad Ottawa, hade jag sällskap med en fransk deltagare i kongressen. Vi talade bland annat även om denna sak, ett världsspråk, och han sade då, att det måste bli franskan, som blir världsspråket. Där ser man således, vartåt det pekar.</textBlock>
    <textBlock id="i-0c147d54b4b656d4">En egendomlig upplevelse var den stora esperantokongressen här i Stockholm 1934. Den hade sitt säte här i riksdagshuset, och jag stod då på talarstolen här i kammaren och höll ett föredrag på esperanto om esperanto såsom världsspråk. Denna sal och läktare voro alldeles överfyllda av en brokig publik, som var gripen av hänförelse över den stora saken, att man här i Sverige var så tillmötesgående mot esperanto. Men hur ser det ut, när man i dag talar för en</textBlock>
  </contentBlock>
  <contentBlock page="18" id="i-3a1aa30564fc8044">
    <textBlock id="i-f66163a55400650b">Onsdagen den 19 maj 1937 f. m. Nr 33. 19</textBlock>
  </contentBlock>
  <contentBlock page="18" id="i-9368e4d08c3f8503">
    <textBlock id="i-822fdb6deb210935">Om världsproblemets språkfråga. (Forts.) svensk riksdagspublik? Jo, icke något intresse, helt naturligt kanske, då man icke kan intressera sig för allting.</textBlock>
    <textBlock id="i-aa996d9b467d4bd3">Herr talman! Jag får yrka bifall till motionen.</textBlock>
  </contentBlock>
  <contentBlock page="18" id="i-e75e1d83b87c0fed">
    <textBlock id="i-513f4ff63dbc9b3d">Herr Undén: Herr talman! Jag hemställer om bifall till utskottets utlåtande.</textBlock>
  </contentBlock>
  <contentBlock page="18" id="i-b6e5b25628efe962">
    <textBlock id="i-e9edd41b67d2d024">Överläggningen ansågs härmed slutad, varefter jämlikt de yrkanden, som därunder framkommit, gjordes propositioner, först på bifall till vad utskottet i den under behandling varande punkten hemställt samt vidare på bifall till motionen I: 191; och förklarades den förra propositionen, som upprepades, vara med övervägande ja besvarad.</textBlock>
  </contentBlock>
  <contentBlock page="18" id="i-b2219ea432b6c29e">
    <textBlock id="i-ea79627f929926b5">Herr Lindhagen erhöll på begäran ordet och yttrade: I protokollet kommer sedan att stå, att utskottets hemställan om avslag å herr Lindhagens motioner blev med övervägande ja besvarad. Vid voteringarna hörde jag emellertid endast svaga rop och vid de två sista endast två som ropade ja för avslag å motionerna.</textBlock>
  </contentBlock>
  <contentBlock page="18" id="i-1f372e5e85aba96b">
    <textBlock id="i-b84b67ec3209a6e2">Föredrogs ånyo utrikesutskottets utlåtande nr 4, i anledning av väckt mo- Om Sveriges</textBlock>
  </contentBlock>
  <contentBlock page="18" id="i-71bd07149c3e460a">
    <textBlock id="i-0230848428d31185">tion angående uppsägande av Sveriges medlemskap i Nationernas förbund. utträde ur</textBlock>
  </contentBlock>
  <contentBlock page="18" id="i-2a45a983a886e981">
    <textBlock id="i-50c1f632f2eb026a">s : : s : Nati I en inom andra kammaren väckt, till utrikesutskottet hänvisad motion, förbund</textBlock>
  </contentBlock>
  <contentBlock page="18" id="i-f696e6d14160816f">
    <textBlock id="i-521e476a0e04acee">nr 296, av herr Flyg m. fl., hade hemställts, att riksdagen måtte besluta att 1 skrivelse till regeringen hemställa, att regeringen snarast måtte inkomma till riksdagen med förslag, att densamma skulle besluta uppsäga Sveriges medlemskap i Nationernas förbund.</textBlock>
  </contentBlock>
  <contentBlock page="18" id="i-0b28766df991173e">
    <textBlock id="i-8729fdfaf47d5dcd">Utskottet hade i det nu ifrågavarande utlåtandet på anförda skäl hemställt, att motionen II: 296 icke måtte föranleda någon riksdagens åtgärd.</textBlock>
  </contentBlock>
  <contentBlock page="18" id="i-85291e180746302b">
    <textBlock id="i-c31688c3fc711d62">Herr Hammarskjöld: Herr vice talman, mina herrar! Då till följd av oförutsedda omständigheter jag icke haft tillfälle att deltaga i utskottets slutbehandling av denna fråga, må det tillåtas mig att nu tillkännagiva, att jag instämmer i utskottets hemställan, att motionen icke skall föranleda någon riksdagens åtgärd.</textBlock>
    <textBlock id="i-f5d423aede015c3a">Vad motiveringen angår, skulle jag gärna ha sett, om utskottet, i nära anslutning till utrikesministerns uttalande i fjolårets interpellationsdebatt, hade betonat, att Sveriges villighet att kvarstå i Nationernas förbund icke tål vilka påfrestningar som helst, utan är beroende av utvecklingen i en för våra uppfattningar och intressen gynnsam riktning. Enligt mitt förmenande kunna vi ännu hoppas, att de, i utskottets utlåtande delvis berörda missförhållanden, som äro ägnade att väcka betänkligheter, skola kunna undanröjas. Särskilt vore det mycket önskvärt, om den förklaring, som svenska regeringen 1 likhet med vissa andra regeringar avgivit därom, att under nuvarande omständigheter man måste förbehålla sig en viss fri prövningsrätt i avseende å tillämpningen av förbundsaktens artikel 16, icke komme att förbli en ensidig förklaring, vars verksamhet kan bestridas, utan komme att vinna något slags erkännande eller accepterande.</textBlock>
    <textBlock id="i-4a88efb62e0124a0">Emellertid är för en uppmärksam läsare utskottets utlåtande tydligt nog, och jag saknar därför anledning att inlåta mig på det, för övrigt hopplösa, företaget att föreslå någon ändring däri.</textBlock>
    <textBlock id="i-5910f057c13d3a3c">Jag har alltså, herr vice talman, icke något annat yrkande än om bifall till utskottets hemställan.</textBlock>
  </contentBlock>
  <contentBlock page="19" id="i-2efe819e235f1ca0">
    <textBlock id="i-bd12b38622c4b09a">20 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="19" id="i-e5d69ab5d1f3983a">
    <textBlock id="i-ec21e1dad0a0c0be">Om Sveriges utträde ur Nationernas förbund. (Forts.)</textBlock>
    <textBlock id="i-eee0ae167cef4f0d">Herr Undén: Utrikesutskottet skulle givetvis kunnat inskränka sig till att mera summariskt behandla den i denna fråga väckta motionen, eftersom motionärerna endast upprepa yrkanden, som framförts till riksdagen allt sedan Nationernas förbunds bildande och Sveriges inträde däri. Men då utrikesutskottet ju har kommit till i syfte, att riksdagens kamrar skola få bättre tillfälle att debattera utrikespolitiska spörsmål, och då det förefaller, som om något annat tillfälle att diskutera spörsmålet om vårt lands ställning till Nationernas förbund icke finnes under innevarande riksdag, har utskottet ansett det riktigare att ingå något närmare på spörsmålet — icke så mycket på den av motionärerna direkt väckta frågan om Sveriges utträde ur förbundet, utan närmast spörsmålet om vår ställning till sanktionssystemet.</textBlock>
    <textBlock id="i-3e3c8bc454fb9de4">Det försiggick ju här i kammaren en ingående debatt i detta ämne förra året, men sedan dess har åtskilligt tillkommit, som kan mycket väl motivera ytterligare en diskussion inom riksdagen. Jag syftar då här i främsta rummet på den kommuniké, den gemensamma förklaring, som de exneutrala staternas utrikesministrar avgåvo i samband med att Nationernas förbund avskrev sina sanktioner gentemot Italien under den abessinska konflikten. Vidare har svenska regeringen i augusti månad förra året avgivit ett svar till Nationernas förbunds generalsekretariat, vari också uttalas anslutning till den tidigare kommunikén och varigenom dessutom denna kommuniké på ett mera officiellt sätt bragts till Nationernas förbunds kännedom.</textBlock>
    <textBlock id="i-e6ff2d905c764050">Jag understryker, att denna kommuniké av den 1 juli 1936 i första rummet framhåller, att enligt dessa utrikesministrars mening inga ansträngningar böra underlåtas för att fullfölja de strävanden att åstadkomma ett internationellt på rätten grundat samfund, som fått sitt uttryck i bildandet av Nationernas förbund. Det är alltså en positiv inställning till Nationernas förbund, som intas av de sex utrikesministrarna, och vidare säges med hänsyn till den blivande revisionen av förbundsakten, att man bör eftersträva att vidtaga sådana ändringar eller sådana modifikationer, som skulle kunna leda till ett stärkande av den trygghet, som Nationernas förbund har till ändamål att tillförsäkra staterna. Vid sidan av dessa positiva uttalanden om fasthållande vid förbundet och dess grundläggande idéer förekommer det emellertid också — och det är kanske det viktigaste uttalandet — sådana förklaringar, som innebära, att man från respektive regeringars sida måste förbehålla sig att vid tillämpningen av sanktionssystemet ta hänsyn till vissa faktorer, som i kommunikén närmare anges. Dessa faktorer äro, att det har skett kränkningar av förbundsakten, att vissa artiklar i förbundsakten tillämpas och andra icke eller rättare sagt, att man finner det ohållbart, att vissa delar av förbundsakten skola vara döda bokstäver under det att det fordras, att andra delar tillämpas bokstavligt. Därvid syftar man i främsta rummet tydligen på misslyckandet i fråga om nedrustningarna. Man kunde givetvis också ha anfört ytterligare omständigheter, den direkta erfarenheten från sanktionssystemets tillämpning vid den italiensk-abessinska konflikten, som visar, dels att man endast tillämpade de ekonomiska sanktionerna successivt och dels att man avstod från att fullfölja dem, när de hotade att utmynna i en militär konflikt.</textBlock>
    <textBlock id="i-e02f17698fab20a0">Tendensen i kommunikén är alltså, att de regeringar, som ha samlat sig om detta uttalande, anse sig böra ta hänsyn till dessa förhållanden vid en framtida tillämpning av artikel 16. De förbehålla sig alltså en viss friare prövningsrätt, när det gäller att tillämpa dessa sanktioner.</textBlock>
    <textBlock id="i-c0755e0c19296d0d">Man kan måhända fråga sig, om ett sådant uttalande hade behövts. Det råder på sina håll den föreställningen — även här i riksdagen — att de olika staterna redan för närvarande enligt paktens bokstav skulle hava en fullstän-</textBlock>
  </contentBlock>
  <contentBlock page="20" id="i-cb5e271d988969f4">
    <textBlock id="i-0818c32057fd15e5">Onsdagen den 19 maj 1937 f. m. Nr 33. 21</textBlock>
  </contentBlock>
  <contentBlock page="20" id="i-00c0d4d5c56a150e">
    <textBlock id="i-02a36ed41b60e309">Om Sveriges utträde ur Nationernas förbund. (Forts.) digt fri prövningsrätt eller, som det sagts, att vårt land vid inträdet i Nationernas förbund gjort något förbehåll, som givit oss en privilegierad ställning. Detta är emellertid icke fallet. När man talar om den fria prövningsrätten, begagnar man ett uttryck, som ibland kan vara något tvetydigt. Det är klart, att man icke på order från Geneve vidtar de åtgärder, som ingå i de ekonomiska sanktionerna, utan det skall alltid ske av de olika ländernas statsmakter. Förbundsakten förutsätter emellertid, och en lojal tillämpning innebär, att regeringarna visserligen äga fri prövningsrätt i ett avseende, nämligen i fråga om huruvida det föreligger ett angrepp i strid mot pakten, men att i övrigt systemet skall verka automatiskt. Oberoende av själva texten måste det dock alltid ytterligare vara förenligt med en lojal tolkning av förbundsakten, att det råder en viss sammanhållning mellan medlemmarna. En stat kan icke vara förpliktad att handla i ett sådant tillfälle utan hänsyn till hur många andra stater, som falla ifrån — alltså utan hänsyn till hur förbundet i dess helhet fungerar i den föreliggande situationen.</textBlock>
    <textBlock id="i-1b4d1df3e18f9ab1">Av detta innehåll i förbundsakten framgår också i vad mån det är möjligt för medlemmar att föra en neutral politik med bibehållet medlemsskap i Nationernas förbund. Även i den punkten råder åtskillig förvirring framför allt därav, att man ofta använder ordet neutral i olika bemärkelser. Ibland syftar man å den rent folkrättsliga neutraliteten, och det är klart, att förbundsaktens sanktioner bygga på ett system, som icke är förenligt med den rent folkrättsliga neutraliteten i äldre mening. Förbundsakten förutsätter, att man gör skillnad mellan angriparen och hans offer och att man således icke behandlar båda opartiskt, under det att den gamla neutraliteten kräver, att man åtminstone formellt skall behandla de olika krigförande opartiskt och lika på vissa bestämda områden. Men neutral användes också ofta i mera populär bemärkelse i betydelsen »icke krigförande», d. v. s. att man icke deltar i krigsåtgärder. I det avseendet är alltså neutralitet förenlig med förbundspakten, eftersom förbundsakten icke förpliktar oss till deltagande i militära sanktioner. Det är lätt att se skillnaden, om vi tänka oss vårt lands ställning under den abessinska konflikten. Vi deltogo i sanktionerna och bedrevo i folkrättslig mening alltså icke en neutral politik, men vi voro å andra sidan icke krigförande. I en mera populär mening kan det alltså sägas, att vi voro neutrala, nämligen därför att vi stodo utanför kriget.</textBlock>
    <textBlock id="i-7cf1acb01ac77dbd">Det är ju klart, att på grundval av de erfarenheter, som vi nu ha särskilt från den abessinska konflikten och dess utgång, måste vi, såsom utrikesministrarna 1 kommunikén sagt, taga hänsyn till detta vid tillämpningen av paktens bestämmelser. Utskottet har i sitt utlåtande förordat, att man eftersträvar en uppmjukning av sanktionsparagrafen i den riktningen, att medlemsstaterna skola tillerkännas större handlingsfrihet än för närvarande, och det är givet, att en sådan uppmjukning kan ske i olika former. Det kan tänkas genom direkta ändringar i pakten, det kan tänkas genom förklarande resolutioner eller det kan också tänkas, att staterna i annan form godtaga förklaringar, som avges av olika stater angående deras synpunkter på sin ställning till sanktionerna.</textBlock>
    <textBlock id="i-44f26ef6931c783f">Jag vill för min personliga del i denna sak säga, att Jag tror, att särskilt på en punkt har en aktion i det syfte, som utskottet förordar, vissa utsikter att leda till ett erkännande från övriga förbundsstaters sida i någon form av en dylik uppmjukning. Det gäller frågan om passagerätten, vilken som bekant har behandlats både av den holländska utrikesministern och den belgiska utrikesministern, vilka ha förklarat, att de måste tillämpa denna bestämmelse på ett sätt, som ger dem frihet att själva bedöma, om de kunna medge en tillämpning av tredje stycket i artikel 16 eller icke. Den svenska utrikes-</textBlock>
  </contentBlock>
  <contentBlock page="21" id="i-061464d5b1839e13">
    <textBlock id="i-2706bfc1da3fd1c0">22 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="21" id="i-8d5bc4e24d455d82">
    <textBlock id="i-61ecdb87e6923ea0">Om Sveriges utträde ur Nationernas förbund. (Forts.) ministern har också nyligen i ett offentligt anförande givit uttryck åt en liknande uppfattning. Jag tror alltså för min del, att en aktion i det syfte, som utskottet här förordar, har vissa utsikter att leda till ett resultat, när det gäller just bestämmelserna i artikel 16, tredje stycket.</textBlock>
    <textBlock id="i-5227978dbb1c3064">Det är ju klart för alla, att Nationernas förbund i nuvarande ögonblick är ett mycket skröpligt fredsinstrument. Det svarar föga mot de förhoppningar, som ställdes på det, när förbundet stiftades och när vårt land inträdde i detsamma. Det är endast rättvist att tillägga, att det icke heller svarar mot de farhågor, som utmålades vid vårt inträde i förbundet, då det befarades, att Nationernas förbund skulle med diktaturmakt kommendera de olika staterna på ett sätt, som alldeles skulle beröva dem deras suveränitet.</textBlock>
    <textBlock id="i-42a0d3f260d8d463">Vi röra oss i det politiska livet överallt med arbetshypoteser. Vi handla, som om våra antaganden om mål och medel inom politiken avsåge bevisbara fakta, och vi försöka så gott sig göra låter att vid konfrontationer med en motspänstig verklighet företaga en anpassning, mer eller mindre intelligent. De politiska partiprogrammen vimla av dylika arbetshypoteser på politikens skilda fält. Även folkförbundet är en sådan arbetshypotes. Skulle vi avstå från idén att på den vägen nå fram till en stabil fred, måste vi skaffa oss andra arbetshypoteser, men ingen lär för närvarande kunna anvisa någon bättre. Att slå sönder folkförbundet för att omedelbart söka åstadkomma ett idealiskt förbund, en fredssammanslutning av mera fullkomlig art, ter sig i varje fall för ögonblicket inte vara någon bättre väg. Än mindre idén att ersätta folkförbundet för vårt lands vidkommande med ett regionalt försvarsförbund eller att återgå till isoleringspolitik. Vi ha enligt min tanke inte råd att släppa folkförbundet som arbetshypotes för den utrikespolitik, som syftar åt den organiserade freden och den kollektiva säkerheten.</textBlock>
  </contentBlock>
  <contentBlock page="21" id="i-450ccee2f4ed5001">
    <textBlock id="i-b1822fbb970f97f8">Hans excellens herr ministern för utrikes ärendena Sandler: Det är givetvis med stort intresse, som jag tagit del av utrikesutskottets uttalande i dess motivering, liksom jag också med stort intresse lyssnat till vad som nu förekommit här i kammaren. Detta senare ger mig ingen anledning att ingå i någon som helst polemik.</textBlock>
    <textBlock id="i-f56c6cd05510ccbe">Vad utskottets uttalande beträffar, kan jag i allt ansluta mig till detsamma. Det är givet, att det ju inte innehåller allt, som kunde vara att säga 1 detta sammanhang, men det innehåller intet, som jag icke anser mig kunna till fullo biträda både i avseende på de uttalanden, som äro gjorda om att söka vidmakthålla folkförbundet, och i avseende på utskottets uttalanden beträffande tilllämpningen av medlemsskapets förpliktelser med hänsyn till det praktiska läget. Jag menar, att det alltjämt gäller, i den mån Sverige har tillfälle att påverka utvecklingen och i full medvetenhet om folkförbundets nuvarande svaghetstillstånd, att det är ett större svenskt intresse att söka utveckla folkförbundet, såsom utskottet säger, till ett effekiv fredsinstrument än att lösgöra vårt land från de med medlemskapet förenade förpliktelserna genom utträde ur förbundet.</textBlock>
    <textBlock id="i-450fc468d4ef3e0f">I det här sammanhanget bör man ju också överväga, vad innebörd ett utträde av en eller flera stater har och huruvida icke ett sådant utträde i själva verket kan motverka det uppgivna syftet, nämligen att öka det egna landets trygghet, och jag ser med tillfredsställelse, att utrikesutskottet har haft öppna ögon för den sidan av saken. Jag menar, att beträffande den s. k. paktreformen finns det även andra frågor än de i utskottets uttalande berörda, som kunna vara av stor betydelse, när det gäller att bedöma värdet eller nackdelen av ett medlemskap i förbundet. Utan att vilja närmare ingå</textBlock>
  </contentBlock>
  <contentBlock page="22" id="i-ddf3907fb07ea0b3">
    <textBlock id="i-d9d90d23e299ea34">Onsdagen den 19 maj 1937 f. m. Nr 33. 23</textBlock>
  </contentBlock>
  <contentBlock page="22" id="i-f91da90dff36614c">
    <textBlock id="i-400b14ceb51fc78e">Om Sveriges utträde ur Nationernas förbund. (Forts.) på frågan understryker jag särskilt betydelsen av den behandling, som i förbundet kan komma att ägnas åt artikel 11.</textBlock>
    <textBlock id="i-3bcb5e09eaa1104f">Jag finner det emellertid naturligt, om utrikesutskettet i detta sammanhang särskilt har ägnat sin uppmärksamhet åt artikel 16. Utskottet använder där ett uttryck i fråga om den allmänna riktlinjen för våra strävanden, som ju är ganska vagt, då det talas om att man skall verka för en uppmjukning. Det är icke för att polemisera utan för att precisera vad jag menar i detta läge kan vara närmast uppnåeligt, som jag också i likhet med den näst föregående talaren vill stryka under den särskilt aktuella betydelsen av att rikta uppmärksamheten på två punkter i artikel 16, den, som handlar om det ömsesidiga biståndet, och den, som handlar om rätten till passage. I bägge dessa hänseenden har jag offentligt givit uttryck åt den meningen, att de böra vara att betrakta på samma sätt som de militära sanktionerna och att sålunda vårt land bör för sin del hävda och verka för ett erkännande i en eller annan form av den uppfattningen, att varken ett bistånd med militära medel eller lämnande av rätt till passage för främmande trupper kan få ske utan vederbörande stats eget uttryckliga samtycke. Jag tror, att det är den punkt, där man verkligen kan sätta in för att åstadkomma ett ur vår trygghetssynpunkt betydelsefullt resultat.</textBlock>
    <textBlock id="i-33204e73586456f4">Utskottets uttalanden, som jag förmodar komma att vinna allmän anslutning här i kammaren, komma efter min mening att ge ett verksamt stöd för att fortsätta arbetet efter de riktlinjer, som för närvarande följas i den svenska utrikesledningen, och sålunda tillvarataga de möjligheter, som återstå att genom folkförbundet befrämja den allmänna freden och samtidigt Sveriges intresse att bevara en rörelsefrihet, som kan visa sig oumbärlig.</textBlock>
  </contentBlock>
  <contentBlock page="22" id="i-1a987a8bba2a6d55">
    <textBlock id="i-9b357c3cb33d2b90">Herr Lindhagen: Herr talman! Även jag ber att få instämma i det slut, vartill utskottet kommit.</textBlock>
    <textBlock id="i-e72a1b86601af196">Det är ju klart, att någon fred inte kan åstadkommas annat än genom samförstånd, och samförståndet måste då taga sin början hos de härskande staterna. För mig ter det sig alltid så, att om någonstädes allting går i lås och man inte behöver frukta, att det skall bli en ogynnsam utveckling, då kan man hålla sig borta. Men ju oredigare situationen är, ju större faror en institution som folkförbundet är utsatt för genom olika förvecklingar, desto mera bör man stanna och inte gå därifrån. Att försöka bilda ett nytt folkförbund med förkastande av det gamla kan svårligen leda till något förnuftigt resultat inom rimlig tid. Därför är jag fullständigt ense med utskottet om det slut, vartill utskottet kommit.</textBlock>
    <textBlock id="i-ba5ed162258b5239">Beträffande motiveringen däremot kan jag inte finna, att den — såsom här blivit sagt — är tillräcklig eller uttömmande. Jag skall be att i det avseendet få hänvisa till den uppfattning, som närmare utvecklats av mig i fråga om en omvandling av folkförbundet till idéer och organisation — vilket i dessa tider inte bör kunna anses vara någon främmande och allra minst verklighetsfrämmande angelägenhet, såsom man dock i vår bortkommenhet har ansett sig böra kalla det.</textBlock>
    <textBlock id="i-b3c58ab8ba7cb442">Jag ber att få särskilt uttala det önskemålet från pacifistiska håll här i landet till utrikesministern, att han måtte något närmare undersöka hållbarheten av der s. k. kollektiva säkerheten. Den kollektiva säkerheten består ju i att stormakter och småstater skola ena sig om fredsframryckningens stora linjer. Men är det möjligt att göra detta med den olika inställning, som dessa makter ha i fråga om rättens förverkligande? Man kan ju inte begära för mycket av en stormakt, med åtskillig orätt i påsen. Den kan ej intressera sig även effektivt för en effektiv rättsordning och de små staternas representanter med di-</textBlock>
  </contentBlock>
  <contentBlock page="23" id="i-be0d641fb81950ba">
    <textBlock id="i-9f60c17f0562e670">24 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="23" id="i-60f1493cf30eb33c">
    <textBlock id="i-050ea2ba0a3a2910">Om Sveriges utträde ur Nationernas förbund. (Forts.) rektiv blott från sina regeringars vankelmod utan benägenhet att gå till grunden med problem. Erfarenheten har ju ock lärt det, att den kollektiva säkerhetens rätta namn ju ej kan vara annat än den kollektiva osäkerheten.</textBlock>
    <textBlock id="i-c1045dd0fc7ebc61">Dit hör också frågan, huruvida de militära och de ekonomiska sanktionerna inte innebära ett misstag. De ha ju slagit fel bägge två, de förstnämnda genom att inte begagnas vid det enda tillfälle, där de verkligen skulle ha haft någon verkan — vilket jag inte alls vill klandra — och de senare likaså.</textBlock>
    <textBlock id="i-afec046018ab6180">Bland uttalandena i motiveringen har jag särskilt fäst mig vid en sak, som Jag absolut inte tror, att pacifister i vidsträckt mening kunna instämma i. Det gäller de upprepade påståenden, som utrikesministrarna i Norden och även här utrikesutskottet gjort, att det är »ohållbart, att vissa artiklar i förbundsakten, framför allt artikeln om minskning av rustningarna, förbliva döda bokstäver, medan i motsats härtill andra artiklar tillämpas». Är det inte ett verklighetsfrämmande åskådningssätt? Hur skall man kunna begära, att en minskning av rustningarna skall kunna ha någon som helst aktualitet, så länge man bibehåller rustningarnas grundorsaker? Förbundet har ju också av naturliga skäl totalt misslyckats i långvariga bemödanden på detta område och medlemmarna däribland även Sverige med Undén och Sandler i spetsen befinna sig i full upprustning i skarp motsägelse mot deras förenämnda »framför allt».</textBlock>
    <textBlock id="i-5109d3c900c4b005">Och kan det, såsom utrikesministern nyss sade, i övrigt förväntas, att det nuvarande folkförbundet skall kunna bli ett »effektivt fredsinstrument», med bibehållande av utrikesutskottets anvisningar, om vad man inte skall sysselsätta sig med. Det gäller ju här de allra första och främsta förutsättningarna för att kunna tala om möjligheten att skapa ett effektivt fredsinstrument. Är det inte verklighetsfrämmande att fälla ett sådant påstående? TI alla fall är det mera verklighetsfrämmande än mina hänvisningar till de djupgående orsakerna, som utskottet däremot är enigt om att lägga på hyllan.</textBlock>
    <textBlock id="i-54b6cb68e15f3899">Härmed sammanhänger också en annan sak, nämligen frågan om ett nordiskt försvarsförbund. Vi ha ju nu i fredsfrågan anslutit oss till stormakternas uppfattning, att man måste upprusta, och det är väl för att försvara oss mot dem, som vi särskilt rusta oss. De pacifistiska linjerna bordläggas däremot tills vidare åtminstone, och huvudvikten lägges på vårt försvar och vår upprustning. När vi göra på det viset, för detta ju lätt med sig den tanken, att vi också skola se till, att'denna upprustning blir så effektiv som möjligt, och för den skull bör man sammansluta de nordiska länderna till ett försvarsförbund. På så vis skulle denna upprustning göras effektivare, och på samma gång skulle vi göra oss till en liten stormakt, som på något sätt skulle kunna lägga även sitt ord i vågskålen vid de andra stormakternas spel.</textBlock>
    <textBlock id="i-c40656a79bbeeb82">Är det inte den allra största fara för Norden att på det sättet utbjuda sig att bli en kvantitet att räkna med i den ena eller andra stormaktsorganisationens kamp om makten och landvinningarna? Och kunna vi för övrigt någonsin tro, att alla de nordiska länderna äro färdiga att offra liv och blod i Sönderiylland för att bevara Nordens gräns mot söder, eller borta vid Memel för att bevara Nordens gräns på den sydöstra kanten, eller vid Systerbäck för att bevara Finlands integritet? Detta tror jag är overkligheter. Man får inte tro allt för visst att man kan samla folket om sådant.</textBlock>
    <textBlock id="i-7208351bacf82345">Därför synes mig det vara en befrielse, att Stauning tagit avstånd från denna förvirring i försvarsvännernas propaganda. Han har ju också vunnit bifall såvitt jag förstår av norska pressen för sitt framträdande i Oslo. Den svenska regeringens ställning är inte bekant, och det är ju mera bekymmersamt och svårt för den att framträda offentligt med densamma. Den har kanske inte heller någon alldeles säkert utformad ståndpunkt. Vi ville dock gärna ha ett besked, så att den fråga kunde avföras från dagordningen, som</textBlock>
  </contentBlock>
  <contentBlock page="24" id="i-7bb4449f2e716e8b">
    <textBlock id="i-8587dc6fe6e59288">Onsdagen den 19 maj 1937 f. m. Nr 33. 25</textBlock>
  </contentBlock>
  <contentBlock page="24" id="i-1c1b8a3e15a60d5c">
    <textBlock id="i-7354ebd209ef1c57">Om Sveriges utträde ur Nationernas förbund. (Forts.) kallas det nordiska försvarsförbundet. Att Finland med all makt önskar ett sådant förbund och att de tre nordiska länderna Estland, Lettland och Litauen också önska det med all makt, är ju ganska klart, men de tre sista ländernas diplomatiska beskickningar medgiva, att vi inte kunna vara färdiga att i förväg 1 samlad trupp utlova ett gemensamt försvarsförbund för alla förhållanden. Ett avgörande i sådant hänseende bör i farans stund endast kunna ske från fall till fall såsom med Englands och Amerikas inträde i det stora kriget. För övrigt vad är för Norden nu minst farligt, en upprustning eller att svara på stormakternas upprustning med en nedrustning?</textBlock>
    <textBlock id="i-54c16c69a2cc9400">Alltså hoppas jag, att den svenska regeringen på något sätt skall ge Norden besked också om sin inställning 1 fråga om den nordiska försvarsalliansen.</textBlock>
  </contentBlock>
  <contentBlock page="24" id="i-85acbf367ce93c3a">
    <textBlock id="i-bb75078a0fcca33b">Efter härmed slutad överläggning bifölls vad utskottet i förevarande utlåtande hemställt.</textBlock>
  </contentBlock>
  <contentBlock page="24" id="i-0cc66ba712138701">
    <textBlock id="i-702b7b432942825d">Vid ånyo skedd föredragning av utrikesutskottets utlåtande nr 5, i anledning av Kungl. Maj:ts proposition med förslag till lag om ändrad lydelse av 4 8 lagen den 5 mars 1937 (nr 61) angående åtgärder för att förhindra frivilligas deltagande i inbördeskriget i Spanien m. m., bifölls vad utskottet i detta utlåtande hemställt.</textBlock>
  </contentBlock>
  <contentBlock page="24" id="i-4c29e163ac877989">
    <textBlock id="i-66466b0dab5c6c00">Herr talmannen tillkännagav, att anslag utfärdats till sammanträdets fortsättande kl. 8 e. m.</textBlock>
  </contentBlock>
  <contentBlock page="24" id="i-f7e17b3ca506e689">
    <textBlock id="i-0d9120abfa6c1918">Föredrogs ånyo statsutskottets utlåtande nr 140, i anledning av Kungl. Ang. löne- Maj:ts proposition angående lönereglering för folkoch småskollärare m. m. ”eglering för jämte i ämnet väckta motioner. folk "och må ”</textBlock>
    <textBlock id="i-69a04b0ddddef531">I en till riksdagen avlåten proposition, nr 270, hade Kungl. Maj:t, under = ”" m. åberopande av propositionen bilagt utdrag av statsrådsprotokollet över ecklesiastikärenden för den 5 mars 1937, föreslagit riksdagen att fatta beslut på sätt i propositionen under särskilda med I—XX betecknade punkter närmare angivits.</textBlock>
  </contentBlock>
  <contentBlock page="24" id="i-623c94795962eb1d">
    <textBlock id="i-a932851ee8a5b4a1">I samband härmed hade utskottet till behandling förehaft följande motioner, nämligen</textBlock>
  </contentBlock>
  <contentBlock page="24" id="i-0bb1ae72ca3037a5">
    <textBlock id="i-a1ce285be6f99f08">inom första kammaren:</textBlock>
    <textBlock id="i-46dc6311e7db0b5f">nr 249, av herr Wagnsson m. fl.;</textBlock>
    <textBlock id="i-cbf8819819bdfe07">nr 250, av herr E. Andersson m. fl.;</textBlock>
    <textBlock id="i-50053fd585a7678e">nar 251, av herr V. Andersson;</textBlock>
    <textBlock id="i-18fe5efb555fb641">nr 252, av herr Johansson m. fl.;</textBlock>
    <textBlock id="i-85da070a6721052b">nr 284, av herr Bergqvist m. fl.;</textBlock>
    <textBlock id="i-a05bf0e292fdf2b8">nr 285, av herr Bergqvist m. fl.;</textBlock>
    <textBlock id="i-60fafd8faf38c41a">nr 286, av herr Sandén m. fl.;</textBlock>
    <textBlock id="i-15463bcd8ed38259">nr 287, av herrar Norman och Berglund; nr 288, av herrar Norman och Berglund; nr 289, av herr Sjödahl; samt</textBlock>
    <textBlock id="i-7220005089d31bb2">nr 290, av herr Sjödahl; ävensom</textBlock>
  </contentBlock>
  <contentBlock page="24" id="i-f7811256502c76a1">
    <textBlock id="i-830b65b3bb374428">inom andra kammaren:</textBlock>
  </contentBlock>
  <contentBlock page="24" id="i-8e1a9e823e613526">
    <textBlock id="i-12438e1428f2fad2">nr 80, av herr Jacobson; nr 470, av herr Weijne;</textBlock>
  </contentBlock>
  <contentBlock page="25" id="i-23b6e3ded5cc4f8c">
    <textBlock id="i-58f3137db2cd0e01">26 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="25" id="i-17504b9de0054859">
    <textBlock id="i-3dbb27326ce3cb24">Ang. lönereglering för folkoch småskollärare m. m. (Forts.) nr 486, av herr Gardell;</textBlock>
    <textBlock id="i-4e857acc4bbc63c7">nr 487, av herr Pettersson i Dahl m. fl.;</textBlock>
    <textBlock id="i-6eb5bdc9b487861d">nr 488, av herr Jonsson i Skedsbygd m. fl.;</textBlock>
    <textBlock id="i-2038de4ac6cc8bb7">nr 489, av herr Jacobson;</textBlock>
    <textBlock id="i-cd3503efdf312d76">nr 490, av herr Hagberg i Luleå m. fl.;</textBlock>
    <textBlock id="i-1b87ebe652895c3c">nr 491, av herr Hagberg i Luleå m. fl.;</textBlock>
    <textBlock id="i-ef7f47ec11d5436c">nr 531, av herr Karlsson i Grängesberg m. fl.;</textBlock>
    <textBlock id="i-bb2c38038ee33a91">nr 532, av herr Johnsson i Kalmar m. fl.;</textBlock>
    <textBlock id="i-dcdad195a4ae4b40">nr 533, av herr Lindén m. fl.;</textBlock>
    <textBlock id="i-df74157c36f62b44">nr 534, av herr Nilsson i Antnäs m. fl.;</textBlock>
    <textBlock id="i-bfeefae2a0a38c26">nr 535, av herr Malmborg m. fl.;</textBlock>
    <textBlock id="i-09926b2f933dc0e4">nr 536, av fröken Hesselgren m. fl.;</textBlock>
    <textBlock id="i-a8bde19eea11a213">nr 537, av fröken Hennings m. fl.;</textBlock>
    <textBlock id="i-54040da7c5f13dda">nr 538, av herr Lundqvist m. fl.;</textBlock>
    <textBlock id="i-4bec8060566b813a">nr 539, av herr Wallén;</textBlock>
    <textBlock id="i-cf5d36ce579edc53">nr 540, av herrar Johansson i Tväråselet och Johansson i Norrfors; nr 541, av herr Lövgren m. fl.; samt</textBlock>
    <textBlock id="i-993fef95c7ebe098">nr 542, av herr förste vice talmannen Jeppson m. fl.</textBlock>
  </contentBlock>
  <contentBlock page="25" id="i-437616de1672a3c9">
    <textBlock id="i-507ecc2a6ff97196">Med förmälan, att utskottet komme att framdeles avgiva utlåtande beträffande Kungl. Maj:ts i propositionen nr 270 framlagda förslag i fråga om anslag till kommunala flickskolor och kommunala mellanskolor ävensom beträffande motionen nr I: 290 av herr Sjödahl, hade utskottet i det nu föreliggande utlåtandet på åberopade grunder hemställt, att riksdagen måtte fatta beslut på sätt utlåtandet under särskilda med A 1— A 25 och B betecknade punkter närmare visade.</textBlock>
  </contentBlock>
  <contentBlock page="25" id="i-33ec2cd3b9f058d0">
    <textBlock id="i-4e6f89d953a4410f">I punkterna A 1— A 6 hade utskottet hemställt, att riksdagen måtte</textBlock>
  </contentBlock>
  <contentBlock page="25" id="i-084d996f69144a77">
    <textBlock id="i-c0558435fc14ed26">1. besluta, att för ej mindre lärare vid folkoch småskolor samt vid statens egentliga folkskolor, mindre folkskolor och småskolor i rikets nordligaste gränsorter ävensom vid Skytteanska skolan i Tärna än även vid de i statsrådsprotokollet över ecklesiastikärenden för den 5 mars 1937 angivna befattningshavare vid sjukvårdsanstalter, barnhem, arbetsstugor och skolhem skulle genomföras lönereglering från och med den 1 januari 1938;</textBlock>
  </contentBlock>
  <contentBlock page="25" id="i-a58bd2e4e11b57c8">
    <textBlock id="i-12e60c0034fed35b">2. besluta, att ordinarie manlig lärare vid folkskola skulle från och med den 1 juli 1938 hänföras till lönegraden B 17 i den under 9 8 avlöningsreglementet den 22 juni 1921 (nr 451, jfr 270/1925) för befattningshavare vid statsdepartement och vissa andra verk, tillhörande den civila statsförvaltningen, införda löneplanen, därest lästiden utgjorde 39 veckor årligen, till lönegraden B 16, därest lästiden utgjorde 36!/2 veckor årligen, och till lönegraden B 15, därest lästiden utgjorde 34!/2 veckor årligen, samt att lönen skulle under förra hälften av kalenderåret 1938 utgå på sätt utskottet i det föregående angivit:</textBlock>
  </contentBlock>
  <contentBlock page="25" id="i-66e8504fc1feb4e5">
    <textBlock id="i-65bc20332bfd562f">3. besluta, att ordinarie kvinnlig lärare vid folkskola skulle hänföras till samma lönegrad som manlig lärare, dock utan rätt att åtnjuta lön enligt högsta löneklassen inom vederbörande lönegrad;</textBlock>
    <textBlock id="i-ffce0b58de734233">4, besluta, att ordinarie lärare vid småskola skulle, på sätt under 2. angivits beträffande ordinarie manlig lärare vid folkskola, hänföras till lönegraderna B 9, B 8, respektive B 7;</textBlock>
  </contentBlock>
  <contentBlock page="25" id="i-958a1cfffe26a31e">
    <textBlock id="i-355b420bb4f9e535">5. besluta, att de lärare och andra befattningshavare, som under 1. angivits, skulle i övrigt i enlighet med vad departementschefen till omförmälda statsrådsprotokoll yttrat men med iakttagande av vad utskottet i det föregående anfört åtnjuta avlöning jämlikt det i statsrådsprotokollet berörda förslaget till avlöningsreglemente för lärare vid folkoch småskolor;</textBlock>
  </contentBlock>
  <contentBlock page="26" id="i-f8f937811b88dbb8">
    <textBlock id="i-19da52ae5f9ce656">Onsdagen den 19 maj 1937 f. m. Nr 33. 27</textBlock>
  </contentBlock>
  <contentBlock page="26" id="i-40519664f3b5574d">
    <textBlock id="i-e508b3dbce383b3d">Ang. lönereglering för folkoch småskollärare m. m. (Forts.)</textBlock>
    <textBlock id="i-a39b51aeb3fe9b74">6. hos Kungl. Maj:t anhålla ej mindre om utredning och förslag till sådan Jämkning 1 åliggandena för lärare vid folkoch småskolor, att tjänstgöringstiden för dessa lärare utsträcktes till 39 veckor årligen, än även om utredning, huruvida och i vad mån lönerna för de lärare vid småskola, vilka utbildats vid de genom beslut av 1936 års riksdag omorganiserade småskoleseminarierna, borde undergå förhöjning. därest sistnämnda lärare ålades allvn skyldighet att meddela undervisning jämväl i folkskolestadiets lägre års-</textBlock>
    <textBlock id="i-0544053c0dc75cf7">asser.</textBlock>
  </contentBlock>
  <contentBlock page="26" id="i-6e843b39460aedbe">
    <textBlock id="i-6a2fab7c93c53505">Vid utlåtandet hade reservationer avgivits 1:0) av herrar Johansson i Fredrikslund, Borell, Nilsson i Landeryd, Rahmn, Holmdahl och von Seth, vilka ansett dels att utskottets utlåtande angående lönereglering för folkoch småskollärare m. m. bort hava den lydelse, reservationen visade, dels ock att utskottet bort under punkterna A 2—-A 4 och A 6 hemställa, att riksdagen måtte</textBlock>
  </contentBlock>
  <contentBlock page="26" id="i-2bf3c033af4012b5">
    <textBlock id="i-9f95d8ed2ce58953">2. besluta, att ordinarie manlig lärare vid folkskola skulle efter en övergångsperiod av tre och ett halvt år, alltså från och med den 1 juli 1941, hänföras till lönegraden B 17 i den under 9 8 avlöningsreglementet den 22 juni 1921 (nr 451, jfr 270/1925) för befattningshavare vid statsdepartement och vissa andra verk, tillhörande den civila statsförvaltningen, införda löneplanen ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångsperiod så anordnas, att sådan lärare från och med den 1 januari 1938 hänfördes vid skolor med en lästid av högst 36 veckor årligen till lönegraden B 15, vid skolor med en lästid av mer än 36 men ej 39 veckor till lönegraden B 16 och vid skolor med en lästid av 39 veckor till lönegraden B 17 och att sådan lärare, som den 1 juli 1939 åtnjöte avlöning enligt lönegraden B 15, skulle från och med sistnämnda dag uppflyttas till lönegraden B 16, i samband varmed ordinarie manlig lärare er folkskola skulle åläggas en tjänstgöringsskyldighet av lägst 36!/2 veckor årligen;</textBlock>
    <textBlock id="i-1595bba96efb1825">3. besluta, att ordinarie kvinnlig lärare vid folkslkola skulle, på sätt under 2. angivits beträffande manlig sådan lärare, åtnjuta lön två lönegrader lägre än manlig lärare, dock utan rätt att åtnjuta lön enligt högsta löneklassen inom vederbörande lönegrad;</textBlock>
    <textBlock id="i-74c807387d5d9143">4. besluta, att ordinarie lärare vid småskola skulle efter en övergångsperiod av tre och ett halvt år, alltså från och med den 1 juli 1941, hänföras till lönegraden B 9 i omförmälda löneplan ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångsperiod så anordnas, att sådan lärare från och med den 1 januari 1938 hänfördes, på sätt under 2. angivits beträffande ordinarie manlig lärare vid folkskola, till lönegraderna B 7; B 8, respektive B 9 och att sådan lärare, som den 1 juli 1939 åtnjöte avlöning enligt lönegraden B 7, skulle från och med sistnämnda dag uppflyttas till lönegraden B 8, i samband varmed ordinarie lärare vid småskola skulle åläggas en tjänstgöringsskyldighet av lägst 36 !/2 veckor årligen;</textBlock>
  </contentBlock>
  <contentBlock page="26" id="i-4b6d0ad935dc6736">
    <textBlock id="i-6f12574263acad0b">6. hos Kungl. Maj:t anhålla om utredning och förslag rörande åtgärder att i möjligaste mån och under beaktande av vad utskottet i det av reservanterna föreslagna utlåtandet förut anfört effektivt utnyttja den ovannämnda tjänstgöringsskyldigheten för lärare vid folkoch småskolor;</textBlock>
  </contentBlock>
  <contentBlock page="26" id="i-ae4d0462f158802d">
    <textBlock id="i-fff8e2d25a9440c2">2:0) av herr Jeppsson, som ansett dels att utskottets utlåtande angående lönereglering för folkoch småskollärare m. m. bort lyda så som i denna reser-</textBlock>
  </contentBlock>
  <contentBlock page="27" id="i-2a2bcc849a65e745">
    <textBlock id="i-082c87bde27f5811">28 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="27" id="i-011d7fe10b9622fa">
    <textBlock id="i-619a3e89f60f8b25">Ang. lönereglering för folkoch småskollärare m. m. (Forts.) vation angivits, dels ock att utskottet bort under punkterna A 2, A 4 och A 6 hemställa, att riksdagen måtte</textBlock>
    <textBlock id="i-0b11b01062de8359">2, besluta, att ordinarie manliga lärare vid folkskola skulle efter en övergångstid av 31!/2 år, alltså från och med den 1 juli 1941, hänföras till lönegraden B 17 i den under 9 $ avlöningsreglementet den 22 juni 1921 (nr 451, Jfr 270/1925) för befattningshavare vid statsdepartement och vissa andra verk, tillhörande den civila statsförvaltningen, införda löneplanen ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångstid så anordnas, att sådan lärare från och med den 1 januari 1938 hänfördes vid skolor med en lästid av högst 36 veckor årligen till lönegraden B 15, vid skolor med en lästid av mer än 36 men ej 39 veckor årligen till lönegraden B 16 och vid skolor med en årlig lästid av 39 veckor till lönegraden B 17 och att sådan lärare. som den 1 juli 1938 åtnjöte avlöning enligt lönegraden B 15, skulle från och med sistnämnda dag uppflyttas till lönegraden B 16, i samband varmed ordinarie manlig lärare vid folkskola skulle åläggas en tjänstgöringsskyldighet av mer än 36 men ej 39 veckor årligen;</textBlock>
  </contentBlock>
  <contentBlock page="27" id="i-e7e8b17a49031348">
    <textBlock id="i-821481199e98550d">4. besluta, att ordinarie lärare vid småskola skulle efter en övergångstid av 3 !/2 år, alltså från och med den 1 juli 1941, hänföras till lönegraden B 10 i omförmälda löneplan ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångsperiod så anordnas, att sådan lärare från och med den 1 januari 1938 hänfördes, på sätt under 2. angivits beträffande ordinarie manlig lärare, till lönegraderna B 7, B 8 respektive B 9 och att sådan lärare, som den 1 juli 1938 åtnjöte avlöning enligt lönegraderna B 7 eller B 8, skulle från och med sistnämnda dag uppflyttas till lönegraden B 9, i samband varmed ordinarie lärare vid småskola skulle åläggas en tjänstgöringsskyldighet av mer än 36 men ej 39 veckor årligen, samt att sådan lärare, som den 1 juli 1938 åtnjöte avlöning enligt lönegraden B 9, skulle från och med sagda dag uppflyttas till lönegraden B 10;</textBlock>
  </contentBlock>
  <contentBlock page="27" id="i-0a08b00830bcc290">
    <textBlock id="i-cc6f282e20c9ae14">6. hos Kungl. Maj:t anhålla om utredning och förslag rörande åtgärder att 1 möjligaste mån och under beaktande av vad utskottet i det av reservanten föreslagna utlåtandet förut anfört effektivt utnyttja den ovannämnda tjänstgöringsskyldigheten för lärare vid folkoch småskolor;</textBlock>
  </contentBlock>
  <contentBlock page="27" id="i-a1e8aef7c10dd177">
    <textBlock id="i-52af86066f0bb4e0">3:0) av herr Bäckström, som anslutit sig till herr Jeppsons reservation utom 1 fråga om lön till ordinarie kvinnlig folkskollärare;</textBlock>
  </contentBlock>
  <contentBlock page="27" id="i-2e3c5c76b47d6066">
    <textBlock id="i-27d1481d0236925e">4:0) av herr Olof Olsson, som ansett dels att utskottets utlåtande bort i viss angiven del hava den ändrade lydelse, reservationen visade, dels ock att utskottet bort under punkten A 2 hemställa, att riksdagen måtte besluta, att ordinarie manlig lärare vid folkskola skulle efter en övergångsperiod av fyra och ett halvt år, alltså från och med den 1 juli 1942, hänföras till lönegraden B 17 :i den under 9 $ avlöningsreglementet den 22 juni 1921 (nr 451, jfr 270/1925) för befattningshavare vid statsdepartement och vissa andra verk, tillhörande den civila statsförvaltningen, införda löneplanen ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångsperiod så anordnas, att sådan lärare från och med den 1 Januari 1938 hänfördes vid skolor med en lästid av högst 36 veckor årligen till lönegraden B 15, vid skolor med en lästid av mer än 36 men ej 39 veckor till lönegraden B 16 och vid skolor med en lästid av 39 veckor till lönegraden B 17 och att sådan lärare, som den 1 juli 1940 åtnjöte avlöning enligt löne-</textBlock>
  </contentBlock>
  <contentBlock page="28" id="i-81d02d74ce326232">
    <textBlock id="i-b9a241989c9239f5">Onsdagen den 19 maj 1937 f. m. Nr 33. 29</textBlock>
  </contentBlock>
  <contentBlock page="28" id="i-1eed5280ba8066cb">
    <textBlock id="i-60ce6a73282ececc">Ang. lönereglering för folkoch småskollärare m. m. &lt;XCForts.) graden B 15, skulle från och med sistnämnda dag uppflyttas till lönegraden B 16, i samband varmed ordinarie manlig lärare vid folkskola skulle åläggas en tjänstgöringsskyldighet av lägst 36 !/2 veckor årligen; s</textBlock>
  </contentBlock>
  <contentBlock page="28" id="i-d047997cf27ee45c">
    <textBlock id="i-3388a090c6a29d8e">5:0) av herrar Nilsson i Gränebo, von Heland, Bäckström, Svensson i Grönvik och Andersson i Södergård, vilka ansett, att utskottet bort 1 avbidan på omprövningen av det förslag, som 1936 års lönekommitté kunde komma att framlägga — under punkten A 3 föreslå riksdagen att besluta, att ordinarie kvinnlig lärare vid folkskola skulle åtnjuta lön två lönegrader lägre än manlig lärare, dock utan rätt att åtnjuta lön enligt högsta löneklassen inom vederbörande lönegrad;</textBlock>
  </contentBlock>
  <contentBlock page="28" id="i-ef1a9a490d8e6091">
    <textBlock id="i-7b4dba3c250edb7b">6:0) av herrar Olof Olsson, Pauli och Larsson i Varberg, vilka ansett, att utskottet bort under punkten A 4 föreslå sådan uppflyttning i lönegrad av ordinarie lärare vid småskola, varom framlagts förslag i de i denna del likalydande motionerna I1:249 av herr Ruben Wagnsson m. fl. och 11:532 av herr Johnsson i Kalmar m. fl.;</textBlock>
  </contentBlock>
  <contentBlock page="28" id="i-18bbcd625332e9af">
    <textBlock id="i-d2694fcd30a9714c">7:0) av herr Oscar Olsson, som ansett, att utskottet bort under punkten A 4 föreslå riksdagen att besluta sådan ändring i Kungl. Maj:ts förslag, att ordinarie lärare vid småskola skulle från och med den 1 juli 1943, under förutsättning att vid denna tidpunkt för dessa lärare gällde en allmän tjänstgöringsskyldighet av 39 veckor per år, erhålla lön enligt lönegraden B 10, dock utan rätt att åtnjuta lön enligt högsta löneklassen inom denna lönegrad;</textBlock>
  </contentBlock>
  <contentBlock page="28" id="i-6d964bfcba92b5cb">
    <textBlock id="i-4f4e2925566481b8">8:0) av herr Oscar Olsson, som ansett dels att utskottets utlåtande bort i viss närmare angiven del hava den ändrade avfattning, som i reservationen angivits, dels ock att utskottet bort i anslutning härtill under punkten A 6 hemställa, att riksdagen måtte hos Kungl. Maj:t anhålla ej mindre om utredning och förslag, om möjligt redan till 1938 års riksdag, till sådan jämkning i åliggandena för lärare vid folkoch småskolor, att tjänstgöringstiden för dessa lärare utsträcktes till 39 veckor årligen, än även om vidtagande av åtgärder för lästidens utsträckande till minst 36 !/2 veckor senast från och med läsåret 1939—1940 i de skoldistrikt, som då hade kortare lästid.</textBlock>
  </contentBlock>
  <contentBlock page="28" id="i-48ea620b6133692a">
    <textBlock id="i-68fbde8a55363c91">I de i reservationen nr 6 avsedda motionerna I: 249 och IT: 532 hade i den del, varom i nämnda reservation var fråga, hemställts, att riksdagen måtte besluta sådan ändring i propositionen nr 270, att småskollärarinnorna, i den mån likalönsprincipen tillämpades för manlig och kvinnlig folkskollärare, i överensstämmelse med förfaringssättet för de kvinnliga folkskollärarnas lönegradsuppflyttning från och med den 1 juli 1940 finge uppbära lön enligt en och från och med den 1 juli 1943 enligt två lönegraders högre placering än i propositionen föreslagits, varvid dock såsom villkor för uppflyttningen i den högsta lönegraden (B 11, vid nio månaders tjänstgöring efter den 1 juli 1943) skulle uppställas, att småskollärarinnorna skulle kunna åläggas intill 30 veckotimmars undervisning, vari skulle kunna ingå även viss undervisning å folkskolestadiet, bland annat i slöjd.</textBlock>
  </contentBlock>
  <contentBlock page="28" id="i-0422779b53008e46">
    <textBlock id="i-578216e0607fa36d"> </textBlock>
  </contentBlock>
  <contentBlock page="28" id="i-219d2deec36d77f3">
    <textBlock id="i-f57932c68889d42b">Angående sättet för utlåtandets föredragning yttrade</textBlock>
  </contentBlock>
  <contentBlock page="28" id="i-ab60663bc510579b">
    <textBlock id="i-33264cc89eecbda4">Herr förste vice talmannen: Herr talman! Med avseende å föredragningen av statsutskottets utlåtande nr 140 får jag hemställa, att detsamma må företagas till avgörande punktvis, dock att i samband med punkten A 2 skall behandlas punkten A 6 i vad den avser anhållan om utredning och förslag till viss jämkning i åligganden för lärare vid folkskolor, samt att i samband med punkten A 4 skall behandlas punkten A 6 i återstående delar.</textBlock>
  </contentBlock>
  <contentBlock page="28" id="i-1362145c28cb759e">
    <textBlock id="i-fbb9b5903466bc55">Härtill lämnade kammaren sitt bifall.</textBlock>
  </contentBlock>
  <contentBlock page="29" id="i-bb2df2205fa79195">
    <textBlock id="i-2f936eb356b7768a">30 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="29" id="i-34c95cb739c0ffaf">
    <textBlock id="i-356c91adf92ccd71">Ang. lönereglering för folkoch småskollärare m. m. (Forts.) Punkten A 1. Utskottets hemställan bifölls.</textBlock>
  </contentBlock>
  <contentBlock page="29" id="i-2de24f10c47e9e7a">
    <textBlock id="i-33ec03bdb91dc294">Punkten A 2 och i samband därmed punkten A 6, i vad den avsåg anhållan om utredning och förslag till viss jämkning i åliggandena för lärare vid folkskolor.</textBlock>
  </contentBlock>
  <contentBlock page="29" id="i-fb324b6991027924">
    <textBlock id="i-ed651e62131e1ceb">Herr statsrådet Engberg: Herr talman! Den lönereglering, som härmed föreligger på riksdagens bord, har ju kommit mycket buller åstad. Jag vore frestad att säga, att under min riksdagsmannabana har jag icke upplevat en lönereglering, kring vilken det har stått så mycken diskussion, kring vilken det har skrivits och talats så mycket. Jag skall heller icke, herr talman, ett ögonblick förneka, att i en sådan fråga det finns utrymme för mycket skiftande meningar. Det är för det första naturligt, att den stora och betydelsefulla kår, som närmast beröres, skall ha sökt med all kraft föra sina synpunkter till torgs och verka för sina intressen. Därom är ingenting att säga, det är mänskligt. Men å andra sidan är det också naturligt, att i en sådan fråga med den infällning i och sammansmältning med den svenska bygden och dess liv som den svenska folkskolan har, det jämväl i riksdagen skall finnas anknytningspunkter för en hel rad meningar och intressen.</textBlock>
    <textBlock id="i-8d89e107b313d448">Jag skulle först vilja tacka statsutskottet för att det liksom hyfsat ekvationen, sörjt för att de väsentliga tingen förts fram i blickpunkten och att de oväsentliga förts undan. Det är ingen överdrift, herr talman, att säga, att i statsutskottets utlåtande några saker slutgiltigt ställts utanför stridslinjen. Dit räknar jag alla krav, som på ett tidigare stadium framställts på en lönesättning för folkskollärarkåren utöver den sjuttonde lönegraden som maximigrad. Dit räknar jag vidare förnekandet av det nödvändiga sambandet mellan lärarens faktiskt utförda arbetsprestation och hans lön. Man har vunnit principiell enighet i statsutskottet på denna punkt. Därmed har från alla läger inom statsutskottet erkänts, att folkskollärarkårens avlöning varken kan eller får skiljas från spörsmålen om lästidens, undervisningens, tjänstgöringstidens, den faktiskt utkrävda tjänstgöringsskyldighetens omfattning.</textBlock>
    <textBlock id="i-96317a1722d57419">Även högerreservationen har på denna punkt i princip ställt sig på den plattform, där den kungliga propositionen befinner sig, i det den nämligen erkänt, att det är principiellt riktigt, att tjänstgöringens reglering måste utgöra underlaget för lönens reglering. Skillnaden — till vilken j jag sedan återkommer — ligger i utformningen av principen. Den ligger inte i principen själv.</textBlock>
    <textBlock id="i-33f51b669a32f29c">Jag önskar vidare, herr talman, fästa uppmärksamheten på att statsutskottet har till rimliga proportioner reducerat det som sagts och skrivits om att småskollärarinnekåren genom det föreliggande förslaget skulle ha behandlats på ett orättvist sätt. Det material, statsutskottet lagt fram och som närmast finnes i en tabell, fogad till utskottets utlåtande, beträffande relationen emellan småskollärarinnornas föreslagna löner och de manliga lärarnas löner, utvisar till fullo, hur ofantligt överdrivet det talet har varit, att småskollärarinnekåren skulle ha särskilt missgynnats. Jag tror, att det har varit till nytta, att detta material har framlagts.</textBlock>
    <textBlock id="i-d5cf1c121ec74601">Vidare har statsutskottet — och därför skall jag också be att få framföra min tacksamhet — företagit vissa smärre förbättringar av Kungl. Maj:ts proposition. Dit räknar jag exempelvis den förbättring, som består i att man har övergått till fixa tider i stället för variabla, när det gällt den tjänstgöringstid, som skall läggas till grund för den differentierade lönen.</textBlock>
  </contentBlock>
  <contentBlock page="30" id="i-261571dafddd54f7">
    <textBlock id="i-cfa8b41e725a1645">Onsdagen den 19 maj 1937 f. m. Nr 33. 31</textBlock>
  </contentBlock>
  <contentBlock page="30" id="i-2f5879fcc7c1c942">
    <textBlock id="i-7a0478de63250629">Ang. lönereglering för folkoch småskollärare m. m. (Forts.)</textBlock>
    <textBlock id="i-5a257ddf8a58b998">Emellertid har jag den uppfattningen, att det kan vara till nytta för riksdagen — och här närmast för första kammaren — att få taga del av de förmåner, de rena fördelar i ekonomiskt avseende, som vinnas genom statsutskottets förslag och Kungl. Maj:ts förslag i jämförelse med den nuvarande ordningen.</textBlock>
    <textBlock id="i-6f3792a84e8ffeec">Som bekant innebär Kungl. Maj:ts och utskottets förslag, att vi koppla in folkskolans lärarkår i den civila lönestaten och dess gällande ordning. Det betyder då också, att i och med denna inkoppling får denna kår den rad fördelar, som automatiskt följa av att den infogas och inlemmas i det för civilstaten gällande lönesystemet. Eftersom detta inte närmare har utvecklats av statsutskottet och redovisats närmare, har jag funnit det önskvärt att för kammaren meddela de punkter, där den kår, vars lönereglering det nu gäller, i kraft av själva inkopplingen i det nya lönesystemet kommer att göra avsevärda vinster. Jag har inom departementet låtit utarbeta en analys av detta material och skall be att få punkt för punkt i korthet redogöra för resultatet.</textBlock>
    <textBlock id="i-a94471aa34f1ab0e">Den nuvarande ersättningen exempelvis för övertidsläsning, som för varje månad utgör en åttondel av den kontanta minimilönen, utökas till cirka en åttondel av hela lönen samt inarbetas i den fasta lönen och blir sålunda pensionsbildande. Enligt bestämmelserna i 8 $ i reglementsförslaget kan ordinarie lärare på vissa villkor få bibehålla denna ersättning, även om vederbörande skoldistrikt minskar den årliga lästiden.</textBlock>
    <textBlock id="i-1e606fa23404f196">För det andra kommer enligt statsutskottets förslag, om detta blir riksdagens beslut, att enligt 12 $ utgå kallortstillägg, beräknat till en årskostnad av 750,000 kronor, i stället för de nuvarande s. k. lappmarksoch finnbygdstilläggen, som beräknas uppgå till ett årligt belopp av sammanlagt 250,000 kronor. Här har ju statsutskottet begärt särskild utredning om bibehållande helt eller delvis av finnbygdstilläggen även efter löneregleringens genomförande.</textBlock>
    <textBlock id="i-d696d036f8c0a116">För det tredje kommer ordinarie lärare enligt det nya systemet att äga att uppbära oavkortad lön jämte i förekommande fall kallortstillägg även för den tid, han efter i varje särskilt fall av Kungl. Maj:t lämnat medgivande använt för att utom sin tjänstgöringsort göra iakttagelser eller idka studier, som på ett påtagligt sätt kunna tjäna undervisningsväsendets intresse. Det är onödigt att närmare understryka, hur betydelsefull denna förmån för lärarkåren blir. Unga och vetgiriga lärare, som önska vidga sina insikter och sina vyer, få här ett direkt handtag, betydelsefullt för deras utveckling och gärning.</textBlock>
    <textBlock id="i-53fda536223e078b">För det fjärde komma här förmånligare bestämmelser att införas i fråga om avlöning vid olycksfall i tjänst. Det blir oavkortad lön under ledighet på grund av sjukdom till följd av olycksfall, under det att för närvarande samma avdrag föreskrives där som vid annan sjukdom.</textBlock>
    <textBlock id="i-55e4b0bca261286a">För det femte ges rätt till ledighet under en månad mot vanligt sjukavdrag för vårdande av svag hälsa, om ledigheten tages i omedelbart sammanhang med föregående tjänstledighet på grund av sjukdom och av vederbörande läkare förklaras erforderlig för återvinnande av full tjänstduglighet.</textBlock>
    <textBlock id="i-04b3dc95e6d9b55e">För det sjätte ges ledighet mot vanligt sjukavdrag under högst åtta dagar för enskild angelägenhet, som av vederbörande folkskolinspektör befinnes vara av särskilt ömmande beskaffenhet eller där eljest synnerliga skäl föreligga.</textBlock>
    <textBlock id="i-e95910d644a99959">för det sjunde kommer ordinarie lärare att under ledighet för fullgörande av vederbörande såsom reservofficer eller värnpliktig åliggande militärtjänstgöring få behålla hälften av honom eljest tillkommande löneförmåner, och extra ordinarie lärare uppbär ersättning med 2 kronor per dag.</textBlock>
  </contentBlock>
  <contentBlock page="31" id="i-9888b46c892debe4">
    <textBlock id="i-48ffc8556ca8edeb">32 Nr 33. Onsdagen den 19 maj 1937 £. m.</textBlock>
  </contentBlock>
  <contentBlock page="31" id="i-e1f4d793bc2a5ad4">
    <textBlock id="i-cd06249852e5d254">Ang. lönereglering för folkoch småskollärare m. m. (Forts.)</textBlock>
    <textBlock id="i-82a57c57536e7cc6">För det åttonde kommer begravningshjälp att utgå till dödsbo efter lärare med en tiondel av hans oavkortade årslön vid tiden för dödsfallet, dock högst 500 kronor för ordinarie lärare och högst 400 kronor för extra ordinarie lärare.</textBlock>
    <textBlock id="i-dfc435f9f38d165e">För det nionde erhåller icke-ordinarie lärare — såväl extraordinarie som vikarierande — rätt till avlöningsförhöjningar efter tre, sex, nio, tolv och femton års tjänstgöring. Härigenom kan slutlönen för icke-ordinarie lärare vid folkskolan uppgå till 1,200 å 1,700 kronor mer än begynnelselönen och för lärare vid småskolan till 660 å 900 kronor mer än begynnelselönen.</textBlock>
    <textBlock id="i-97f0f273f6f594c7">Kom vidare ihåg, att för närvarande åtnjuta dessa lärare icke någon lönetursrätt, utan endast ett av försämrade befordringsförhållanden motiverat provisoriskt lönetillägg efter fem års tjänstgöring å 300 kronor för manlig folkskollärare, 200 kronor för kvinnlig och 150 kronor för lärare vid småskola!</textBlock>
    <textBlock id="i-75ff9cc4ce5c42db">Lägg vidare märke till att genom inkopplingen i det nya lönesystemet få lärarna rätt till anslutning till statens intressekontor på samma villkor som statens övriga befattningshavare!</textBlock>
    <textBlock id="i-4a34190ff3d584ce">Det kanske betydelsefullaste ligger dock i den förstärkning av pensionsunderlaget, som det nya systemet kommer att innebära — en synpunkt, som virvlats bort i den allmänna debatten. För närvarande är pensionsunderlaget för manlig lärare i folkskolan beräknat till 2,544 kronor med en pensionsavgift av 75 kronor, för kvinnlig är det 2,112 med en pensionsavgift av 62:50. Men efter genomförande av statsutskottets förslag kommer för manliga lärare i B 15 pensionsunderlaget att beräknas till 3,036 kronor med 129 kronor som pensionsavgift och för kvinnliga till 2,844 kronor med samma pensionsavgift, och i B 17 blir pensionsunderlaget för manliga 3,444 kronor och för kvinnliga 3,240 kronor, för bägge med en pensionsavgift av 156 kronor. Går jag till småskollärarinnornas pensionsunderlag, finner jag, att detta nu beräknas till 1,440 kronor med en pensionsavgift av 41:25. Efter genomförandet av statsutskottets och Kungl. Maj:ts förslag blir det för en lärarinna i B 7 1,716 kronor i pensionsunderlag och för en lärarinna i B 9 1,920 kronor med respektive 57 och 69 kronor i avgift.</textBlock>
    <textBlock id="i-1c942154745a790e">Jag har velat andraga dessa siffror, herr talman, därför att de tjäna till att belysa, att de fördelar för lärarkåren, som vinnas genom det nya lönesystemet, inte bara utgöras av en förbättrad löneställning, utan också av andra betydelsefulla förmåner, som vinnas i kraft av inkopplingen i det nya lönesystemet.</textBlock>
    <textBlock id="i-5b98d81d7ccef30d">Emellertid har ju debatten i denna fråga närmast kommit att röra sig kring tre huvudpunkter. Den måhända mest omstridda, om jag ser på ställningen i statsutskottet, är ju frågan om likalönsprincipen. Vi befinna oss, herr talman, i det stycket i vårt land i en ganska egendomlig situation. Medan i såväl Norge som Danmark likalönsprincipen för länge sedan är genomförd för lärarnas vidkommande, så strida vi om den än i dag. När jag för någon tid sedan var nere i Danmark och träffade min danske regeringskollega, som inom parentes sagt är jordbrukare, så föll talet på den danska löneregleringen av år 1919. Han talade då om att utan någon som helst meningsskiljaktighet mellan olika läger hade man genomfört likalönsprincipen, och han satte upp ett förvånat ansikte över att vi inte hade genomfört den i Sverige. Jag fäster särskilt uppmärksamheten därå, att mig veterligt är folkskolan icke i något nordiskt land så inbäddad i särskilt bondebefolkningens omvårdnad och intresse som just i Danmark. Den danska folkskolan är den danska bondeklassens ögonsten, och den danska bondeklassen har ägnat denna folkskola en omvårdnad, som är storartad. Det är i kraft av den danska bondeklassens in-</textBlock>
  </contentBlock>
  <contentBlock page="32" id="i-24efd2249c32001a">
    <textBlock id="i-13e7b752537036fd">Onsdagen den 19 maj 1937 f. m. Nr 33. 33</textBlock>
  </contentBlock>
  <contentBlock page="32" id="i-4810adcf739fb3ab">
    <textBlock id="i-02ab634bb3c8f214">Ang. lönereglering för folkoch småskollärare m. m. &lt;XForts.) tressen som likalönsprincipen genomförts för folkskolans lärarpersonal, och man har funnit, att det har varit rimligt och riktigt.</textBlock>
    <textBlock id="i-b229e7d7e5dc5c8b">Jag har svårt att förstå de människor, som mena, att när det föreligger samma utbildning, samma utbildningskostnader, samma krav på tjänstgöring, samma ansvar att bära både åt det ena och det andra hållet, lönen skall sättas olika. Tag två syskon, en flicka och en pojke, som gå igenom seminariet! De skola bli lärare båda två. De låna kanske pengar båda två, de få samma skuldsättning. De komma ut som lärare, få sin befattning, ha att utföra exakt samma arbete, bära exakt samma ansvar och bära samma bördor, kraven äro lika stora på dem båda. Men här skulle det enligt högerreservanternas mening — ty det är dock det, som ligger bakom — vara riktigt, att den kvinnliga arbetskraften placeras två lönegrader lägre än den manliga. Eller låt oss gå till ett fall, som vi naturligtvis komma till i ett senare sammanhang: löneregleringen för de allmänna läroverken! Tag två syskon, en student och en studentska, som göra samma studier, åsamka sig samma skulder, driva studierna fram kanske till lektorskompetens och gå till läroverken som lärare! Den ena skall då betalas lägre än den andre. Varför? Månne därför att det skulle vara någon skillnad i insatsen? Nej, bara därför att den ena är kvinna och den andre är man, skall den ena belönas olika mot den andre.</textBlock>
    <textBlock id="i-fb84d3118eb7d93c">Jag är inte någon feminist, herr talman, men så mycket måste jag säga, att det är den orimligaste orättvisa att bedöma arbetsprestationer på detta sätt. Den, som närmare satt sig in i och vet, vad den kvinnliga arbetskraften betyder i den svenska folkskolan, vad den betyder i de svenska läroverken efter 1927 års reform, den, som sökt göra sig en föreställning om arbetsprestationerna och deras värde, den måste säga sig, att tiden är inne för att avskriva hela denna vidskepliga åsikt, att den kvinnliga arbetskraften i och för sig skulle vara av sämre valör, när det gäller undervisningen, än den manliga. Jag har själv, herr talman, åtskilliga gånger vid våra samläroverk och våra statliga flickläroverk åhört lektioner i olika ämnen för att bilda mig en mening, och jag vågar försäkra, att de, som hävda den uppfattningen, att våra lärarinnors insats i detta arbete på något sätt skulle vara sämre än männens, taga storligen miste. Jag har i studentexamen hört kvinnliga lärare hålla förhör, som enligt min mening ha stått på en nivå till vilken ingen manlig lärare, som jag åhört, kommit upp. Och jag frågar mig: Är det rim och reson, att människor, som utföra samma arbetsprestation åt det allmänna, skola betalas olika, därför att vår herre har gjort den ena till man och den andra till kvinna? Det förefaller mig, som om den svenska riksdagen på skolväsendets område borde vara färdig att göra slut på slik oefterrättlighet.</textBlock>
    <textBlock id="i-2945058929dc6238">Det är de obotfärdigas förhinder, när man här från högerhåll hänvisar till 1925. Ja, det hampade sig så, herr talman, att en motivering bortföll genom olika beslut i de olika kamrarna, och det har blivit ett spekulationsobjekt för statsvetenskapens heroer, både med och utan diplom, och det har utvecklats oerhört mycket skarpsinne för att för det första utröna, om riksdagen har menat något alls, och för det andra — därest den till äventyrs skulle ha menat något — vad den då händelsevis kunde ha menat. Månne icke det där kan överlåtas åt de statsvetenskapliga seminarierna i Uppsala och Lund? Jag tycker. att en riksdag, som arbetar praktiskt, kan ha fog att säga sig: Vilka outgrundliga meningar, som på grund av den olika utgången i kamrarna än månde ha legat bakom den motivlösa framställningen från riksdagen 1925, så ha väl ändå vi som praktiska karlar att taga verkligheten sådan den är och följaktligen, när vi nu inkoppla lärarkåren i ett lönesystem, som icke räknar med manliga och kvinnliga löner, upphöra att vidmakthålla denna åtskillnad? Jag</textBlock>
  </contentBlock>
  <contentBlock page="32" id="i-7c9c540098c7234b">
    <textBlock id="i-45de1a158a3db408">Första kammarens protokoll 1937. Nr 83. 3</textBlock>
  </contentBlock>
  <contentBlock page="33" id="i-e5e5d7b0603db6f8">
    <textBlock id="i-c208a36339303d79">34 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="33" id="i-9ef2188dc869c456">
    <textBlock id="i-8675478f4c9f680d">Ang. lönereglering för folkoch småskollärare m. m. (Forts.) vädjar verkligen till de herrar i första kammaren, som känt sig tveksamma i denna fråga, att rannsaka sig själva och fråga, om det kan vara rätt och billigt att sätta kvinnorna i en lönegrad, som ligger två grader lägre än männens?</textBlock>
    <textBlock id="i-2fc1038bf17e4762">Går jag till folkskolan och dess inre arbete, torde det vara fullt intygat, att lärarinnornas undervisningsresultat är lika gott och i många fall bättre än männens. Liksom naturligtvis tvärtom. De, som under sin skoltid haft bara med manliga lärare att göra, kunna kanske lockas till tron, att dessa sköta undervisningen bäst. De ha ingen erfarenhet av något annat. Men när erfarenheten är vunnen, både i folkskolorna och i läroverken, att den kvinnliga arbetskraften är minst lika ypperlig, minst lika välkvalificerad, och att plikttroheten icke är det bittersta mindre, att ambitionen snarare mången gång hos kvinnorna kan vara något större än hos oss män — det lär nog vara ett kvinnligt drag att ha större ambition; man märker det redan hos flickorna i skolan, och det fortlever hos dem även som vuxna kvinnor 1 lärarinneställning — borde vi icke inför allt detta vara färdiga att acceptera likalönsprincipen? Den är en rättvis princip, och den är en nödvändig princip i ett samhälle, som för länge sedan har infört den allmänna och lika rösträtten, ett samhälle, där man i den civila förvaltningen icke längre räknar med manliga löner och kvinnliga löner. Jag vill icke påstå, att de lagstiftare, som genomförde detta, därför skulle kunna förliknas vid dem, som Schiller tänkte på, när han utbrast: »Und jene himmlischen Gestalten, sie fragen nicht nach Mann und Weib!» (»Och dessa himmelska gestalter, de fråga ej om det är man eller kvinna»), utan jag tänker bara, att en nutida riksdag, såsom vår riksdag, borde, när den handlägger denna fråga, beakta, att erfarenheten till dato har givit vid handen, att intet rimligt skäl finnes att vid lärarkårens inkoppling i det nya lönesystemet förse anordningen med en spärrhake, som innebär, att kvinnorna sättas i något slags strykklass.</textBlock>
    <textBlock id="i-8df69669fcb94b63">Jag vet — och det har skymtat fram under debatten — att det existerar en mening, som säger så här: Ja, det kommer att gå ut över lärarinnekåren. Den utsätter sig för risken att reduceras, säger man, därför att människan är en gång sådan, då hon ställes i valet mellan kvinnlig och manlig arbetskraft och har att bestämma sig, att hon föredrager den manliga arbetskraften. Därom vet jag ingenting, herr talman. Jag vet bara, att på min fråga, hur det verkat i Danmark, svarade man, att man där icke hade kunnat förmärka någon dylik reduktion, och jag förmodar, att de danska och svenska kvinnorna väl äro ungefär lika, och att det, som i nämnda avseende gäller i det ena landet, också skall kunna gälla i det andra landet.</textBlock>
    <textBlock id="i-32c5431cc13d047b">Jag vill vidare fästa uppmärksamheten därå, herr talman, att om vi i den civila förvaltningen icke fråga efter manliga eller kvinnliga löner, så ha vi väl också där någon erfarenhet. Vi ha t. ex. kvinnor, som tjänstgöra i Kungl. Maj:ts kansli. Många departementschefer torde med mig kunna vitsorda, att dessa kvinnor sannerligen icke representera någon mindervärdig arbetskraft. Jag har för min del bara gjort den stilla reflexionen, att det är vidunderligt i alla fall, hur många vidskepelser vi män ha dragits med, när vi gått ut ifrån, att den kvinnliga arbetskraften skulle vara sämre kvalificerad än den manliga.</textBlock>
    <textBlock id="i-b61ffdcc9f7d4ab6">Efter detta, herr talman, skall jag säga några ord om den andra punkten, där bataljen stått het, och det är differentieringsprincipen. Här stod en åsikt, som sade, att oberoende av tjänstgöringstidens längd, av lästidens omfattning och av tjänstgöringsskyldighetens omfattning, skall lönen vara lika. Ja, såsom jag redan förut antytt, har man på den punkten nått principiell enighet,</textBlock>
  </contentBlock>
  <contentBlock page="34" id="i-172e6cd812f29224">
    <textBlock id="i-c942a27ddd7bba35">Onsdagen den 19 maj 1937 f. m. Nr 33. 35</textBlock>
  </contentBlock>
  <contentBlock page="34" id="i-7019f2b4492a68bb">
    <textBlock id="i-ddbd9642cb294624">Ang. lönereglering för folkoch småskollärare m. m. (Forts.) ty även högerreservationen tar härvidlag som utgångspunkt dock erkännandet av att det är nödvändigt att anknyta och anpassa lönesättningen, lönegradsplaceringen, efter den faktiska arbetsinsatsen, efter tjänstgöringen. Och därmed befinna vi oss på gammal beprövad mark, ty lägg märke till, mina herrar, att redan i existerande ordning gäller, att man avlönar med hänsyn till tjänstgöringstidens omfattning, till den utkrävda tjänstgöringsskyldigheten! Lägg märke till, att i den mån man går utöver den stadgade minimitiden, är det särskild ersättning för övertidsarbete!</textBlock>
    <textBlock id="i-1ac7eba7d549c256">Var och en måste säga sig, att i särskild ersättning för övertidsarbete ligger, att man erkänner riktigheten av att lägga olika omfattning av tjänstgöringstid och lästid till grund för det hela. Men härtill kommer en särskild omständighet, herr talman, som jag icke vill underlåta att trycka på. Den har kanske icke kommit riktigt klart till uttryck i utskottsutlåtandet, ty där användes en del formuleringar, som icke äro riktigt distinkta, icke riktigt klara. Man rör sig med uttrycken lästid, tjänstgöringsskyldighet, tjänstetiden och dess omfattning o. s. v. För mig och regeringen har bakom framställningen i denna fråga legat följande övervägande. Redan när vi här i riksdagen genomförde propositionen om att staten skulle övertaga den sista tiondedelen av lärarlönerna samt att staten beträffande skolhusbyggnaderna skulle engagera sig med ända till ?/, av kostnaderna, låg bakom detta principen »jag ger för att du skall ge», eller med andra ord: om staten på sig vältrar över dessa nya bördor, så kräver staten i vederlag undervisningens förbättring. Det var det, som låg bakom propositionen påföljande år om den sjuåriga skolan. Ty i samma ögonblick som staten hade åtagit sig, dels den sista delen av lärarlönen, dels dessa byggnadskostnader i så stor omfattning som Jag nämnt, var det klart, att staten som vederlag skulle på undervisning och effektivitet ställa skärpta krav, vilket också skedde i form av förslaget om det sjunde skolåret — ett förslag, som riksdagen tog.</textBlock>
    <textBlock id="i-33ddc93c16438d99">Det är samma tankegång som jag sökt fullfölja i detta fall, den nämligen, att staten skall å ena sidan övertaga kostnaderna för den övertid, som skoldistrikten kunna komma att besluta — alltså att kostnaden för den förlängning av lästiden, som där kan komma att inträda genom lokala beslut, icke skall ligga på kommunen — men i vederlag skall staten kräva, att undervisningen förbättras. Följaktligen är det här ur mina synpunkter en fråga icke bara om tjänstgöringstiden och dess längd, det är icke bara en fråga om tjänstgöringsskyldigheten och dess omfattning, utan också en fråga om lästidens längd och om stärkande av svaga skolformer. Alltså: skall staten betala, så skall den också veta, vad den får för pengarna.</textBlock>
    <textBlock id="i-3c432c2fe3ba0ff6">Det är detta, som enligt min tanke bör framhållas gentemot dem, som i likhet med högerreservanterna kräva, att här skall fixeras en bestämd tid, inom vilken allt detta skall ha skett. I propositionen om det sjunde skolåret hade jag anledning framhålla, att vårt land i fråga om traditioner, psykologisk och sociologisk struktur är högst olikartat och att en klok politik bör räkna med denna både provinsiella och lokala olikhet i svenskt kynne och tradition, och att man följaktligen med hänsyn härtill, när man genomförde en sådan reform som det sjunde skolåret, borde gå fram med försiktighet och omsikt.</textBlock>
    <textBlock id="i-9d3a01052b02376a">Vad är det, som här föreligger? Högerreservanterna mena: »Vi kunna sätta ut ett visst år, och vi kunna säga, att det och det året skall allt detta vara genomfört.» Ja, det är lätt att säga tulipanaros, som det heter, men var snäll och gör'n! Det är lätt att säga, att inom det och det året skall allt detta vara genomfört, men vad vet riksdagen om möjligheten att genomföra det? Och vilka äro de anordningar som tarvas för att undervisningens förbättring skall</textBlock>
  </contentBlock>
  <contentBlock page="35" id="i-377aaec005fe5db6">
    <textBlock id="i-934c968cfe8bf42c">36 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="35" id="i-4ed54c203aa1855a">
    <textBlock id="i-70b0b213646937e5">Ang. lönereglering för folkoch småskollärare m. m. (Forts.) bli resultat av den statliga merutgiften? Vi ha i propositionen ställt oss på den ståndpunkten, att erfarenheten själv får utvisa möjligheten, och man får lokalt handla därefter. Statsutskottet har tagit ett steg, som har mitt fulla gillande, därför att det på den punkten är ett riktigt steg. Statsutskottet har hemställt om en utredning av dessa spörsmål. Ty det säger sig självt, att om jag tager en sådan sak som lästidens förlängning, så veta herrarna mycket väl, att detta i och för sig är ett ganska ömtåligt problem i olika delar av vårt land, särskilt i den svenska bygden. Den, som är något förtrogen med den svenska bygdens speciella psykologi, vet, att ifrågasättande av lästidens utsträckning kan stöta på patrull, och stöter ofta på patrull. Det ligger därför makt uppå, herr talman, att man gör en undersökning i detta stycke och icke bara fixerar och säger, att det och det året skall allt detta vara genomfört.</textBlock>
    <textBlock id="i-b697a29e52a00bc5">Men vi ha därjämte just det problem, som jag här tangerat och som bör komma med vid en dylikt undersökning. Där bör komma med i vilken omfattning man kan förstärka de svagare skolformerna. Där bör komma med icke bara frågan om den förlängda lästiden, som gäller barnen, utan också den förlängda tjänstgöringsskyldigheten och tjänstetiden, som gäller lärarna. Kort och gott: hur mycket i form av undervisningens förbättring får staten i vederlag för sin ökade ekonomiska insats? Det finnes de allra starkaste motiv för att här göra en utredning, och i denna utredning måste då rimligtvis också ingå en undersökning, vid vilken tidpunkt situationen möjligen kan vara mogen för att genomföra dessa ting. Högerreservationen innebär, att man på förhand, utan att veta någonting, utan att ha gjort en detaljgranskning, skall kunna fixera ett visst år och säga: Då skall det vara fullbordat. — Det är enligt mitt sätt att se att ställa på huvudet hela den parlamentariska praxis, som har utmärkt den svenska riksdagen i analoga frågor. Men icke nog härmed. Det är tyvärr icke garantier för den bättre undervisningen högern åstundar, men väl för den högre löneplaceringen.</textBlock>
    <textBlock id="i-cba396f04a806956">Jag håller därför före, herr talman, att den argumentation, som högerreservanterna här fört i fält, icke är hållbar.</textBlock>
    <textBlock id="i-e9840529471fabfb">Jag kommer så till frågan om småskollärarinnorna. Kungl. Maj:t har föreslagit deras placering i resp. lönegraderna 7, 8 och 9 — alltså en utveckling etappvis, allt eftersom tjänstgöringstiden, tjänstgöringsskyldigheten och lästiden i enlighet med vad jag sagt kommer att ändras. Det har sagts, att detta vore orättvist. Den tabell, som är bifogad utskottsutlåtandet och som jag hoppas herrarna ha studerat, anställer jämförelse mellan människor, placerade i olika lönegrader. Den utvisar tillfullo, huruvida detta kan anses orättvist eller icke. Om jag för det första alltså tager placeringen i den lägsta, 7:e lönegraden — vilka hitta herrarna där i samma lönegrad, om herrarna titta efter? Statsutskottet har i förbigående i sitt utlåtande hänvisat till det. Jo, vi påträffa t. ex. våra sjuksköterskor. Vilken utbildning måste en sjuksköterska ha? Hon får obligatoriskt gå igenom ett 8-årigt flickläroverk. Hon har sedan 3 års krävande utbildning. Efter allt detta sättes hon i 7:e lönegraden och har en ledighet, herr talman, av en månad per år. En småskollärarinna har efter, principiellt, realskoleexamen gått igenom ett tvåårigt seminarium, får sedan tjänst och har i de allra flesta fall en ledighet av 4 månader per år med bibehållen lön. .</textBlock>
    <textBlock id="i-ff0d9274b01cdd47">Det kan måhända invändas, att man icke närmast får jämföra människor från olika verksamhetsområden med varandra. Jag har emellertid den uppfattningen, att staten, om den har olika befattningshavare, måste se till, att de behandlas efter principen om rättvisa. Staten har en kår av sjuksköterskor. Staten har en kår av småskollärarinnor. När nu sjuksköterskorna sättas</textBlock>
  </contentBlock>
  <contentBlock page="36" id="i-bc3f498f7dde1455">
    <textBlock id="i-12f2882b5cb27ab3">Onsdagen den 19 maj 1937 f. m. Nr 33. 37</textBlock>
  </contentBlock>
  <contentBlock page="36" id="i-4e407af7139561da">
    <textBlock id="i-8db6cd79b29f3221">Ang. lönereglering för folkoch småskollärare m. m. (Foarts.)</textBlock>
    <textBlock id="i-58cd2a7282b52361">i 7:e lönegraden och dessa småskollärarinnor börja i 7:e lönegraden för att sedan, i den mån tjänstgöringstiden förlänges, komma upp i 9:e lönegraden — då har man ju, såvitt jag förstår, en ganska klar skyldighet att anställa Jämförelser. Den, som har någon erfarenhet av den svenska sjuksköterskekåren, torde kunna vitsorda, att det är en kår, som i sin gärning förtjänar allas vår beundran. Intet arbete är mer enerverande, mer påfrestande. Intet arbete ställer kanske större krav på samvetsgrannhet, precision, självuppoffring och hängivenhet än den kårens arbete. Detsamma kan sägas om vår småskollärarinnekår. Jag vill för min del av fullaste hjärta intyga och understryka, att av dem som ha att taga hand om våra barn, ha kanske småskollärarinnorna den ömtåligaste uppgiften. Även de ha ett slitsamt och strävsamt arbete, ett arbete fyllt av plikt och möda. Men lägg märke till att de i det övervägande antalet fall ha 4 månaders rekreation, där sjuksköterskorna bara ha en månad, och de ha möjlighet att raskt nog kliva upp i 8:e och 9:e lönegraderna. Enligt samtligas uppfattning i utskottet förutsätter man nämligen, att utvecklingen fram till en tjänstgöringsskyldighet av 39 veckor skall gå mycket fort, och följaktligen bör man också beträffande småskollärarinnorna ha i åtanke, att de placeras icke bara i samma grad som sjuksköterskorna, utan detta är en startplacering. De komma dessutom i 8:e och 9:e lönegraderna.</textBlock>
    <textBlock id="i-35b517e0de2f27ba">Jag har velat anföra detta, herr talman, för att understryka, att i den debatt, som har stått kring denna lönereglering, har det varit en oerhörd överdrift i påståendena beträffande småskollärarinnorna, och det har också visat sig, när allt detta kommit under statsutskottets kalla och granskande ögon, att det icke har hållit måttet, utan statsutskottet har behållit huvudet kallt och gjort en inplacering av våra småskollärarinnor, som jag finner vara riktig. Utskottet har emellertid också pekat på behovet av vissa utredningar. Den väsentligaste av dessa är den jag redan berört, att utreda förhållandet mellan lönegradsplaceringen — alltså differentiering av lönen — och lärareinsatsen. Jag vill betyga, herr talman, att i vad på regeringen ankommer skall intet underlåtas att i detta stycke tillmötesgå statsutskottets uttalade önskan. Denna utredning kommer, därest statsutskottets förslag vinner riksdagens bifall, att ofördröjligen igångsättas, och jag lovar att ingenting underlåta för att den skall bedrivas med all möjlig energi och skyndsamhet, så att resultatet så snart som möjligt skall kunna presenteras riksdagen.</textBlock>
    <textBlock id="i-5f63e0226a89eadb">Ja, herr talman, jag skall för ögonblicket icke fördjupa mig mer i dessa frågor. Jag har velat peka på dessa principiellt betydelsefulla huvudpunkter, och jag uttalar den förhoppningen, att första kammaren i de nu föredragna punkterna måtte ge sin anslutning till statsutskottets hemställan.</textBlock>
  </contentBlock>
  <contentBlock page="36" id="i-c8728407b535bf73">
    <textBlock id="i-72ad84d6de8cdc5f">Herr Nilsson, Bernhard: Herr talman, mina herrar! Herr ecklesiastikministern har i sitt anförande helt naturligt berört hela detta ärende. Med herr talmannens benägna medgivande skall även jag be att få yttra några ord även om de punkter, som ännu icke äro föredragna.</textBlock>
    <textBlock id="i-4fe4feeaee5d365f">Jag hade tänkt att till en början i mitt anförande något redogöra för de extra fördelar, som tillkomma våra folkskollärare genom att kåren får övergå till den allmänna civilförvaltningens lönereglemente, men ecklesiastikministern har ju så utförligt gått in på detta, att jag icke skall upptaga kammarens tid med att repetera någonting i den vägen. När ecklesiastikministern sedan övergick till de punkter, som utskottsklämmen innehåller, började han med likalönsprincipen och motiverade, varför enligt hans mening lika lön borde utgå till manliga och kvinnliga folkskollärare. Han tog ett exempel: en gosse</textBlock>
  </contentBlock>
  <contentBlock page="37" id="i-62040c4b770dc783">
    <textBlock id="i-26d07462a1fd73cc">38 Nr 33. Onsdagen den 19 maj 1937 f£. m.</textBlock>
  </contentBlock>
  <contentBlock page="37" id="i-77d747f3451513ab">
    <textBlock id="i-454ee4983f2dc3d0">Ang. lönereglering för folkoch småskollärare m. m. (Forts.) och en flicka från samma hem genomgå samma kurser för att utbilda sig till lärare. När de bli färdiga, äro de lika kvalificerade. Han ville med detta exempel göra gällande, att det vore orimligt att placera den manlige läraren högre i lönehänseende än den kvinnliga. Han talade också om att kvinnliga lärare och befattningshavare överhuvud taget äro fullt jämförbara med manliga i vad gäller förmågan att fylla sin uppgift.</textBlock>
    <textBlock id="i-0013357170a53849">Jag skall inte — delvis kanske av artighet mot kvinnorna — gå närmare in på denna fråga. Jag vill blott nämna, att när jag för åtskilliga år sedan var ledamot av en statlig löneregleringskommitté, gjorde vid en grundlig utredning angående denna sak, varvid vi t. o. m. studerade förhållandena i olika delar av Europa, och då visade det sig, att de manliga tjänstemännens prestationsförmåga var större än de kvinnligas, av olika skäl, som jag här inte skall gå in på.</textBlock>
    <textBlock id="i-5929f632949204b6">Det finns naturligtvis inom vår skollärarkår en mängd dugliga och praktiska både manliga och kvinnliga lärare, och det finns också motsatsen. Men på det hela taget tror jag, att särskilt när det gäller undervisningen i de äldre klasserna de manliga ha företräde, därför att det är lättare för dem att uppehålla disciplin, det är lättare för dem att göra sig gällande bland de äldre skolbarnen, vilket ännu mer torde komma att framträda, när den sjuåriga folkskolan blir genomförd.</textBlock>
    <textBlock id="i-f6ecedf97b929854">Ecklesiastikministern talade om denna fråga — lönen för manliga och kvinnliga folkskollärare — endast från prestationssynpunkt, men nämnde ingenting om behovsprincipen. Han yttrade bland annat, att 1925 års riksdagsbeslut kunde anses prejudicerande för ståndpunktstagandet till likalönsprincipen. För min del skall jag inte närmare yttra mig därom, då jag icke var med i riksdagen 1925, men jag måste säga, att inom den avdelning av statsutskottet, som förberedde ärendet, hävdade man inte den meningen, att nämnda beslut skulle vara prejudicerande i fråga om likalönsprincipen, utan man ansåg att den frågan fortfarande vore öppen och borde behandlas av 1936 års lönekommitté. Jag vill emellertid inte underlåta att framhålla, att den ståndpunkt riksdagen kommer att inta i fråga om lärarinnorna säkerligen blir prejudicerande för likalönsprincipens tillämpning på statens befattningshavare 1 övrigt. Vi få inte glömma, att folkskollärarinnorna äro över 6,500 och småskollärarinnorna, vilkas löneställning säkerligen kommer att influeras av folkskollärarinnornas, över 12,300. Om riksdagen vid detta tillfälle godkänner statsutskottsmajoritetens förslag, kan man vara absolut säker på, att den därmed binder sig vid likalönsprincipen, försåvitt den inte ytterligare vill höja lönerna för de manliga folkskollärarna. För egen del har jag, som jag tidigare nämnde, deltagit i kommittéarbete rörande denna fråga och sysslat med den ganska ingående, varför min ståndpunkt kanske är mer utpräglad än de flestas.</textBlock>
    <textBlock id="i-727f24adc56fbaae">Man kan ju resonera om den lika lönen från olika synpunkter. Man kan fråga, om en lön, räknad i kronor och ören, kan anses vara lika för befattningshavare på olika orter, eller om det är behovet eller penningens köpkraft på den ort, där vederbörande är stationerad, som är avgörande. Jag tänker på ortsgrupperingen för våra statstjänstemän. Ingen vill väl påstå att en befattningshavare inom en över hela landet så spridd kår som exempelvis posteller järnvägspersonalen, som själv är bosatt i Stockholm, har en annan ställning än en befattningshavare med samma tjänst i landsorten. Man anser dem likställda, trots att den som är bosatt i Stockholm uppbär högre lön än den som är bosatt i landsorten. När året gått och deras levnadskostnader äro betalda, är det ekonomiska resultatet för dem av det gångna året detsamma. Detta är ju avsikten med ortsplaceringen i lönehänseende. Om man beträffande folk-</textBlock>
  </contentBlock>
  <contentBlock page="38" id="i-9bb2c3062297d9b8">
    <textBlock id="i-663934a26f23d6aa">Onsdagen den 19 maj 1937 f. m. Nr 33. 39</textBlock>
  </contentBlock>
  <contentBlock page="38" id="i-49cefa5c59f7b8ab">
    <textBlock id="i-e39ca828926f4d12">Ang. lönereglering för folkoch småskollärare m. m. (Forts.) skollärare och lärarinnor talar om lika lön i kronor och ören, skulle man vara tvungen att resonera på samma sätt beträffande statens övriga befattningshavare. Men för dem är det behovsprincipen, som är bestämmande för löneläget inom de olika dyrortsgrupperna. I annat fall skulle det naturligtvis aldrig vara någon dyrortsgruppering. På samma sätt är det, när det gäller dyrtidstilläggen. Här blev konsekvensen så mycket mera orimlig. Om likalönsprincipen vore genomförd och folkskollärarinnorna finge samma lön som de manliga lärarna, vilka i regel äro eller i varje fall borde vara familjeförsörjare, så finge ju en ogift lärarinna dyrtidstillägg på en lön som är beräknad för en familj bestående av fyra personer, vilket skulle göra skillnaden ännu mer frappant. Min uppfattning är, att lönen bör tillmätas så att levnadsstandarden för de manliga och de kvinnliga lärarna blir densamma, men det blir den inte, om de kvinnliga placeras i 17:e lönegraden minus en löneklass, utan den blir för dem betydligt högre.</textBlock>
    <textBlock id="i-3bebf7f58764b091">Det finns också en annan punkt i detta förslag som gör, att de kvinnliga lärarna bli bättre ställda, och det är bostadsfrågan. Varje lärare är skyldig att motta en bostad på tre rum och kök, oavsett om läraren är manlig eller kvinnlig, men ingenting hindrar den, som kan, att avstå ett eller ett par rum, att hyra ut dem till annan person. En lärarinna kan bo i ett enda rum och hyra ut de övriga för att därigenom bereda sig en hyresinkomst utan att lönen minskas, men en manlig lärare som har familj behöver ha alla tre rummen. I de fall, där skoldistriktet inte tillhandahåller bostad, utan lämnar kontant ersättning, måste läraren skaffa sig bostad på egen hand av en storlek och dyrhetsklass, som motsvarar hans personliga behov. En ogift lärarinna hyr givetvis en mindre bostad än en gift manlig lärare, och följden blir, att hennes nettolön blir större än en motsvarande manlig befattningshavares på samma plats. Den synpunkt, som herr ecklesiastikministern framhöll, nämligen likställigheten i fråga om arbetsprestationer, kan naturligtvis anläggas, fastän jag inte tror, att den heller står sig. Men går man in på frågan om de manliga och kvinnliga lärarnas levnadsstandard, så blir det orimliga konsekvenser av likställigheten, ty det blir ingen likställighet i levnadsstandard, utan det blir en betydlig olikhet.</textBlock>
    <textBlock id="i-9ab2c0b285a50402">Jag skall nu övergå till att med några ord beröra punkt 2, som rör uppflyttning 1 skoldistrikt, där det för närvarande tillämpas kortare tjänstgöringstid för lärare än 39 veckor. Som alla kammarens ledamöter säkerligen ha sett, skiljer sig i denna punkt utskottsförslaget från herr Johanssons i Fredrikslund reservation i sådant avseende, att enligt utskottsförslaget blir det skoldistriktets sak att besluta om förbättrad skolform, varigenom lärare skulle komma upp i högre löneställning, medan enligt herr Johanssons i Fredrikslund m. fl. reservation uppflyttning från lönegrad 15 till 16 skall ske efter ett och ett halvt år och från lönegrad 16 till 17 efter ytterligare två år. Enligt min uppfattning — och jag förstår ärligt talat inte, varför inte ecklesiastikministern delar den — ligger det en utomordentlig fördel i denna automatiska uppflyttning. När riksdagen nu skall besluta i en så pass stor fråga som vår lärarekårs löneställning, är det nödvändigt att riksdagen därmed förknippar en avsevärd förbättring av skolväsendet i landet, särskilt när det blir så betydligt ökade kostnader som här är fallet. Detta sker inte, om utskottsförslaget bifalles, men det sker, om herr Johanssons i Fredrikslund reservation bifalles. Det är uppenbart, att ett skoldistrikt, så snart denna reform är genomförd och till och med när som helst, kan förbättra sitt skolväsen, inrätta en högre skolform 1 stället för en lägre och öka lästiden från kortare tid till längre. Därmed flyttas också lärarna automatiskt upp i en löneställning, som motsvarar den</textBlock>
  </contentBlock>
  <contentBlock page="39" id="i-e2df9259ecd0796c">
    <textBlock id="i-287e890dd43ac368">40 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="39" id="i-b2790f5ebcd0ce0d">
    <textBlock id="i-acc8af2d2f80b521">Ang. lönereglering för folkoch småskollärare m. m. (Forts.) ökade tjänstgöringstiden. Men å andra sidan är det självfallet, att om dessa förbättringar genomfördes automatiskt inom en viss tidsperiod, vunnes två stora fördelar. Den ena fördelen är, att en lärare kan arbeta för ett bättre skolväsen utan att råka ut för misstanken hos befolkningen 1 distriktet, att det är ett ekonomiskt intresse hos honom, att han gör det för att få bättre lön. Var och en förstår, hur det skall kännas för en lärare, som verkligen är mån om sitt anseende, att med liv och lust arbeta för ett förbättrat skolväsen, om hans strävanden misstydas så, som om det bara vore fråga om hans rent ekonomiska intresse. Det är inte så lätt att under sådana förhållanden arbeta på någon förbättring. Om däremot uppflyttningen i högre lönegrad efter en viss tidrymd sker automatiskt kan läraren arbeta för ett bättre skolväsen, och befolkningen i orten kan av honom kräva den arbetsprestation, som svarar mot hans ökade lön. Därigenom vinnes utan vidare vad vi säkerligen alla sträva till, nämligen möjlighet att hastigare kunna genomföra ett förbättrat skolväsen över hela landet. Det är uppenbart att befolkningen nu, när skoldistrikten avkopplas från utgifterna för lärarlönerna och staten övertar det hela, kommer att kräva, att lärarna skola fullgöra en arbetsprestation, som svarar mot den lön de uppbära. Detta kommer att medföra betydliga förbättringar av vårt skolväsen, vilka däremot, om utskottets förslag bifalles, komma att skjutas till en oviss framtid. Visserligen skall det bli en utredning — och jag är ecklesiastikministern tacksam för att han ställde i utsikt, att den skulle bedrivas skyndsamt — huruvida en tjänstgöringstid över 34 '/, vecka skall kunna tillämpas. Men även om det skulle bli förslag till riksdagen därom, så tror jag att övergången på många håll kommer att ske mycket sakta, såvida man inte har denna möjlighet att pressa fram en hastigare övergång till bättre skolformer och ett bättre utnyttjande av lärarnas arbetskrafter. Reservationen ifrågasätter ju att tjänstgöringsskyldigheten skulle kunna tagas i anspråk icke bara för direkt läsning med skolbarnen i de vanliga klasserna, utan också för alternering mellan de olika klasserna, så att lästiden för barnen icke skall behöva förlängas, men bli mera effektiv, vidare för läsning med efterblivna barn, särskilt på småskolestadiet, något som är ett utomordentligt viktigt problem, och slutligen utnyttjande av den överblivna tiden för fortsättningsskola och slöjdundervisning. Därigenom skulle i de allra flesta fall folkskollärarnas tjänstgöringstid säkerligen till fullo utnyttjas. Jag tror det skulle ge skolan ett utomordentligt gott handtag, om herr Johanssons i Fredrikslund reservation på denna punkt vunne riksdagens bifall.</textBlock>
    <textBlock id="i-b472614ae54183f5">Punkt 4, som gäller småskollärarinnorna, är en konsekvens av vad som föreslås i reservationens punkt 2, och jag ber, herr talman, att få yrka bifall till herr Johanssons i Fredrikslund reservation beträffande punkterna 2 och 6 i föredragna delar.</textBlock>
  </contentBlock>
  <contentBlock page="39" id="i-0daa137300721bf4">
    <textBlock id="i-f559ed3802df3a5b">Herr Pauli: Herr talman! Som kammaren har hört, är det huvudsakligen två frågor, kring vilka diskussionen beträffande detta utskottsförslag och den proposition, som det gäller, nu rör sig. Den ena frågan gäller principen om lika lön för manliga och kvinnliga lärare, den andra frågan gäller lönegradsplaceringens differentiering efter tjänstgöringstid. Jag har ju ingen anledning att här ta upp alltför mycket av kammarens tid med att utveckla utskottets synpunkter på dessa två frågor, allra helst som de blivit utförligt belysta redan i statsrådets anförande. Men eftersom min ärade utskottskamrat herr Nilsson i Landeryd, som nyss har talat för högerns reservation, har berört dem från sina speciella utgångspunkter, kan det kanske vara lämpligt, att jag något belyser hans resonemang.</textBlock>
  </contentBlock>
  <contentBlock page="40" id="i-ab43cb3cff2a9653">
    <textBlock id="i-5bf67227948a3683">Onsdagen den 19 maj 1937 f. m. Nr 33. 41</textBlock>
  </contentBlock>
  <contentBlock page="40" id="i-4ea8209b3b25b452">
    <textBlock id="i-a8553e2061964a29">Ang. lönereglering för folkoch småskollärare m. m. (Forts.)</textBlock>
    <textBlock id="i-e5fa10f96af2418f">För oss, som haft tillfälle att höra herr Nilsson i Landeryd på avdelningen och vid utskottets plenum, var det ingen överraskning, när han förklarade, att hans ståndpunkt till likalönsprincipen var mera utpräglad än de flestas. Det ha vi klarligen förnummit sedan länge. Däremot ha vi inte — åtminstone på den sida jag tillhör — kunnat tillerkänna hans argument någon slående kraft i proportion till hans övertygelses rotfasthet. När han försöker göra gällande, att de kvinnliga lärarnas arbetsprestation är underlägsen de manliga lärarnas — ty även om han sade sig av artighet icke vilja göra ett sådant uttalande, så gjorde han det likväl — så tror jag uppriktigt sagt, att han brister i bevisningen. Hänvisningen till en viss utredning om andra saker som han tidigare har deltagit i kan icke vara tillfyllest. Han nämnde särskilt frågan om möjligheten att hålla disciplin i de högre folkskoleklasserna. Jag får verkligen säga, att detta är ett alltför komplicerat problem för att kunna lösas genom en enkel gränsdragning mellan könen. Det finns kvinnor som ha en utomordentlig disciplinär förmåga, och det finns karlar som ganska utpräglat sakna sådan förmåga. Det är fullkomligt hopplöst att i sådana ting dra upp en gräns efter kön.</textBlock>
    <textBlock id="i-9c8d1702db7c257b">Det var emellertid icke detta som var herr Nilssons i Landeryd huvudargument, utan det var behovsprincipen. Jag måste säga, att hans argument för behovssynpunkten föreföllo mig rätt egendomliga. Han drog in en sådan sak som dyrortsgrupperingen och försökte dra en parallell mellan denna och den olika lönen för manliga och kvinnliga lärare. Dyrortsgrupperingen är ju dock en helt annan historia. Det är utrönt, att det på grund av vissa ekonomiska faktorer är dyrare att leva på en ort än på en annan, och man tillerkänner följaktligen av denna klara orsak den, som bor på den dyrare orten, ett visst tillägg. Men när herr Nilsson i Landeryd söker vindicera, att det alltid är dyrare att vara karl än att vara fruntimmer, så tror jag att han även på den punkten brister i bevisningen. Han drar fram det vanliga argumentet, att de manliga lärarna äro familjeförsörjare, och om de icke äro det, så böra de vara det, sade han. Ja, men herr Nilsson i Landeryd, huvudsaken är väl just själva faktum, nämligen den förefintliga försörjningsplikten. Om den saken har det varit åtskillig polemik under senare tiden, särskilt i de olika fackorganen, och det har därunder visat sig att man från den sida, där man vänder sig mot likalönsprincipen, har kommit med uppgifter, som vid en närmare granskning icke hålla streck. Det är ingalunda en så stor procent som man velat göra gällande av de manliga lärarna som ha försörjningsplikt. Dessutom kan försörjningsplikten icke användas som argument på ett sådant sätt, sora man från detta håll gjort. Man har nämligen inte bara tagit upp försörjningsplikt mot oförsörjda barn, vilket ju bör vara det huvudsakliga — jag vill för övrigt inom parentes nämna, att man i den förebragta statistiken icke tycks ha skilt mellan kategorien oförsörjda barn och sådana, som redan kommit ut i livet och skaffat sig sin bärgning eller mot hustru, där försörjningsplikten redan är en mera problematisk historia ur lönepolitikens synpunkt, utan även i ganska stor utsträckning försörjningsplikt mot hushållerskor och hembiträden. Det sätt, varpå denna argumentering har förts, är sannerligen icke något starkt stöd för det motstånd man rest mot den fullkomligt rättvisa princip, som ligger i, att ett arbete, som är likadant på det ena som på det andra hållet och som kräver samma utbildning, skall uppskattas lika. Jag vill påminna om vad statsrådet nyss anförde, nämligen att likalönsprincipen sedan många år är genomförd i våra närmaste grannländer, och det vore sannerligen icke något tecken på att den svenska riksdagen ville utmärka sig i framstegshänseende, om vi vägrade att nu godtaga den.</textBlock>
    <textBlock id="i-bb392700fdd312aa">Jag skall icke ge mig in på någon diskussion i en annan punkt, som herr</textBlock>
  </contentBlock>
  <contentBlock page="41" id="i-be888458170e6027">
    <textBlock id="i-e13ed7762b462cbc">42 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="41" id="i-cb1bff0c77d63012">
    <textBlock id="i-e8f2961b6a4dde96">Ang. lönereglering för folkoch småskollärare m. m. (Forts.)</textBlock>
    <textBlock id="i-14c79c2ac05f8deb">Nilsson i Landeryd också tog upp, nämligen huruvida principen fastslogs 1925 eller om frågan fortfarande kunde anses stå öppen. Vi kunna naturligtvis inte tvinga riksdagen till något konsekvensmakeri med avseende på vad som hände 1925, och vi hörde nyss herr statsrådet berätta, huru detta varit föremål för invecklade tolkningstvister. Jag måste fråga, hur herr Nilsson i Landeryd kan använda ett sådant uttryck som att »man» inom utskottet hävdat, att frågan icke avgjordes principiellt 1925 utan fortfarande vore öppen. Såvitt jag kunde höra — och jag var också närvarande vid de avdelningssammanträden, som han närmast syftade på — så hävdade man visserligen detta på herr Nilssons i Landeryd och hans partikamraters håll, men jag hörde då inte att det var någon enhällig mening. Detta framgår också av ståndpunktstagandet till propositionen. Jag vill också hoppas, att kammaren på denna punkt, på de mycket goda skäl som äro förebragta, följer utskottet i fråga om lönesättningen för kvinnliga lärare i jämförelse med manliga.</textBlock>
    <textBlock id="i-1bbbbe28176c5390">När det sedan gäller den andra frågan, nämligen differentieringen av lönegradsplacerade lärare i tre olika grupper efter tjänstgöringstidens längd, så måste man förvåna sig över den splittring som på denna punkt uppstått i utskottet. I själva verket finns det inte någon principiell motsättning mellan de olika ståndpunkterna. Men icke desto mindre, och trots att man i huvudsak är ense, ha vi nu dels utskottets ståndpunkt, dels den reservation, som herr Nilsson i Landeryd med några partikamrater har undertecknat, dels en reservation, undertecknad av herr Jeppsson och några av hans partikamrater, som, i den speciella fråga, om vilken jag nu talar, icke efter vad jag kunnat upptäcka på annat sätt skiljer sig från högerherrarnas reservation än att orden 3 !/2 äro uttryckta med siffror, under det herr Johansson i Fredrikslund har dem med bokstäver. Varför man under sådana förhållanden skall marschera fram med två olika reservationer, har jag svårt att förstå. Slutligen finns det ytterligare två reservationer, vilkas målsmän säkerligen också komma att göra sig gällande i debatten. Men det märkliga faktum är, att vi allesammans äro överens om huvudsaken, nämligen att vi, som det heter i utskottsutlåtandet, önska, att denna differentiering endast skall vara ett övergångsstadium. Utskottet uttalar till och med en förvissning om att det endast skall bli ett mycket kort övergångsstadium. Det enda man tvistar om är, huruvida man skall komma fram till den enhetliga löneplaceringen och den enhetliga tjänstgöringstiden efter en viss övergångstid som bestämmes redan 1 år, eller om man skall avstå från att nu bestämma övergångstid och nöja sig med att begära en skyndsam utredning i syfte att så snart som möjligt komma till det eftersträvade målet. Och vad är det för skillnad mellan de olika reservationernas ståndpunkter? Den ena reservanten säger: »Låt oss få en övergångstid på 3 !/2 år.» Den andra reservanten säger: »Låt oss få en övergångstid på 42/2 år.» Hur skall man kunna säga vilket av dessa förslag som är det riktiga? Jag hoppas också, att den tid, som skall förflyta, till dess vi komma fram till den tidpunkt, då man kan göra både tjänstgöringen och lönegradsplaceringen enhetliga, skall kunna bli ungefär en så kort årsperiod, som antydes av dessa reservanter. Men jag har verkligen svårt att tillskriva mig en sådan grad av profetisk förmåga, att jag vågar påstå inför riksdagen, att det kommer att taga precis 3 2!/2 år eller precis 42/2 år, innan allt är klappat och klart. Under sådana omständigheter och då vi ha hört statsrådet nyss uttryckligen förklara, att regeringen kommer att göra allt vad den kan för att påskynda den begärda utredningen — för att alltså laga, att vad som har ställts i utsikt av utskottet, också blir verklighet — då borde man ju kunna anse att man når precis samma mål som det, som de olika re-</textBlock>
  </contentBlock>
  <contentBlock page="42" id="i-cd9d5f12e30b44ef">
    <textBlock id="i-8b98be0c33f10354">Onsdagen den 19 maj 1937 f. m. Nr 33. 43</textBlock>
  </contentBlock>
  <contentBlock page="42" id="i-c0f31d13942abb05">
    <textBlock id="i-8e05cc339c99ce14">Ang. lönereglering för folkoch småskollärare m. m. (Forts.) servanterna ha uppställt, genom att förena sig om detta utredningskrav med ett klart understrykande både av syftet och av skyndsamheten.</textBlock>
    <textBlock id="i-c8446e95a30c4571">Det är emellertid en liten sak, som jag skall tillåta mig att i detta sammanhang framhålla, herr talman, beträffande motiveringen i utskottsutlåtandet. När man läser propositionen, så finner man, att det däri icke har gjorts någon strängare skillnad mellan begreppen lästid för skolbarnen och tjänstgöringstid för lärarna. Däremot har man vid utskottsbehandlingen byggt på den tanken, att den utsträckta tiden 39 veckor och även en utsträckning, som är lägre än 39 veckor, skulle gälla tjänstgöringen för lärarna, vilket ju är nödvändigt, eftersom det är den faktiska arbetsprestationen, som bör utgöra grunden för lönesättningen, men att det icke samtidigt skall behöva betyda en motsvarande höjning av lästiden för barnen. Även om detta äro utskottsmajoriteten och reservanterna fullkomligt ense, och den sak man vill ha utredd är just det lämpligaste systemet att inom ramen för den utsträckta tjänstgöringstiden för lärarna finna den bästa användningen för denna tjänstgöring i form av en t. ex. på olika klassavdelningar fördelad lästid för barnen. Det har ju också varit så, som det har framhållits, att man på många håll på vår landsbygd drar sig för alltför snabbt framtvingade utökningar av själva lästiden. Men däremot har, såvitt jag förstår, inte på något håll inom statsutskottet någon bestämd opposition rests mot att tjänstgöringstiden för lärarna utsträckes under förutsättning, att det inte nödvändigt behöver medföra en motsvarande lästid för alla barn och klassavdelningar. Under sådana förhållanden finner jag, att vad som säges i utskottsutlåtandet på sid. 53 stycket 3 nedifrån är, såvitt det gäller de två senare meningarna, fullt riktigt. Däremot finnes det en första kort mening i detta stycke, som jag tror kan vålla missuppfattningar. Den lyder så här: »Uppmärksammas bör, att lönegradsplaceringen enligt Kungl. Maj:ts förslag liksom vid bifall till utskottets ändringsförslag anknytes till lästiden, alltså icke till lärarnas tjänstgöringstid.» Denna formulering är knappast lycklig, eftersom det dock uttryckligen påpekas på den föregående sidan i utskottsbetänkandet, att »utskottet ansluter sig till Kungl. Maj:ts förslag om en differentierad lön, avvägd med hänsyn till lärarnas tjänstgöringstid». Följaktligen måste man betrakta denna lilla punkt, som jag nyss läst upp, såsom en inadvertens, och möjligen skulle den också kunna medföra vissa praktiska svårigheter vid den kommande tolkningen av riksdagens ståndpunkt. Jag anser det därför vara lyckligast, om denna punkt utgår ur utskottets betänkande. Den spelar inte den allra minsta roll för resonemanget i övrigt, och jag har gjort mig förvissad om, att man på majoritetssidan inom utskottet inte har någonting att invända mot att den utgår. Jag kommer alltså att i mitt yrkande även innefatta ett yrkande om strykning av denna punkt i motiveringen.</textBlock>
    <textBlock id="i-25b5b8c27413aa11">Vad slutligen beträffar frågan om småskollärarinnorna, vilken ju strängt taget inte hör till de punkter, som talmannen har givit oss fullmakt att för närvarande behandla, men som ju dock i någon mån beröres i punkten 6, så vill jag säga, att jag där inte fullt kan dela propositionens och utskottsmajoritetens uppfattning, att man har gjort allt som rätteligen bör göras. Jag har därför förenat mig med två andra reservanter, som ha framställt ett yrkande i enlighet med herr Wagnssons motion om en höjning efter viss övergångstid till lönegraden B 11:i stället för B 9 för den händelse att likalönsprincipen genomföres. Jag har för övrigt nöjet att i denna punkt principiellt befinna mig på samma sida som de ärade högerreservanterna. De göra nämligen en mycket generös och gentil gest mot småskollärarinnorna och säga ungefär så här: vi tycka, att utskottet och propositionen ha rullat tillbaka till en föråldrad ståndpunkt i fråga om småskollärarinnorna, genom att sätta ett allt-</textBlock>
  </contentBlock>
  <contentBlock page="43" id="i-14dda7e34e4c6230">
    <textBlock id="i-018848a7f584b021">44 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="43" id="i-a0b7237baf9ea54c">
    <textBlock id="i-e70335bf2b8b5dcd">Ang. lönereglering för folkoch småskollärare m. m. (Forts.) för stort avstånd mellan folkskollärarinnornas lönegradsplacering och småskollärarinnornas. Vi reservanter tycka, att detta avstånd borde vara mycket mindre, dock naturligtvis under en förutsättning, nämligen att likalönsprincipen genomföres. Men eftersom vi reservanter tyvärr äro av den uppfattningen, att likalönsprincipen icke bör genomföras, så kan alltså vår berömvärda generositet mot småskollärarinnorna icke resultera i något som helst positivt förslag, utan vi föreslå liksom propositionen lönegraden 9. Ja, Jag förstår, att det är roligt att göra frikostiga gester, och jag förstår också, att det är så mycket behagligare, när det ingenting kostar. Jag kan naturligtvis få det svaret, att den reservation jag har biträtt också är en gest, eftersom den inte har utsikt att bifallas, men där är dock den lilla skillnaden, att om jag och mina medreservanter finge anslutning till detta, så skulle vi inte tveka att rösta därför, medan jag däremot undrar, om en liknande värme i önskemålet föreligger hos herrar högerreservanter. Jag vill alltså säga, herr talman, att om kamrarna bifalla propositionen och utskottsutlåtandet i fråga om den principiellt likalönesättningen för manliga och kvinnliga folkskollärare, då anser jag i likhet med mina medreservanter det riktiga vara, att lönegradsplaceringen för småskollärarinnorna föres något närmare den för de kvinnliga folkskollärarna. I nuvarande läge skall jag på den punkten icke framställa något yrkande.</textBlock>
    <textBlock id="i-47acfd886b0e0b26">Mitt yrkande blir alltså, herr talman, bifall till utskottets hemställan i den nu ifrågavarande punkten, dock med den ändring i utskottets motivering på sid. 53, att första punkten i stycket 3 nedifrån, som börjar med »Uppmärksammas bör» och slutar med »tjänstgöringstid», utgår.</textBlock>
  </contentBlock>
  <contentBlock page="43" id="i-ecd829b6acc946f2">
    <textBlock id="i-a91844ff8077ffa6">Herr förste vice talmannen: Jag tänker inte rida i galopp, herr talman, utan jag tänker gå mycket sakta fram och stanna och peka på de punkter, som jag för min del anser ha någon betydelse i den här frågan.</textBlock>
    <textBlock id="i-8c70ef2d7fde2bf5">Jag vill då börja med att säga, att jag betraktar den som en lönereglering. Jag vet mycket väl, att den, sådan som den föreligger, kan belamras med många frågetecken, men jag går i alla fall ut från vad den är och bör vara: en lönereglering. Om vid sidan av detta visst gagn för undervisningen skulle liksom slinka med, så är det bara bra.</textBlock>
    <textBlock id="i-823e4817407fbdb7">På grund av denna min syn på saken, gäller det för mig närmast att frambära tvenne punkter i ärendet. För det första: På vilka punkter är det, som man inte kan vara nöjd beträffande den framlagda folkskollärarlöneregleringen? Vad är det, som inte duger? Och för det andra: Hur skall man få den bättring, som är behövlig? Och eftersom detta mycket kortare kan uttryckas på det sättet: Hur ska vi egentligen ställa oss till de båda siffertalen: 39 veckor och B 17, så kommer mitt anförande huvudsakligast att röra sig kring dessa siffertal.</textBlock>
    <textBlock id="i-9992ec8b48e2675e">Hittills har det ju varit på det sättet, att den lagstadgade minimitiden är 341/; veckor för alla våra folkskollärare. Är det någonting egentligen att anmärka på detta? Jo, jag tror, att man utan att använda för mycket begrundande kan tycka, att 34!/&gt; veckors arbete på ett år inte är mycket för en vuxen karl — inte för en vuxen kvinna heller för all del, men både propositionen och utskottet ha ju den ridderligheten att här endast omnämna den manliga läraren. Men detta är också en sak som man har uppmärksammat i det praktiska livet. När man gick igenom de statistiska siffrorna för ett par år sedan, så fann man, att på 507 ställen hade man en övertidsläsning med 10 dagar, på 468 ställen en dito på 24 dagar och på 2,299 ställen läste man ända upp till 30 dagar i övertid. Det fanns några skolor, som voro än värre, men det var bara ett litet fåtal och förtjänar intet särskilt om-</textBlock>
  </contentBlock>
  <contentBlock page="44" id="i-3ba64fc488f70ee3">
    <textBlock id="i-dd0f12b84b51ab0f">Onsdagen den 19 maj 1937 f. m. Nr 33. 45</textBlock>
  </contentBlock>
  <contentBlock page="44" id="i-19815e8db1cc63b4">
    <textBlock id="i-de2fcf02fffaf7c5">Ang. lönereglering för folkoch småskollärare m. m. (Forts.) nämnande. Dessa siffror, som jag nu har angivit, gälla för vissa bestämda dagar: 10 dagar, 24 och 30 dagar, men inalles — sålunda om man även räknar med ställen, som hade siffertal mellan dem jag nu nämnt — så lästes det 3,975 dagar utöver den lagstadgade tiden — 1,736 lästes av lärare och 2,919 av lärarinnor. Om vi således skulle gå över på en längre tjänstgöringstid, d. v. s. undervisningstid, skulle det inte vara något nytt eller oprövat. Det är således ingenting, som man behöver skriva om, besvära Kungl. Maj:t om. Det är en sak, som vi kunna bestämma själva. Det är ju i alla fall riksdagen, som förr eller senare skall bestämma den här siffran. Den är redan nu upptagen i propositionen och i utskottets utlåtande, och jag förmodar, att för riksdagen och för denna kammare komma 39 veckor inte att bli någonting annat än 39 veckor. Jag kan inte tänka mig, att man i det fallet kan sitta och utreda. Men vilken siffra man än stannar för, om för 8 månader eller 9 månader eller någon annan tid, så bör den tiden vara enhetlig över hela landet. Det bör inte vara 34"/, veckor på ett ställe eller 36"/&gt; på ett annat eller rentav 39 veckor på ett tredje ställe. Det bör vara enhetlig undervisningstid för alla våra lärare. Det sker inte något fel genom detta. Det är naturligt, och det har varit så hittills. Alla våra folkskollärare ha alldeles samma utbildning, och i fråga om statens omvårdnad har det ena skoldistriktet precis lika stora rättigheter som det andra.</textBlock>
    <textBlock id="i-5329455f23d21502">Detta gällde således den första av de båda frågorna. För ungefär 15 år sedan eller något mer tillsattes en kommitté i vårt land, som skulle försöka grunda ut, hur man skulle kunna inmontera landets folkskollärarkår i statens lönesystem, detta i hög grad därför, att lärarkåren själv hade begärt att komma in i det statliga lönesystemet. När den kommittén efter ett par tre år var färdig med sitt utlåtande, hade den för sin del funnit, att 17:e lönegraden ungefär innebar den rätta placeringen. Det är klart, att det inte är lätt att bestämma vad som kan vara den mest passeliga placeringen. Det är rätt svårt att jämföra denna kår med andra större kårer, men 1 alla fall tyckte man, att den utbildning, som den svenska folkskollärarkåren hade, var av den beskaffenhet, att någonstans från den 15:e till och med den 17:e lönegraden borde kåren placeras i. Nu veta vi ju, att det är så med våra svenska skolmästare, att de ha en förutbildning upp till realskolexamen och dessutom en fyraårig seminariekurs. De ha just inte några stora befordringsutsikter, men de ha 1 stället en så mycket mera vidlyftig ferietid.</textBlock>
    <textBlock id="i-ede2b8b99fb25fcd">Vad är det nu, som har vållat svårigheterna att bestämma sig för det, som Jag personligen tycker, mycket enkla ställningstagandet, både till de 39 veckorna och till den 17:e lönegraden? Ja, så underligt det än kan låta, så har egentligen detta ställningstagande fallit på ett litet ord, nämligen det lilla ordet rättfärdighet. Om man vill vara vänlig i sitt tal, så säger man på detta sätt. Vill man tala sanning, så säger man naturligtvis någonting annat.</textBlock>
    <textBlock id="i-6860c33429eb2040">Läsåret 1933—1934 hade vi 13,823 folkskollärare i vårt land; 8,029 voro karlar, och 5,794 voro kvinnor. Av dessa läste 901 karlar och 1,398 kvinnor 9 månader om året, 219 karlar och 249 kvinnor läste 24 dagar mera än den lagstadgade minimitiden. Det var inte troligt, att man skulle kunna få så många barn just att gå exempelvis 9 månader, detta därför att den saken ju bestämmes på annat håll. Och därav drog man då den slutsatsen, att det inte var rättvist, att de, som läste den längre tiden, inte skulle ha högre lön än de, som läste den kortare. Det fanns alltså ett samband mellan undervisningstid och lön. Och vi hörde ju alldeles nyss från statsrådsbänken, att det var detta, som var anledningen.</textBlock>
    <textBlock id="i-20f04cdf835cbbb9">Innan jag går vidare, vill jag inflika en liten parentes här. De lärare och lärarinnor, som ha den längre lästiden eller undervisningstiden — det skall</textBlock>
  </contentBlock>
  <contentBlock page="45" id="i-cdc072c9e5debf41">
    <textBlock id="i-a8020111cfd5fdab">46 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="45" id="i-fad6fb0e6dc7758a">
    <textBlock id="i-8ebfd0f29c7ead47">Ang. lönereglering för folkoch småskollärare m. m. (Forts.) man egentligen inte förväxla ty undervisningstiden, det är lärarnas tid, lästiden däremot, det är barnens — dessa lärare alltså, som ha den längre undervisningstiden, det är sådana, som ha sitt verksamhetsområde antingen i städer eller också i större samhällen, och man skall inte tro, att lärarnas arbete är precis detsamma i staden som ute på landsbygden. Där är en ganska stor skillnad. Läraren i staden har ett lättare arbete. Det är mycket, som lägges till rätta för honom. Men mannen på landsbygden har de sämre skolformerna, han har vanligtvis mer än en klass att undervisa. Läraren i staden har bara sin egen klass, sin renodlade klass, om jag så får säga. Kurserna äro dock inte mindre i de olika klasserna för den skull. Om en pojke från en sådan skola söker sig in i en högre skola, så får han inte lindring därför, att han gått i en sämre skolform. Resultatet av detta måste bli, att arbetet för den enskilde läraren blir mycket tyngre. Även om man således kan säga, att det är orättvist, att en lärare på landsbygden, som läser under en kortare tid, skall ha lön, som om han läste en längre, så är orättfärdigheten inte så stor som det låter. Men alldeles frånsett detta så är orättvisan i detta senare fall inte så stor, som när man — vilket har skett såväl i Kungl. Maj:ts proposition som i utskottets förslag ävensom i de olika övergångstiderna hos de olika reservanterna — delar upp lärarna i tre olika lönegrupper. Allesammans ha ju den inställningen, att om någon undervisar i 39 veckor, så skall han komma upp i B 17, undervisar han mer än 36 veckor i B 16, och om han undervisar högst 36 veckor, skall han sättas i B 15. Ty vad betyder egentligen denna gradering i tre lönegrupper? Jo, den betyder, att endast några få, kanske några hundra, komma upp i den högsta lönegruppen, B 17. Endast de, vilka jag omnämnde, som ha sin bostad eller sitt verksamhetsområde i stad eller i större samhällen, kunna nå den högsta lönegraden. Men det stora flertalet — inte mindre än ungefär 80 Zz av allesammans — stannar i den lägsta lönegraden.</textBlock>
    <textBlock id="i-c0c3a2d6762e4708">I detta sammanhang vill jag göra en liten utvikning. Departementschefen gjorde sig all möda att visa upp vilka fördelar, som följde med denna placering i B15, B 16 och B 17. Den, som inte är invigd i de här sakerna, får, när han hör en sådan framställning, gärna den uppfattningen, att detta vore något alldeles extra för folkskollärarna — något, som de finge liksom på köpet till den lönegrad, i vilken de blivit satta. Det är inte alls på det sättet. De ha inte några fördelar framför andra, som sitta i samma lönegrad, och om vi nu taga lönegraden B 7, som departementschefen särskilt sysselsatte sig med, så tog han först och främst fram sjuksköterskorna och påvisade, hur de hade det, men</textBlock>
  </contentBlock>
  <contentBlock page="45" id="i-593edc7f7bc6a27e">
    <textBlock id="i-2bc9d2cab5f05431">det är i ett helt annat sammanhang, som vi inte ha att göra med nu — jag kommer till det sedan. Men taga vi nu dem, som stå i B 15 — sålunda dem, som stå i den lägsta graden, som folkskollärarna komma i — så är väl ingen-</textBlock>
  </contentBlock>
  <contentBlock page="45" id="i-18a7710f508290cf">
    <textBlock id="i-bc08665ca0f0e89c">ting rimligare än att vi taga fram och visa upp vad slags folk som står i samma lönegrad och som har precis samma fördelar som dem man kunde tro folkskollärarna vara ensamma om. I 15 lönegraden ha vi t. ex. skogsbiträde, registrator, kontorsskrivare, stationsskrivare, bokhållare, ritare, postassistent, materialförvaltare, kronohäktesföreståndare, tullmästare, stationsmästare, garage-, verkstads-, lednings-, vagnsoch maskinmästare 0. s. v.</textBlock>
    <textBlock id="i-e5c339361e426979">Jag kan inte för min del tycka, att det är så förfärligt konstigt, att folkskollärarna få dessa fördelar, när materialförvaltare och garagemästare och vagnmästare o. s. v. ha precis samma fördelar. Det är ibland mycket litet, som kan förvilla människor.</textBlock>
    <textBlock id="i-0e78ca016c11642f">Nå, men vad skall man nu göra för att detta förslag må kunna ändras och bli bättre? Det system, som ecklesiastikministern använder eller vill använda, det gör ingen nytta. Jag blev litet förvånad nu, när jag hörde herr Pauli. Ef-</textBlock>
  </contentBlock>
  <contentBlock page="46" id="i-7d78571e90d384c3">
    <textBlock id="i-fdebfe20ab5b8340">Onsdagen den 19 maj 1937 f. m. Nr 33. 47</textBlock>
  </contentBlock>
  <contentBlock page="46" id="i-b7c741df2b4326b6">
    <textBlock id="i-ca7ae58345a5cc57">Any. lönereglering för folkoch småskollärare m. m. (Forts.) ter allt att döma har man inom utskottet levt i samma förvillelse, vari jag tyckes ha levt, nämligen i den, att ecklesiastikministern såväl som utskottet haft den uppfattningen, att för dessa parter sammanfaller lärarnas undervisningstid med barnens lästid och att således en lärare inte kan komma upp i 17:e lönegraden, för den händelse inte hans lärjungar gå 9 månader i skolan. För att förvissa mig om hur det förhöll sig på denna punkt frågade jag för säkerhets skull ett av de statsråd, som varit ivrigt sysselsatta med att handlägga denna proposition, och han bekräftade till fullo, att villkoret för att någon skulle komma upp i 16:e lönegraden skulle vara, att barnen läste i över 36 veckor. Antingen har jag fått fel underrättelse eller också har herr Pauli fått fel underrättelse, men det är ju rätt märkvärdigt, att utskottet står på den sidan, där jag står med mina underrättelser. Jag är följaktligen av den uppfattningen, att herr Pauli nog får fråga en gång till. Ty om det skulle vara på det viset, att undervisningstid och lästid skulle sammanfalla, då komme det att dröja länge, innan våra folkskollärare komme upp i högre lönegrad. Det är lätt att ordna i en stad, där man har skolan liksom bortom hörnet, men det är betydligt svårare att ordna ute på landsbygden, där man har helt andra terrängförhållanden och helt andra fördomar också. Och jag måste ju säga, att jag knappast kan tänka mig, att denna kammare ens har drömt om att vara med om en lönereglering, där lärarlönen skulle nästan bli helt beroende av skolbarnens förmåga att promenera genom den terräng, som de ha omkring sig.</textBlock>
    <textBlock id="i-8de61d0c81a9e762">Jag kan inte heller tänka mig, att denna kammare någonsin har varit med om att lönereglera på ett sådant sätt, att staten varken fått bestämmanderätten över arbetsprestationerna i skoldistrikten eller över lönen, ty den, som bestämmer över detta, så som man har lagt upp det hitintills, är skoldistrikten. Det är de, som bestämma, huruvida barnen ska gå i skolan åtta eller nio månader, och med undervisningstiden följer den löneplacering, som folkskollärarna ska ha. Jag undrar, om man kan säga, att detta är en bra omkastning, och om det är rimligt, att det skall vara på det viset, att våra folkskollärares hela välfärd så att säga skall vara beroende av huruvida de ha kommit att hamna i ett distrikt, där man vill öka ut lästiden för barnen, eller i ett distrikt, där man inte vill det. Vill man i distriktet utöka lästiden, då stiga lärarna mot toppen och nå den högsta lönegraden. Vill man det inte, kommer läraren helt enkelt ingen vart, inte bara av det skälet, som herr Nilsson i Landeryd framhöll, att han alltid kommer att betraktas med misstroende, utan han kommer överhuvud taget att jämt och ständigt stå och stampa på samma ställe.</textBlock>
    <textBlock id="i-7d3f61b6f45db0c6">Men nu säger man kanhända: här behöver minsann ingen stå och jämra sig. Utskottet skriver ju till Kungl. Maj:t och vill genom Kungl. Maj:t ha till stånd en riktigt bra ordning. Jag måste emellertid säga, att jag aldrig riktigt har kunnat förstå utskottets ställning, fastän jag många gånger har frågat efter vad utskottet menat, och efter den upplysning, som herr Pauli lämnat i dag, tycker jag, att det är ändå värre. Utskottet skriver, att utskottet inte kan »förorda en till tiderna fixerad övergång till längre läsoch tjänstgöringstider i folkskolan utan anser sig böra föreslå riksdagen att hos Kungl. Maj:t anhålla om utredning och förslag i syfte att förlänga tjänstgöringstiden för lärare vid folkoch småskolor till 39 veckor». Meningen kan väl inte vara att skriva till Kungl. Maj:t i syfte att förlänga tjänstgöringstiden till 39 veckor. 39 veckor finns redan, som ju är nämnt, såväl i betänkandet som i propositionen. 39 veckor är inte något, som man utreder. Det är någonting, som man bestämmer sig för. Jag har aldrig vetat vad som låg bakom detta, om det var lästiden, undervisningstiden, en blandning av båda eller vad det var, och jag är uppriktigt sagt lika konfunderad efter den upplysning, som herr Pauli lämnade. Men på denna punkt ha vi ju ett annat skrivelseförslag, nämligen från</textBlock>
  </contentBlock>
  <contentBlock page="47" id="i-6bd120fc8774c5a6">
    <textBlock id="i-1bbbd459cd8c4fce">48 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="47" id="i-e523f57262d2bdd3">
    <textBlock id="i-3682d91d9bab96b9">Ang. lönereglering för folkoch småskollärare m. m. (Forts.) reservanterna, som åtminstone har den förtjänsten, att man vet precis, vad de mena. Det skrivelseförslaget bygger på skolöverstyrelsens remissyttrande.</textBlock>
    <textBlock id="i-32c3812ded040a2b">Skolöverstyrelsen kunde nämligen inte finna, att det var rättvist, att man helt och hållet skulle överlämna bestämmanderätten över undervisningstiden och lästiden till skoldistrikten. Man var fullt på det klara med att det vore så gott som att överlämna det åt rena godtycket, och enligt skolöverstyrelsens mening skulle i så fall många lärare aldrig någonsin komma upp i den högsta lönegraden. Då hade skolöverstyrelsen ett mycket bättre sätt att reda upp denna fråga. Det var klart, att de 39 veckorna inte var något att bråka om, och de behövde inte gå ut över några andra än folkskollärarna själva och rakt inte över barnen. Det kunde vara rätt besvärligt, att för barnens del ordna en lästid, som t. ex. gick betydligt längre än den nuvarande på vissa ställen och något ändå högre på andra ställen, men ute på landsbygden sällan nådde upp till de 39 veckorna. Detta behövde emellertid inte hindra, att man kunde ha 39 veckors arbetstid för lärarna även på landsbygden och sedan ordna det så för barnen, att de också hade verklig nytta av alla dessa veckor, även om de inte själva behövde vandra till skolan hela den tiden. I sin motion nr 249 har herr Wagnsson utfört denna tanke närmare. Jag tycker, att man behöver bara läsa igenom en halv sida i hans motion, för att man skall förstå, att detta är så gott som Columbi ägg.</textBlock>
    <textBlock id="i-70b56ee6837a8076">Herr Wagnsson skriver t. ex. på följande sätt: »I en skola av B 3- eller D 1-form vore det synnerligen lämpligt, att läraren under höstterminens första månad undervisade endast småskolestadiet, och att han sedan under vårterminens första eller sista månad — ankommande på vad som ur lokala synpunkter vore lämpligast — finge ägna sig uteslutande åt folkskolestadiet. På samma sätt kunde i en B 2-skola undervisning meddelas under två månader växelvis åt klasserna 3—4 och klasserna 5—6 eller 5—7 (beroende på skolans anordning som sexeller sjuårig).&gt; Vad det av mig nyss omnämnda skrivelseförslaget innehåller, är således en begäran om utredning, hur man bäst skall kunna utnyttja de 39 veckorna för lärarnas arbete. Det är någonting, som bör undersökas. Genom att man skiftade ut lärarens undervisning i olika perioder på olika: klasser, skulle man kunna nyttiggöra denna på ett bättre sätt, än när han får sitta med flera klasser på en gång. Jag tycker verkligen, att det ligger mer än mycken reson i att ordna undervisningen på det sättet.</textBlock>
    <textBlock id="i-fd8f8d62e283cb3a">Vi ha då, för att rekapitulera, åstadkommit, att vi fått två fixa punkter redan under denna riksdag, dels de 39 veckorna och dels lönegraden B 17. Vi ha kvar en osäker punkt. Den skriva vi om. Det är frågan om hur de 39 veckorna bäst skola kunna utnyttjas. Det är någonting helt annat att man lämnar riksdagen med dessa beslut, än att man lämnar riksdagen med en skrivelse, om vilken man egentligen inte riktigt vet, vad den innehåller. Om riksdagen följer denna linje, gör riksdagen en god gärning i mer än ett avseende. Riksdagen kommer nämligen genom en handling i denna riktning att så gott som med ens ta bort allt det missnöje, som har hopat sig under denna vår, inte bara ibland folkskollärarna utan på många andra håll. Man befarar nämligen, att vissa saker skola inträffa. Man befarar, att det skall bli tätare ombyten på lärarplatserna, därför att de duktigaste lärarna naturligtvis komma att söka sig till de ställen, där man har de 39 veckorna och således den högsta lönegraden., Dessutom fruktar man, som herr Bernhard Nilsson antydde, att det kommer att uppstå en så gott som ständig irritation mellan lärarna å ena sidan och skolråden å den andra. Vad skolan beträffar, misstänker man vidare, att folkskollärarna i hög grad komma att gripas av en känsla av rotlöshet, som åtminstone inte kan vara till gagn för skolorna.</textBlock>
    <textBlock id="i-6bfb0f0b79a0dfb7">Det är efter ha gått gatan rätt fram och sett på de ting, som ha betydelse,</textBlock>
  </contentBlock>
  <contentBlock page="48" id="i-7b85c724f5a1bcf9">
    <textBlock id="i-529998aadc706649">Onsdagen den 19 maj 1937 f. m. Nr 33. 49</textBlock>
  </contentBlock>
  <contentBlock page="48" id="i-c8aa3a672e4c0645">
    <textBlock id="i-1aaa6c98d7999324">Ang. lönereglering för folkoch småskollärare m. m. (Forts.) och prövat vad som är det bästa att göra i de olika fallen, som jag kommit till den uppfattning som jag här företräder. Det är klart, att den utredning, som jag har förordat, tar tid. Även om man kan ironisera över 3'/, eller 4!/, år och låta påskina, att vi, som ha dessa siffror, utge oss för profeter, kan man ändå med säkerhet säga med den kännedom man har som riksdagsman om utredningar, att utredningar minsann inte äro några kapplöpningar, där det gäller att komma först till målet. Jag tror för min del, att en sådan utredning kommer att ta en så pass lång tid, att övergångstiden knappast kan sättas till mindre än 4'/, år. Det är min lilla säregenhet i de många trasor så att säga, som åtfölja utskottets utlåtande.</textBlock>
    <textBlock id="i-1155e25c445da9ce">Det är på grund av vad jag nu anfört, herr talman, som Jag för min del går att yrka bifall till den reservation, som jag har fäst vid utskottets utlåtande.</textBlock>
  </contentBlock>
  <contentBlock page="48" id="i-9cc7dbfa3213c3cd">
    <textBlock id="i-4ba46e804bce2b01">Herr Bäckström: Herr talman! Då jag har haft förmånen att deltaga i statsutskottet vid handläggningen av denna fråga och jag måst anteckna mig som reservant, då jag inte kunnat följa utskottsmajoriteten utan i stället anslutit mig till den av herr Jeppsson avgivna reservationen, skall jag nu begagna tillfället att få säga några ord med anledning av min ståndpunkt i den föreliggande frågan.</textBlock>
    <textBlock id="i-c3bdd15c2d135014">Lärarnas löneregleringsfråga har ju, som alla veta, varit föremål för statsmakternas uppmärksamhet sedan 15—20 år tillbaka, och nu hoppas man, att den med det förslag, som nu föreligger, skall nå sin lösning. Jag har emellertid inte kunnat följa utskottsmajoriteten, då man här vill ha till stånd ytterligare en utredning om lönegraderingen. Jag anser för min del, att riksdagen redan nu borde fatta beslut, så att lärarna kunna få besked om vad de ha att räkna med i fortsättningen, och icke ytterligare utreda frågan om deras löneplacering. Jag instämmer till fullo i vad herr förste vice talmannen anförde, då han här redogjorde för sina synpunkter på denna fråga. J ag anser nämligen, att om riksdagen nu beslutar i enlighet med den reservation, som herr Jeppsson fogat till utskottets betänkande, skulle man därigenom vinna, att man fastställer en viss tjänstgöringstid för lärarna. Därigenom skulle man få till stånd en likställighet mellan städerna och landsbygden, i vad gäller lärarna. Jag anser nämligen, att lärarna böra ha samma tjänstgöringsskyldighet och i möjligaste mån samma tjänstgöringstid såväl i städer som på landsbygden. Endast härigenom kan man undgå en för landsbygdens skolväsende olämplig klassificering av lärartjänsterna. En utökning av lärarnas tjänstgöringsskyldighet föreslogs också av 1936 års lärarlönesakkunniga, och ett bättre utnyttjande av lärarnas arbetskraft ligger ju helt i linje med senare års strävanden att förbättra undervisningsmöjligheterna på landsbygden, så att skolförhållandena där bli likartade med städernas. Jag tror, att man med denna utgångspunkt skulle vinna, att man fick lika goda lärarkrafter på landsbygden som i städerna och de större samhällena. De nuvarande förhållandena inom skolväsendet innebära nämligen en viss favorisering i så måtto, att städerna och de större samhällena dra åt sig de bästa lärarkrafterna. Det är därför som jag anser, att man redan nu bör definitivt besluta om tjänstgöringstiden och inte följa utskottets och Kungl. Maj:ts förslag om en utredning om differentiering.</textBlock>
    <textBlock id="i-c201db618b1348a0">På sid. 92 i utskottets utlåtande finnes en uppgift å de beräknade årliga merkostnaderna för statsverket vid lönereglering för folkoch småskollärare enligt de olika alternativ, som här föreligga. Enligt denna tabell skulle utskottets förslag från den !/; 1943 medföra en merkostnad av 20.5 miljoner kronor, medan motsvarande belopp för herr Jeppssons reservation angives till</textBlock>
  </contentBlock>
  <contentBlock page="48" id="i-ee25509ef245ab3e">
    <textBlock id="i-8b7ceee06c5a5682">Första kammarens protokoll 1937. Nr 33. 4</textBlock>
  </contentBlock>
  <contentBlock page="49" id="i-02c36e91ff834655">
    <textBlock id="i-a149470c1f973c3d">50 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="49" id="i-ce7c200880febd9a">
    <textBlock id="i-64a87aae4764d4f2">Ang. lönereglering för folkoch småskollärare m. m. (Forts.)</textBlock>
    <textBlock id="i-eefed8ffac6ca3bd">33.5 miljoner kronor. Här måste emellertid föreligga något missförstånd 1 ett eller annat avseende, ty skillnaden är i verkligheten inte så stor som här uppgives. Man har nämligen inte räknat med i utskottets förslag den uppflyttning av lärarna i de olika lönegraderna, som skall ske före det år, då förslaget skall träda i full tillämpning. Skillnaden är, som sagt, inte så stor, som här angives, och det måste väl bero på något missförstånd, att denna uppgift kommit att visa så stor skillnad.</textBlock>
    <textBlock id="i-2ced605bf0aac99a">Herr Pauli sade, att det icke var någon skillnad mellan högerns och herr Jeppssons reservationer. Jag måste säga, att det finns en formell skillnad däri, att herr Jeppssons reservation bygger på att den däri föreslagna löneuppflyttningen skall träda i tillämpning redan den '/; 1938. Men därmed förändras inte det budgetförslag, som nu föreligger, d. v. s. för tiden från a 1937 till ?/, 1938. I det avseendet skiljer sig alltså herr Jeppssons reservation ifrån högerns reservation.</textBlock>
    <textBlock id="i-041cc185a0ce2743">Det är, herr talman, dessa synpunkter, som på denna punkt ha föranlett mig att intaga den ståndpunkt, som jag gjort till utskottets utlåtande under punkt 2.</textBlock>
    <textBlock id="i-820089bb65e03f5d">När vi sedan komma till punkt 3 i utlåtandet, har jag där anmält min reservation mot likalönsprincipen. Jag anser nämligen, att Kungl. Maj:t gärna kunde ha väntat med att framlägga förslaget om likalönsprincipens införande, alldenstund det sitter en lönekommitté och det naturligtvis hade varit det riktiga, att den fått pröva även denna fråga. Vi ha för vår del ansett, att utskottet bort avbida prövningen av de förslag, som 1936 års lönekommitté kan komma att framlägga. Det synes mig alltså, som om det hade varit riktigast, att statens lönekommitté, som har att behandla löneregleringsfrågan för statstjänstemännen över huvud, även fått ta likalönsprincipen för lärarnas del under utredning och sedan framlägga förslag till riksdagen.</textBlock>
    <textBlock id="i-ac22deb0e5bcf0f9">Under punkt 4 har jag också anslutit mig till herr Jeppssons reservation beträffande småskollärarnas löneplacering. Enligt 1936 års beslut är det ingen skillnad i fråga om kompetensvillkoren för dem, som söka inträde till folkoch småskoleseminarierna, vare sig vederbörande skall utbilda sig till småskollärarinna eller folkskollärare. Det är samma anspråk som ställas på dem. Utbildningstiden är tre år för småskollärarinnorna och fyra år för folkskollärarna, och då anser jag, att det inte bör vara så stor skillnad mellan deras placering i lönegrad. Enligt utskottets och Kungl. Maj:ts förslag skulle det bli åtta lönegraders skillnad, och det anser jag inte vara rättvist. Det sammanfaller mera med rättvisans krav, om man flyttar upp småskollärarinnorna i 10:e lönegraden, som föreslås i den jeppssonska reservationen, till vilken jag givit min anslutning. Jag kan inte finna, att det är riktigt, att det skall vara så stor skillnad i löneavseende mellan de båda lärargrupperna, då ju småskollärarinnorna i mycket stor utsträckning anförtros undervisa i de lägre folkskoleklasserna, och således ha en arbetsam tjänstgöring. Man måste tänka på att småskolebarnens undervisning kräver ett mycket tungt och påfrestande arbete från lärarnas sida. Jag anser därför, att man inte har värdesatt småskollärarinnorna så, som man borde ha gjort, och att man bör låta dem flytta upp till lönegraden B 10.</textBlock>
    <textBlock id="i-d73bd4a8a8922eab">Herr talman! Detta var endast några synpunkter, som jag har velat ge tillkänna. Jag skulle egentligen ha velat gå ännu längre, än vad utskottet och reservanterna här föreslagit. När medlemmarna av Sveriges lärarkår i och med det förestående beslutet bli statstjänare i full utsträckning, skulle det nämligen inte ha skadat, att de fått en betydligt längre tjänstgöringstid än vad som här föreslagits. Det ligger onekligen något i den synpunkt, som herr förste vice talmannen här anförde, när han sade, att 34"/, veckors tjänstgöring</textBlock>
  </contentBlock>
  <contentBlock page="50" id="i-25d503f67a2d1d13">
    <textBlock id="i-620c5a23421099b9">Onsdagen den 19 maj 1937 f. m. Nr 33. 51</textBlock>
  </contentBlock>
  <contentBlock page="50" id="i-f194447e76efe08a">
    <textBlock id="i-e1c285235a4a54c3">Ang. lönereglering för folkoch småskollärare m. m. (Forts.) är ingenting för en riktig karl. Jag anser för min del, att man borde ha gått ännu längre, och behandlat lärarna liksom övriga statstjänstemän, så att de åtminstone fått en tjänstgöringstid av tio månader. Detta behöver alls inte betyda, att skolbarnen skulle få längre undervisningstid, ty lärarnas tjänstgöring kan delas upp på flera olika sätt, det innebär endast ett bättre utnyttjande av lärarkrafterna, vilket hade varit på sin plats att i detta sammanhang söka åstadkomma.</textBlock>
    <textBlock id="i-603f3755873d4f08">Jag ber, herr talman, få yrka bifall till den av herr Jeppsson avgivna reservationen under punkt II.</textBlock>
  </contentBlock>
  <contentBlock page="50" id="i-cba9d0421d2aa1f1">
    <textBlock id="i-1b3010e0848f8be7">Herr Olsson, Oscar: Herr talman! Herr förste vice talmannen har onekligen rätt i att vi skola komma ihåg, att det här gäller en lönereglering — på vilken lärarkåren har väntat i 17 år.</textBlock>
    <textBlock id="i-ac828a797e494aa0">Ecklesiastikministern uttalade sin tillfredsställelse över att utskottet trots den ganska skarpa och heta allmänna diskussion, som har förts sedan förslaget framlades, dock har funnit sig böra gå samma väg som regeringen och anknyta placeringen i lönegrad till den lästid, som uttages av lärarna. Regeringens förslag har således kommit att bifallas på det sättet, att den stora folkskollärarkåren tillsvidare placeras i tre olika lönegrader, B 15, B 16 och B 17. Ecklesiastikministern hade utan tvivel också rätt i att det inte är så underligt, att det har blivit en så stor förstämning i kåren på grund av denna differentiering av lönerna, då väl kåren i stort sett haft ganska grundade skäl att vänta, att majoriteten av kårens medlemmar skulle komma upp i 17:e lönegraden, den som man i allmänhet har talat om i detta sammanhang. Nu har det inträffat, som också herr förste vice talmannen påpekade, att 80 procent av lärarna ha placerats i den lägsta lönegraden, i den 15:e lönegraden. Det är således endast en liten minoritet av lärarkåren, som får en lönereglering av den art, att det blir så att säga kännbara fördelar för kåren. Vilken del av lärarkåren är det, man alltid har mest ömmat för, när det gällt löneregleringar? Är det städernas lärare, eller är det landsbygdens lärare? Det är ingen tvekan om svaret på den frågan. De lärare, för vilka man i första hand velat ha en lönereglering, ha således satts kvar två lönegrader under den lönegrad, på vilken lärarna kunna göra berättigade anspråk.</textBlock>
    <textBlock id="i-d8b1bd7b6ae78fb2">Det har i detta sammanhang talats om en deklassering av landsbygdens lärare, och det är ganska svårt att komma ifrån, att det uttalandet är riktigt. När regeringen har knutit löneregleringen till villkor för förbättring av vårt lands skolväsen, äro vi alla erkännsamma för denna synpunkt, men man hade väl kunnat vänta, att denna anknytning av lönebeloppen till förbättringar i skolväsendet skulle ha kunnat göras på ett sådant sätt, att man inte framkallat den bittra stämning, som nu med full rätt har uppstått inom lärarkåren.</textBlock>
    <textBlock id="i-0b0b995006336c2f">När man ser på de huvudreservationer — till vilka jag inte räknar min egen — som här ha framkommit, högerns, folkpartiets och herr förste vice talmannens reservationer, finner man, att dessa reservationer i grund och botten syfta till alldeles samma sak på precis samma vägar. Det är bara den skillnaden, att herr förste vice talmannen i sin reservation mera har sett till vad man möjligen kan uppnå, än vad man kan önska sig. Båda partireservationerna äro tydligen lagda på ett sådant sätt, att man har satt upp just vad som skulle vara önskvärt för lärarkåren i detta fall. Herr förste vice talmannen vill i sin reservation till slut komma lika långt, som de båda partireservationerna önska, men han har tagit längre tid på sig för att på det sättet möjligen kunna förmå kamrarna att gå fram på den väg, som folkskollärarkåren önskar, att man nu skall beträda. Jag tror nu, som herr förste vice talmannen också antydde, om jag hörde rätt, att hans optimism ändå är för stor, när det gäller</textBlock>
  </contentBlock>
  <contentBlock page="51" id="i-3cd17aa3f07861fb">
    <textBlock id="i-8a6fd48eb2946d75">52 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="51" id="i-1def4a339879efad">
    <textBlock id="i-a119cc897b119e03">Ang. lönereglering för folkoch småskollärare m. m. (Forts.) möjligheten att komma fram på de vägar, som han är inne på. När jag på avdelningen och i utskottet försökte komma fram till ett resultat i denna riktning, var det på en sådan väg, att man så snart som möjligt skulle få bort det stora irritationsmomentet i denna lönereglering. Man skulle alltså så snart som möjligt komma bort från den lägsta lönegraden både för folkskollärarna och småskollärarinnorna. Hur många av småskollärarinnorna är det, som få stå kvar i B 7, om utskottets förslag går igenom? Jo, inte mindre än 87 procent av hela småskollärarinnekåren skulle få stå kvar i lönegraden B 7, den lönegrad, i vilken de i dag så högt beundrade och omtalade sjuksköterskorna äro placerade. Det är således en mycket liten minoritet av landsbygdens småskollärarinnor, som inom en överskådlig framtid, höll jag på att säga, kunna komma fram till detta klättrande, som ecklesiastikministern själv fann så beundransvärt och åtråvärt upp till 8:e och 9:e lönegraden, alltså något över vad de bästa avlönade sjuksköterskorna i statens tjänst kunna komma upp till.</textBlock>
    <textBlock id="i-49a5948c7d113b17">Jag vill i förbigående säga, att sällan något upprört mig så mycket, vare sig det kommer från ecklesiastikministern eller andra, som detta sätt att göra jämförelser, då det gäller småskollärarinnorna. WSjuksköterskorna äro notoriskt underbetalda och det är ett oerhört arbete, som ålägges den kåren. Hittills har man alltid varit överens om att denna kår varit skandalöst och upprörande underbetald, men så kommer man nu, då det gäller småskollärarinnornas lönefråga, och säger: tänk dessa, ädla kvinnor, som göra ett sådant arbete, ni småskollärarinnor skola komma lika högt i löneavseende som sjuksköterskorna, och med tiden ha ni utsikter att komma till och med litet högre! Det har med skäl anmärkts, att skall man göra jämförelser, så skall man taga jämförelseobjekten på områden, där jämförelsen hör hemma, och det jämförelseobjekt, som man i detta fall bör taga, är folkskollärarnas lönenivå. Enligt utskottets liksom enligt Kungl. Maj:ts förslag blir det för 87 procent av landets småskollärarinnor åtta lönegraders skillnad mellan dem och de lägst betalda folkskollärarna. När man talar vackra ord om hur storartat frikostigt man går fram gent emot småskollärarinnorna, borde man ändå komma ihåg, att dessa förslag, som här framlagts, ligga i öppen dag för var man, som läst både propositionen och utskottsutlåtandet.</textBlock>
    <textBlock id="i-e42c62cad8343d4c">Vad sedan beträffar möjligheten att komma fram till ett avskaffande inte bara av lönegraden B 7 för småskollärarinnorna utan även av lönegraden B 15 för folkskollärarna, så fann jag, när jag övervägt alla möjligheter, en enda framkomlig väg, och denna var att taga Kungl. Maj:t på orden och konsekvent fullfölja tanken i Kungl. Maj:ts egen proposition. Vad är det Kungl. Maj:t åtrår enligt sin egen proposition? Kungl. Maj:t åtrår ett förhållande, då 34 veckors lästid skall tillhöra det förflutna här i landet. Kungl. Maj:t åtrår att så fort som möjligt komma upp till 36 veckors lästid och sedan utan alltför långt uppskov till 39 veckors lästid. Kungl. Maj:t anser, att om denna lästid genomföres här i landet, är det fullt i sin ordning, att lönegraderna B 16 och B 17 bli de normala för folkskollärarna samt B 8 och B 9 för småskollärarinnorna. Såsom Kungl. Maj:ts förslag är utformat och som utskottet följt det, betyder det emellertid att under en obestämd framtid lönegraden B 16 för folkskollärarna och lönegraden B 8 för småskollärarinnorna blir ett ouppnåeligt önskemål, åtminstone vad angår landsbygdens lärare och lärarinnor. Det är väl inte så man visar välvilja mot en kår, som man annars säger mycket vackra ord om på grund av det plikttrogna och goda arbete, den utför.</textBlock>
    <textBlock id="i-355c08858bf17ef4">Vad är nu anledningen till att dessa tre huvudreservationer, jag talade om, inte kunde sammansmältas till en? Då hade det varit någon utsikt för så mäktiga partier och representanter i riksdagen som de, vilka dessa reservanter till-</textBlock>
  </contentBlock>
  <contentBlock page="52" id="i-4c1f9057dffa6938">
    <textBlock id="i-ef065b32b6bc1213">Onsdagen den 19 maj 1937 f. m. Nr 33. 53</textBlock>
  </contentBlock>
  <contentBlock page="52" id="i-5f266b05ee6f05c3">
    <textBlock id="i-e7a646f29ebd569a">Ang. lönereglering för folkoch småskollärare m. m. (Forts.) höra, att komma fram till något resultat. Det är ju ändå struntsaker, som skilja de tre reservationerna från varandra. Varför var det omöjligt att komma fram till en gemensam ståndpunkt där? Jo, anledningen var densamma som för mig gjorde det omöjligt att komma fram på den väg, som jag betecknat som den framkomliga enighetsvägen i denna fråga. Jag ville, att riksdagen i dag skulle besluta att Kungl. Maj:t den 1 juli 1939 skulle genomföra en lästid överallt i landet av minst 36!/2 veckor. Då hade Kungl. Maj:t haft första etappen av sin åtrådda utveckling genomförd samtidigt som denna oerhörda bitterhet bland landets folkskollärarkår på landbygden skulle ha avlägsnats. Vore det inte värt att försöka gå denna väg? Utan att ha alltför stora förhoppningar om att få kammaren med mig, måste jag ändå yrka bifall till detta förslag. Det förslaget sårar ingens intresse, varken Kungl. Maj:ts eller någon av utskottsgruppernas, samtidigt som det löser lönefrågan för den grupp lärare, vilken alla här äro överens om blivit den mest missgynnade. Vad var nu anledningen till att splittringen blev så stor både i dessa reservationer om rena struntfrågor och mellan utskottet och reservanterna? Anledningen var, att det kastades in en pedagogisk och metodisk fråga, som har rört till ställningen på ett sådant sätt, att åtminstone de, som åhörde herr Paulis anförande, fingo bekräftat att man inte ens här i kammaren är riktigt på det klara med vad man vill eller inte vill. Förste vice talmannen sade, att han inte i utskottet kunnat riktigt reda ut, vad utskottet ville. J ag trodde, att det var överord av herr förste vice talmannen i utskottet. Efter herr Paulis anförande här i dag förstår jag, att herr förste vice talmannen har fullt fog för vad han här sagt rörande innebörden i statsutskottets utlåtande. Jag har emellertid hela tiden varit fullt på det klara med vad det innebär, och jag har klart för mig, att om den mening får stå kvar, som herr Pauli vill ha bort, kan utlåtandet inte misstolkas. Det, som förste vice talmannen opponerade sig mot förra gången vi hade debatt om saken, var uttalandet på sid. 32, där det talas om tjänstgöringstid, lästid och undervisningstid om vartannat. Men Just det stycke, som herr Pauli var inne på, klarar upp, hur den saken skall läsas. Det heter nämligen på sid. 53: »Uppmärksammas bör, att lönegradsplaceringen enligt Kungl. Maj:ts förslag liksom vid bifall till utskottets ändringsförslag anknytes till lästiden, alltså icke till lärarnas tjänstgöringstid. Om, såsom utskottet enligt det ovanstående förutsatt, åtgärder vidtagas, som leda till en generell och av barnens lästid delvis oberoende utsträckning av lärarnas tjänstgöringstid, lärer det vara erforderligt att låta lönegradsplaceringen anknyta till tjänstgöringstiden i stället för till lästiden.&gt; Det är klara verba, som inte kunna missförstås. Tager man bort första meningen, blir det genast suddigare, och det skulle inte förvåna mig om, såsom jag hört privat antydas, någon god vän till folkskollärarkåren skulle vilja stryka hela stycket, ty om frågan bara ordnades så, att läraren får tjänstgöra 39 veckor, så måste, även om barnen gå i skolan bara 34!/2 veckor, uttalandet tolkas på det sättet, att löneregleringen härigenom är genomförd i alla sådana skoldistrikt till och med utan någon utredning. Jag har sanningen att säga så pass stora sympatier för folkskollärarna i detta fall, att jag skulle taga även en sådan utgång med mycket gott humör, men jag vill inte medverka till detta utan att riksdagen vet vad riksdagen gör.</textBlock>
    <textBlock id="i-0c58b11c46abf2c7">Nu är det en hake i denna av herr Pauli citerade mening, som jag verkligen förut inte tänkt på, och det är, att om meningen får stå, alldeles som den står, så skulle de halvtidsläsande skolornas lärare, de, som redan nu ha 39 veckors tjänstgöring, inte komma upp i B 17. Det har naturligtvis aldrig varit utskottets mening att utestänga dem därifrån, och jag kan inte tänka annat än att vad utskottet här skrivit bör tolkas i sammanhang med det hela. Men för att klara upp den saken skall jag be att få göra ett ändringsförslag i motiveringen</textBlock>
  </contentBlock>
  <contentBlock page="53" id="i-cbefe6801d1bfb6d">
    <textBlock id="i-1a928eec1dd9fe27">54 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="53" id="i-d5f97f49c7c2f953">
    <textBlock id="i-8661c5287f1d9c6a">Ang. lönereglering för folkoch småskollärare m. m. (Forts.) på den punkten. Jag vill inte stryka hela punkten, ty då blir det så suddigt, att riksdagen inte vet vad den gör. Jag vill därför ha kvar orden: »Uppmärksammas bör, att lönegradsplaceringen enligt Kungl. Maj:ts förslag liksom vid bifall till utskottets ändringsförslag anknytes till lästiden», men vill sedan inskjuta »utom beträffande halvtidsläsande skolor», före orden »alltså icke till lärarnas tjänstgöringstid». Då äro de halvtidsläsande skolorna därigenom räddade, och då har man inte utsatt sig för några äventyrligheter på den punkten. &gt; Vad är nu meningen med den pedagogisk-metodiska diskussion som kastats in och gjort det tämligen omöjligt att komma fram till någon enighet? Såsom själv varande lärare har jag ingenting att anmärka emot den princip, som skolöverstyrelsen först kom fram med och som sedan upptagits i motioner både från överstyrelsehåll och från lärarhåll, vilka motioner gå ut på, att i vissa fall kan resultatet av undervisningen i folkskolan bli lika bra eller bättre, om man gör en uppdelning av lärjungarna, så att man för skötande av tjänstgöringen 1 skolorna kan koncentrera sig på vissa läraravdelningar under en kortare tid, 36 eller 34!/2 veckor, eller vad det nu kan vara. Varför har jag inte kunnat gå med på den linjen? Jo, därför att vad regeringen önskat i fråga om vår folkskolas förbättring i mycket stor utsträckning kan —- om linjen strikt fullföljes — fuskas bort. Det framgår alldeles tydligt speciellt av högerreserva: tionen, som beträffande denna 39 veckors tjänstgöring för lärarna föreslår: vi lägga in slöjd, vi lägga in fortsättningsskola, och så vidare. Resultatet skulle bli, att i så gott som alla landets skoldistrikt, där man nu inte vill ha mer än 34!/2 veckors lästid för barnen, skulle man för framtiden inte heller få det. Det, som Kungl. Maj:t alltså lagt vikten på, nämligen att lästiden skulle utökas, skulle utan vidare kunna saböteras.</textBlock>
    <textBlock id="i-6d0fc4ab456b6419">Vi ha i kamrarna vid föregående tillfällen haft åtskilliga debatter rörande nödvändigheten för vissa delar av landsbygden, att man i lantbrukarhemmen får behålla barnen, åtminstone de äldre barnen, hemma för deras sysselsättande i lättare jordbruksarbete, vilket skulle hindras, om skoltiden utsträcktes. Jag har alltid haft för mig, att detta var en synpunkt, som inte hade med skolans bästa att göra. Det är därför som jag, trots att alla andra ledamöter i utskottet tyckas ha haft en annan mening, hållit på Kungl. Maj:ts förslag, vilket utgått från lästiden, icke från tjänstgöringstidens utökning, och jag hade för mig, att fasthållandet vid Kungl. Maj:ts förslag på ett sådant sätt, att eventuell sabotering inte kunde ske på denna punkt, var nödvändig för att överhuvud kunna hjälpa landsbygdens lärare att få en bättre placering i lönehänseende. Det var således på den punkten jag föreslog, att man skulle följa Kungl. Maj:ts förslag och inte dessa nya pedagogiska inkast trots deras förtjänster på de punkter, som rörde utsträckandet av lästiden till 36"/; veckor. Vad betyder detta lästidens utsträckande till 36"/, veckor? Det betyder en veckas längre hösttermin och en veckas längre vårtermin, det är det hela. Om man överhuvud tillmäter en utsträckning av den kortaste lästiden någon betydelse för resultatet av undervisningen, borde man på den punkten kunnat vara ense med mig däri, att det är inga berättigade intressen, som skadas genom att man går den vägen även utan utredning. För mig stod det också alldeles klart, att i och med att denna pedagogiska fråga bedrevs, jag höll på att säga på detta något för beskäftiga sätt, så vältes det stenar i vägen för lösningen av lärarnas lönefråga i den riktning, jag ville ha den löst så snart som möjligt, nämligen så att de sämst ställda av denna lärarkår komma upp en lönegrad. Ty det har förste vice talmannen rätt i, att när denna pedagogiska fråga kommit in i löneregleringen, så går det inte att på ett år få en utredning gjord. Det skulle kunna gå, om man får den första etappen av-</textBlock>
  </contentBlock>
  <contentBlock page="54" id="i-50dd37f5901611d3">
    <textBlock id="i-4827e8afc62dc219">Onsdagen den 19 maj 1937 f. m. Nr 33. 55</textBlock>
  </contentBlock>
  <contentBlock page="54" id="i-f68dd7aeb6775111">
    <textBlock id="i-7e7c15d7d98cebc7">Ang. lönereglering för folkoch småskollärare m. m. (Forts.) kopplad och får lästiden utsträckt till 36'/, veckor utan utredning, som propositionen föreslagit. Då det sedan gäller en ökning av ytterligare blott 2"/, veckor, förutsätter jag, att spörsmålet blir så mycket enklare och att det skall gå så mycket fortare att verkställa en uppdelning och fördelning, att en utredning på kort tid skall bli möjlig.</textBlock>
    <textBlock id="i-6b29eb992c3a4378">Men kan det inte tänkas, att 36'/; veckor på något håll kan vara för lång lästid? Jo, visst kan det tänkas — allting kan tänkas — men det kan inte tänkas bli så i något väsentligt antal skoldistrikt. Jag vet inte, om herrarna äro så intresserade, att herrarna ha statsutskottets utlåtande till hands, annars står det där på sid. 52: »En minimilästid av 36!/; veckor per år synes icke vara orimlig» ete. Och vad utskottet menar med minimilästid är tydligt, ty sedan talar utskottet om en tjänstgöring av 39 veckor. Där äro således tjänstgöringstid och lästid satta i direkt motsats mot varandra. Utskottet är således självt på det klara med att en minimilästid av 36'/; veckor per år inte är orimlig. Det trodde jag, att åtminstone högerreservanterna också varit överens om, ty det har stått i deras tryck, ända tills betänkandet kommit mig tillhanda. Då var det avlägsnat. Jag trodde alltså, att alla voro överens om detta. Det har kanske skett en förändring i uppfattningen, fastän det tror Jag inte. Säkert är det förändringar i uppfattningen om den bästa taktiken, vilka här kommit till synes, särskilt efter det att folkpartiets reservation blivit skriven. Ty folkpartiets reservation går lika energiskt som högerreservationen emot varje utsträckning överhuvud av lästiden genom beslut av riksdagen i detta sammanhang, och förste vice talmannens reservation är av samma ull som de andras på den punkten eftersom reservationerna ha samma ordalag. Det har tydligt sagts ifrån i dessa reservationer, att meningen är — och jag förstår att det har en stark lockelse på lantbrukarhåll, där man har denna gamla uppfattning — att barnen skola kunna hållas hemma från skolan 1 så stor utsträckning som möjligt. Jag förstår ju, att det kan vara en stor lockelse på sådana håll att ordna det så att dessa lantbrukare ha den känslan: här ha vi möjlighet att genomföra en lönereglering sådan som lärarna själva önska den utan att vi samtidigt behöva förbättra skolväsendet på det sätt som Kungl. Maj:t i propositionen främst avser.</textBlock>
    <textBlock id="i-63a1071536103d0e">Jag vet, att det är från taktisk synpunkt mycket oskickligt av mig att här blotta denna synpunkt, men det kan inte hjälpas. Jag tycker ändå, att kammaren skall ha någon aning om, varför det varit så svårt att komma fram till ett rimligt resultat, ehuru alla vilja hjälpa folkskollärarna. Här ha vi anledningen! Om kamrarnas majoritet har en annan uppfattning — om kamrarnas majoritet har den uppfattning, som utskottet ger uttryck åt, när utskottet säger, att »en minimilästid av 36'/; veckor per år synes icke vara orimlig» — något som på avdelningen var den allmänna uppfattningen och 1 statsutskottets plenum också under diskussionen om detta ärende var en allmänt hävdad mening — då ha kamrarna, då har riksdagen här en väg att gå, som inte träder den kungl. propositionens riktlinjer för nära på en enda punkt. Herrarna kunna se, hur nära mitt förslag sluter sig till utskottets, som ju följer Kungl. Maj:ts huvudlinjer, om herrarna lägga märke till hur mycket jag behövt ändra i utskottets motivering för att kunna ansluta mig till denna. Det gäller också sid. 52 i utlåtandet, andra stycket nedifrån, där utskottet yttrar: »Med hänsyn till de skiftande förhållandena 1 de särskilda skoldistrikten kan det vara tvivelaktigt, om barnens lästid kan allestädes utan svårigheter utsträckas till 39 veckor eller ens till 36'/..&gt; Det enda, jag där strukit, är orden »eller ens till 36!/2». Jag tror, att kammarens ledamöter av det nu anförda skola inse, att mitt förslag mycket väl hänger ihop med hela den motivering,</textBlock>
  </contentBlock>
  <contentBlock page="55" id="i-44dffc98672ac52d">
    <textBlock id="i-d98f53af85a96e52">56 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="55" id="i-d4425287c9add0a7">
    <textBlock id="i-f424b6538aaafd05">Ang. lönereglering för folkoch småskollärare m. m. (Forts.) utskottet givit, i synnerhet om kammarens ledamöter komma ihåg, att utskottet uttryckligt sagt ifrån att en minimilästid av 36'/, veckor per år icke synes vara orimlig.</textBlock>
    <textBlock id="i-bef03dc2970535bc">På grund av vad jag anfört i fråga om punkt 2 har jag intet annat yrkande på den punkten än om bifall till utskottets förslag, emedan mitt förslag, som innebär sådan komplettering av motiveringen, att den ger lärarna på landsbygden säkerhet att vid en bestämd tidpunkt komma till en bättre löneställning, först kommer upp under punkt 6. Ett bifall till utskottets förslag på nu ifrågavarande punkt har således för mitt förslag endast det resultatet, att min reservation under punkt 8 sedan kommer under proposition. Det viskas nu till mig, att punkterna 4 och 6 föredragas samtidigt. Ja, jag är tacksam för upplysningen att de föredragas samtidigt. Jag antar, att föredragningen inte kan ske på det sättet, att det ställes proposition på min reservation emot utskottets förslag, men om så skulle ske ber jag — fortfarande med tack för upplysningen — att få yrka bifall till punkt 6 redan nu. Det blir sedan herr talmannens sak att avgöra, vilket föredragningssätt som kan anses vara det riktiga, men jag anser, att min reservation bör föredragas under punkt 6 i utskottets förslag, då utskottet under punkt 6 begär en skrivelse lika väl som jag under denna punkt begär det.</textBlock>
    <textBlock id="i-3f49b77f09ea77d0">Vad sedan principen om lika lön åt folkskollärarinnorna som åt lärarna beträffar, har jag på den punkten inte mycket att tillägga till vad som redan är sagt, delvis för resten av mig själv. I fråga om likalönsprincipen är det bara en sak, där jag vill göra anmärkning mot herr Nilsson i Landeryd. Herr Nilsson i Landeryd sade, att det rimliga är väl, att man inte tänker på lönen i kronor och öre utan på levnadsstandarden. Visst är det så! För att då bevisa saken riktigt bra för kammaren, jämförde herr Nilsson i Landeryd en manlig familjeförsörjare med en ogift lärarinna utan barn. Men, mina herrar, man kan göra jämförelser på bra många olika sätt. Skulle en hållbar jämförelse i detta fall göras, så borde den väl ske mellan en ogift lärare utan barn och en ogift lärarinna utan barn eller också mellan en lärare, som är familjeförgörjare, och en lärarinna, som är familjeförsörjare. Man bör väl jämföra familjeförsörjare med familjeförsörjare och ensamstående lärare med ensamstående lärarinnor. Gör man inte det tror jag inte, att jämförelserna komma att ha något övertygande värde. Man kan ju säga, att en ungkarl behöver mer än en ensamstående lärarinna. Ja, men då får man gå vidare: då behöver en ödslande ungkarl för sin levnadsstandards uppehållande bra mycket mer än en sparsam. Det blir tråkiga konsekvenser genom det jämförelsesätt, som herr Nilsson i Landeryd använde sig av. Han sade visserligen, att varje manlig lärare bör gifta sig. Ja, men skall det var skäl för att de lärare, som inte gifta sig och inte ha familj, skola belönas genom att komma upp på en levnadsstandard, som är avsedd för familjeförsörjare? Varför skola ungkarlar i det fallet ställas på en helt annan nivå än de ogifta lärarinnorna?</textBlock>
    <textBlock id="i-56c41ba939bbe714">Jag tror således, att det försöket att fresta anhängare av likalönsprincipen inte kan ha någon vidare framtid för sig. Ecklesiastikministern gjorde en jämförelse mellan två syskon, som gingo samma utbildningsväg och kommo fram till samma ställning i statens tjänst, och anmärkte, att det väl vore besynnerligt, om det skulle vara rättvist, att en man bara därför att han är karl skulle ha högre lön än kvinnan bara därför att hon är kvinna. Det är väl ändock en deklassering av kvinnan, som man i ett demokratiskt samhälle borde vara fri från. Jag kan ju medge, att det finns något skäl för en sådan uppdelning. När jag ser på denna kammare, som är så maskulint betonad att det inte finns en enda kvinnlig ledamot, kan man ju säga, att när kvinnorna, som äro i majoritet bland väljarna, sörja så för sin representation här i kammaren,</textBlock>
  </contentBlock>
  <contentBlock page="56" id="i-d6c32553bf515bbc">
    <textBlock id="i-79ea3e9a2eba7dec">Onsdagen den 19 maj 1937 f. m. Nr 33. 57</textBlock>
  </contentBlock>
  <contentBlock page="56" id="i-ff6c6d6ccf797516">
    <textBlock id="i-27e7ec5b3736ffdc">Ang. lönereglering för folkoch småskollärare m. m. (Forts.) kunna de ha det som de ha. Jag tycker, att det kan ligga något i den synpunkten. Men så pass ridderlig får jag väl ändå vara, att jag inte begagnar mig av det skälet för att ansluta mig till en eventuell majoritet i denna maskulina kammare för en deklassering av kvinnorna och den kvinnliga arbetskraften.</textBlock>
    <textBlock id="i-06887b7d1e94c4c3">På grund av någon motion här i kammaren har jag tänkt åtskilligt på det förhållandet, att vid ansökning till ett lektorat jag själv och en kvinnlig kompetent sökande anmälde oss och att den kvinnliga sökanden befanns vara mycket mer kvalificerad än jag Följaktligen skulle hon få platsen. Vad skulle resultatet bli i lönehänseende? Jo, då den mest meriterade fick platsen, fick dess innehavare också en lägre lön, än om den mindre kvalificerade hade varit ensam sökande och fått platsen! Ja, är det inte utmärkt? När folkskollärartjänster komma att utannonseras, som kunna besättas med manliga eller kvinnliga befattningshavare, skall, om den kvinnliga befattningshavaren är överlägsen, denna få mindre betalt, än om någon av de underlägsna manliga sökandena hade fått platsen.</textBlock>
    <textBlock id="i-55ad55bdc33b1eb4">När man tänker på sådana konsekvenser, blir man inte precis glad över att denna diskussion på denna punkt skall behöva föras i ett högt kultiverat, demokratiskt land år 1937. Det har redan antytts, att man, i och med att man inte följer likalönsprincipen, vill införa en nyhet på den löneplan, som lärarna nu skulle flyttas upp på. Ja, på den löneplanen har man hittills ingen skillnad i lönerna mellan manliga och kvinnliga lärare. Det skulle således vara riksdagen år 1937 förbehållet att i löneplanen införa olikställighet mellan man och kvinna i lönehänseende för samma sorts arbete, utfört under samma kvalifikationer.</textBlock>
    <textBlock id="i-7602de1450c885a8">Yrkandena när det gäller likalönsprincipen och småskollärarinnorna komma att göras i annat sammanhang. Vad beträffar punkten 2, herr talman, har jag intet annat yrkande att göra än om bifall till utskottets förslag, och vad gäller punkten 6, som här föredragits i samband med punkten 2, yrkar jag bifall till min reservation.</textBlock>
  </contentBlock>
  <contentBlock page="56" id="i-d30a0903bf21d94a">
    <textBlock id="i-c365ec0655b3d5a6">Friherre Lagerfelt: Herr talman! Då jag varit hedrad med uppdraget att vara inkallad såsom sakkunnig bland dem, som förberett detta ärende, ber jag att få säga några ord i frågan.</textBlock>
    <textBlock id="i-b316805b0cc0edd9">Uppdraget att vara sakkunnig har för mig varit av stort intresse. Det har verkligen varit ett nöje för mig att få ägna tid åt detta arbete, som gällde att ordna angelägenheterna för vår lärarkår, både den manliga och den kvinnliga. Jag har under min verksamhet lärt mig att högt värdera lärarkårens maktpåliggande, viktiga uppdrag i samhället, och jag har lärt mig att med tacksamhet uppskatta det sätt, på vilket lärare och lärarinnor 1 allmänhet sköta sitt viktiga kall. |</textBlock>
    <textBlock id="i-da3ee0fa43825e88">De sakkunniga hava haft fördelen att ha en insiktsfull och duglig man till ordförande och en skicklig sekreterare. Det är dessa personers förtjänst, att de sakkunniga på så kort tid kunnat komma fram med ett förslag i detta stora ärende. | |</textBlock>
    <textBlock id="i-6e812f1aae9a03b1">Jag ber att få beröra sakkunnigmajoritetens, till vilken jag själv hör, ställning till de frågor, som ha omdebatterats i denna stund. Jag går då först till placeringen av manliga lärare. Sakkunnigmajoriteten föreslog en placering av manliga lärare i lönegraden B 17 efter vissa övergångsår, men skulle villkoret för en placering i denna lönegrad vara en tjänstgöringsplikt av 39 veckor. De sakkunniga höllo för angeläget, att samma avlöning skulle tillkomma lärare i samtliga distrikt, både de som hade den gamla lästiden av 34 !/2 veckor, de som hade en något längre lästid och de, som hade genomfört den fulla lästiden av 39 veckor. Anledningen till detta var, att de sak-</textBlock>
  </contentBlock>
  <contentBlock page="57" id="i-0e7e1dd6063997a1">
    <textBlock id="i-481408d5fa642dce">58 Nr 33. Onsdagen den 19 maj 1937 £. m.</textBlock>
  </contentBlock>
  <contentBlock page="57" id="i-dadf854b466ad0be">
    <textBlock id="i-4778e5e867c80c39">Ang. lönereglering för folkoch småskollärare m. m. (Forts.) kunniga hade klart för sig, att om de distrikt, som hade kortare lästid, d. v. s. lantdistrikten, skulle bjuda sina lärare lägre avlöning, så skulle stadsdistrikten först välja alla de mest förtjänta och endast de mindre förtjänta bliva över för lantdistrikten. Alltså är det ett landsbygdsintresse att lönen blir lika i de olika distrikten. Men de sakkunniga hade också klart för sig, att vi icke kunde komma med förslag om en obligatorisk lästid av 39 veckor. Vi ha nyligen antagit ett sjunde läsår såsom obligatoriskt. I och med detta stiger lästiden för varje barn från 6 år å 8 månader, motsvarande 48 läsmånader, till 7 år med 8 månader, eller 56 månader. Därifrån avgår 12!/2 månads fortsättningsskola, men i alla fall stiger lästiden från 48 månader till 54 !/2 månader. Skulle vi nu hava ökat den obligatoriska lästiden till 39 veckor, I månader, så hade denna lästid stigit från 48 månader till 7 X 9 = 63 — 1!/2 — 61 !/2 läsmånader. Detta ansågo vi vara orimligt.</textBlock>
    <textBlock id="i-b56e08c9b3ab33c6">De sakkunniga förutsätta alltså, att varje skoldistrikt äger att bestämma undervisningstidens längd emellan de obligatoriska 34?/; och 39 veckorna. För att få tjänstgöringstiden för lärare så ordnad, att den fyllde ut dessa 4 !/2 veckor, föreslogo de sakkunniga, att läraren skulle taga motsvarande undervisning i slöjd. Detta förslag har skolöverstyrelsen förbättrat, och det är upptaget i den av herr Johansson i Fredrikslund m. fl. avgivna reservationen. Herr förste vice talmannen berörde det nyss i sitt anförande och kallade det Columbi ägg. Jag säger alldeles detsamma: Skolöverstyrelsens förbättring av de sakkunnigas förslag finner jag rent genial. Jag tänker mig en skola av B- typ, en B 1- eller B 2-skola, där lärarinnan i första och andra klasserna, som undervisar två klasser parallellt, tar emot hälften av barnen efter ett års skolgång, medan den andra hälften, som utgöres av nybörjare, består av så små barn, att de knappast hitta vägen till skolan och ofta gråta bara därför att de inte få vara hemma. En sådan lärarinna kan börja en månad tidigare med alla dessa små, som behöva läras att vara skilda från sitt hem och börja att ägna sig åt skolarbetet, utan att vid denna gärning bliva störd av de större barnen och — vad som är ännu viktigare — utan att de små barnen behöva hindra de större barnens undervisning. När sedan lärarinnan kommit till slutet av läsåret, tar hon sin nionde månad med endast de större barnen, och de få en grundlig duvning i sina ämnen och kunskaper från de två åren, tills de skola gå över till nästa avdelning i skolan. På samma sätt går det nog att efter Columbi ägg utnyttja all den lästid, som läraren är skyldig att undervisa, ehuru den icke blir uttagen genom en ökad obligatorisk skolgång för alla barn.</textBlock>
    <textBlock id="i-687f80eb0bd667a6">Så var det frågan om likalönsprincipen. Vi hörde vid debattens början herr statsrådet och chefen för ecklesiastikdepartementet hålla ett storartat anförande, en kvinnobeprisning. I allt vad han då sade i sak anser jag mig kunna instämma, men han använde sin vältalighet och förmåga att framställa vad han säger på ett sätt, som påminde mig mera om riddartiden, romantikens tid, än om vår egen tid. Även om man kan instämma i innehållet i vad han sade, så kan man icke, när det är fråga om handläggandet av ekonomiska angelägenheter, med de premisser han anförde komma fram till likalönsprincipen.</textBlock>
    <textBlock id="i-e0ef2c9d979d09ed">De sakkunniga ha just inte gått in på denna likalönsprincip utan ha förklarat sig icke vilja föregripa den utredning, som pågår om. lönereglering för statens verk i stort. Jag själv tillåter mig då att säga, att även om jag till fullo uppskattar kvinnans duglighet som lärarinna, så måste vi tänka på en sak. Flickorna äro tidigare utvecklade än pojkarna i 12—16-årsåldern. Flickorna lära sig fort, och deras ambition och ordningssinne äro tidigt väckta. Men kvinnan åldras fortare än mannen. När kvinnan nalkas pensionsåldern, händer det ofta, att hon får taga en förtidspensionering eller tjänstledighet på grund av att krafterna icke räcka till. Det torde hända, att det arbete, som</textBlock>
  </contentBlock>
  <contentBlock page="58" id="i-e3f8464def63a215">
    <textBlock id="i-ce1fa60973647c68">Onsdagen den 19 maj 1937 f. m. Nr 33. 59</textBlock>
  </contentBlock>
  <contentBlock page="58" id="i-62e5548bfa8a9f84">
    <textBlock id="i-9cf91d03ce036d75">Ang. lönereglering för folkoch småskollärare m. m. (Forts.) kvinnan utför, och det, som mannen utför, blir lika betalt, om kvinnan, såsom är föreslaget av reservanterna, sättes två lönegrader under mannen.</textBlock>
    <textBlock id="i-71076ba5e1858f22">Vad småskollärarinnornas placering beträffar ha de sakkunniga varit ense om att placera dem i nionde lönegraden med 39 veckors tjänstgöringsskyldighet. Småskollärarinnorna ha den stora fördelen framför folkskollärarinnorna, att de äro utan konkurrens från männens sida om sina befattningar.</textBlock>
    <textBlock id="i-cc5cac3c20389723">Jag ber, herr talman, att få yrka bifall till den av herr Johansson i Fredrikslund m. fl. avgivna reservationen.</textBlock>
  </contentBlock>
  <contentBlock page="58" id="i-260aa82696275d65">
    <textBlock id="i-81522b2e67014fe1">Herr Norman: Herr talman! Jag vill anknyta till ett uttalande i statsutskottets utlåtande. Utskottet konstaterar, att löneregleringsförslaget innebär, att löneregleringen skall utformas i anslutning till det lönesystem, som gäller för statsförvaltningen i allmänhet. Och som skäl för att utskottet — det gäller således både utskottsmajoriteten och reservanterna — ansluter sig till detta förslag säger utskottet, att det »kan vara lämpligt framför allt med hänsyn till folkskollärarkårens sedan länge uttalade önskan om en reglering av lönerna efter dessa principer». Jag inkasserar med tillfredsställelse detta hänsynstagande till lärarkårens synpunkter och önskemål. Något sådant har eljest icke så särdeles mycket kommit till uttryck i riksdagstrycket, om jag bortser ifrån en del motioner. I den kungl. propositionen refereras knappast vad lärarkåren haft för uppfattningar och önskemål i denna för lärarna så viktiga fråga. Det är inom parentes sagt rätt anmärkningsvärt, eftersom kårens representanter ha haft förmånen att inför 1936 års sakkunniga få framföra sina synpunkter och önskemål. I sakkunnigbetänkandet lämnas också en utförlig redogörelse för dessa kårens uppfattningar. Då dessa emellertid icke i någon nämnvärd grad fått komma till uttryck i vare sig regeringspropositionen eller statsutskottets utlåtande, är det ganska naturligt att jag nu begagnar min ställning som riksdagsman att granska det föreliggande löneförslaget framför allt i min egenskap av representant för den kår, som jag har äran tillhöra och, jag vill tillägga, främst i egenskap av landsbygdslärare.</textBlock>
    <textBlock id="i-c7823c94c70a90ba">Det är alldeles riktigt, som statsutskottet säger, att inplaceringen i det allmänna lönesystemet sedan länge varit det stora önskemålet inom Sveriges folkskollärarkår. Vi ha eftersträvat en sådan inplacering bland annat för att komma i åtnjutande av de många förmåner, som herr statsrådet i sitt stora anförande här på förmiddagen pekade på. Men jag vill också i det sammanhanget säga, att dessa förmåner icke äro någonting, som speciellt gynnar just lärarkåren, utan det är endast på det sättet, att denna förut varit missgynnad i jämförelse med andra grupper av befattningshavare i jämförbar ställning, för vilka staten bestämmer lönerna. Till de förmåner, som förut uppräknats, skulle jag vilja lägga den, att lärarkåren genom inplacering i lönesystemet får möjlighet att följa med i utvecklingen på ett annat sätt än hittills, så att kåren icke behöver komma på efterkälken vid framtida kommande lönerevisioner. Hur värdefullt detta är, framgår av ett annat regeringsförslag, som ligger på riksdagens bord, nämligen propositionen om den provisoriska avlöningsförstärkningen, varigenom lärarkåren skulle utöver den egentliga löneregleringen få nära hälften så mycket till, som den egentliga löneregleringen kommer att ge, sådant förslaget nu föreligger.</textBlock>
    <textBlock id="i-2dc8627a6dade677">Till vår gamla önskan om lönereglering med inplacering i lönesystemet ha vi också knutit den förhoppningen, att lärarkårens avlöningsförhållanden skulle ordnas så, att befattningshavarna skulle få något så när lika reallön oberoende av på vilken ort i vårt avlånga land som de ha sin tjänstgöring. När vi således i många år inriktat våra lönesträvanden på att uppnå det mål, som nu i fråga om inplaceringen ligger inom räckhåll, ha särskilt landsbygdslärar-</textBlock>
  </contentBlock>
  <contentBlock page="59" id="i-7126bdb5541bd580">
    <textBlock id="i-bc019fae934ed9ae">60 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="59" id="i-cdb3c03ae9ef85bf">
    <textBlock id="i-181cb67f31e7eccc">Ang. lönereglering för folkoch småskollärare m. m. (Forts.) na inte förbisett, att inplaceringen för dem kan ha en del avigsidor. Sålunda är exempelvis bruttolönesystemet icke särskilt förmånligt för landsbygdens lärarkår, som nu får en del av sin lön in natura i form av fri bostad och uppvärmning av densamma. Tvärtom kommer bruttolönesystemet i många fall att medföra en minskning av den behållna löneförbättringen just för landsbygdens lärare. I allmänhet taxeras lärarbostäderna ute på landsbygden förhållandevis lågt. Med bruttolönesystemet kommer bostadsvärdet säkerligen i många fall att uppskattas avsevärt högre. Jag skulle tro, att värderingen av bostaden enligt bruttolönesystemet kan medföra en beskattning av låt oss säga ytterligare 2'/; bevillningskronor, något som, om kommunalskatten håller sig omkring det medeltal, som lär gälla för landsbygden, nämligen 10 kronor, genom skatteökningen medför en minskning av den behållna lönen på 25 kronor Jämfört med skatten på de värden, som för närvarande bruka åsättas bostadsförmånen vid taxeringen. -</textBlock>
    <textBlock id="i-0c093e18fe74f8c2">På samma sätt förhåller det sig med dyrortsgrupperingen. Även denna kommer i många fall att medföra en minskning av reallönen på vissa platser. Det är många faktorer, som ingå i lärarens standard, vilka icke medräknas bland dem som konstituera indelningen i de olika dyrortsgrupperna. Som exempel kan jag nämna kostnaderna för barnens utbildning, kostnaderna för eget utbildningsarbete och mera sådant. Ja, det kan till och med inträffa och kommer icke så sällan att inträffa, att till och med rena livsmedelskostnader kunna ställa sig större för den rena landsbygdsläraren, om Jag så får uttrycka mig, än för den, som tjänstgör i ett närliggande samhälle. Det är inte alls ovanligt, att ett större eller mindre samhälle är placerat som C-ort, medan den omgivande landsbygden är A-ort. I det fallet komma förhållandena att gestalta sig på följande sätt. Vi antaga, att både de befattningshavare, som tjänstgöra i samhället, och de, som tjänstgöra på den kringliggande landsbygden, äro placerade i sjuttonde löneklassen. Det föreligger då en löneskillnad till förmån för läraren i samhället av 306 kronor. Hans hyresavdrag är 348 kronor större än det belopp läraren på landsbygden skall betala för bostaden. Den förre får således en visserligen obetydligt men dock något större behållen lön än landsbygdsläraren. I elfte löneklassen är löneskillnaden 277 kronor och hyresavdraget för småskollärarinna i samhället är 168 kronor större än det lärarinnan ute på landsbygden skall betala. I det fallet uppstår således en ännu större skillnad i den behållna lönen till förmån för lärarinnan i samhället. Men dessutom är det ofta så, att landsbygdslärarna och -lärarinnorna måste resa in till samhället, när de skola skaffa sig sina förnödenheter av olika slag, till och med vanliga livsmedel.</textBlock>
    <textBlock id="i-bd1735732e42a952">Ehuru således landsbygdslärarna i själva verket icke varit blinda för en del avigsidor, som för deras vidkommande följa av inplaceringen i lönesystemet, ha vi ändå icke velat motsätta oss en sådan. Det är alltså en enhällig opinion bland lärarkåren för denna inplacering. När landsbygdslärarna ha anslutit sig till den opinionen, har det skett i förhopppning om att löneläget för dem skulle bli åtminstone så förmånligt, som de sakkunniga föreslagit. Jag vill särskilt understryka, att när lärarkåren ansett sig kunna kräva, att manlig folkskollärare skulle placeras i sjuttonde lönegraden — det har ju konstaterats i propositionen och även i utskottets utlåtande, att manlig folkskollärares placering är utgångspunkten för hela lönesättningen i övrigt — är det icke ett påhitt av lärarkåren, utan det är vad de sakkunniga ha konstaterat, såsom herr statsrådet själv säger i propositionen, vara den önskvärda och lämpliga placeringen för manliga folkskollärare. 1920 års lönekommitté ansåg också, att denna placering var den lämpliga och önskvärda, för att</textBlock>
  </contentBlock>
  <contentBlock page="60" id="i-07d4fddd67403b94">
    <textBlock id="i-bee9ba7575e49a60">Onsdagen den 19 maj 1937 f. m. Nr 33. 61</textBlock>
  </contentBlock>
  <contentBlock page="60" id="i-3fc7557c75347694">
    <textBlock id="i-0130516425598fb2">Ang. lönereglering för folkoch småskollärare m. m. (Forts.) begagna detta uttryckssätt, som sedan använts. Lärarkåren har således varit lojal och icke sträckt sina förhoppningar längre än till den av de sakkunniga konstaterade lämpliga placeringen. Under sådana förhållanden har regeringsförslaget om en lönedifferentiering väckt djup besvikelse på grund av den av differentieringen följande placeringen av det stora flertalet lärare två lönegrader under den, som ansetts lämplig och önskvärd. Såsom här redan har anförts, komma 84 procent av de manliga folkskollärarna, 87 procent av småskollärarinnorna och 70 procent av folkskollärarinnorna att få denna placering två lönegrader under den av de sakkunniga förordade.</textBlock>
    <textBlock id="i-61dd509c4b0d9f92">Propositionens förslag om den variabla lästiden med möjlighet till utsträckt lästid för lärarna utan någon lönekompensation verkade ytterligare ogynnsamt. När utskottet nu föreslår fixa lästider, innebär detta en avgjord förbättring av regeringsförslaget, vilken jag tror, att lärarkåren skall tacksamt uppmärksamma. Kårens bestämda önskemål är dock att komma fram till en enhetlig placering, och den har förklarat sig villig att påtaga sig den ökade prestationsskyldighet, som statsmakterna kunna önska pålägga den i samband med ett genomförande av den enhetliga löneplaceringen.</textBlock>
    <textBlock id="i-48061dd9be7ca177">I det sammanhanget måste jag som min personliga mening säga, att det icke skulle vara någon särskilt stor orättvisa, om en enhetlig lönegradsplacering genomfördes, utan att någon ökad prestationsskyldighet ålades. Det är särskilt från landsbygdslärarnas synpunkt jag vill konstatera detta. TLandsbygdslärarna arbeta ofta i de mera svårarbetade skolformerna. De ha icke alltid tillfredsställande undervisningslokaler, och de ha ofta mindre tillgång till moderna hjälpmedel i fråga om undervisningsmateriel av olika slag än lärarna 1 större samhällen ha. Det skulle, menar jag, icke vara en så särdeles stor orättvisa, om lärarna på landsbygden såsom en kompensation för de ogynnsammare arbetsförhållandena placerades i lönehänseende lika förmånligt som de kamrater i de större samhällena, som ha mera lättarbetade skolor men en längre lästid.</textBlock>
    <textBlock id="i-08e5e432dffc7549">Ur skolans synpunkt måste jag emellertid med tillfredsställelse hälsa den inriktning mot kvalitativa förbättringar av undervisningsväsendet, som hela statsutskottet otvetydigt har. Jag bara nödgas beklaga, att detta inresse icke tagit sig mera positiva uttryck från majoritetens sida än som har skett. Statsutskottsmajoriteten önskar en utredning rörande dessa förhållanden. Lärarkåren är emellertid icke utan fog överhuvud taget ganska kritiskt inställd mot välvilliga uttalanden av statsmakterna, uttalanden som i sig själva icke förplikta till någonting. År 1882 hade vi här i riksdagen en lönediskussion, som Just gällde folkskollärarkåren. En framstående ledamot av riksdagen, Jöns Rundbäck, yttrade då beträffande sådana välvilliga uttalanden: »Statsutskottets blommor mätta icke, given folkskolelärarne bröd, de hungra.» Då jag nu anknyter till detta yttrande, har jag anledning att konstatera, att det ekonomiska läget för den svenska folkskollärarkåren sedan dess har avsevärt förbättrats, och den sista delen av uttalandet, att folkskollärarna bokstavligen hungra, äger sålunda gudskelov inte någon aktualitet för närvarande. Men bildligt talat kanske det kan ha sin tillämpning, ty det faktiska förhållandet är, att en stor del av folkskollärarkårens medlemmar, särskilt sådana som äro tyngda av stora försörjningsbördor för sin familj, icke ens med den nu föreslagna löneplaceringen får möjligheter att tillfredsställa sina andliga behov såsom vore både önskvärt och berättigat.</textBlock>
    <textBlock id="i-3afa5a8f06bc33da">Nu ha nio reservanter inom utskottet velat fixera tidpunkten för ikraftträdandet av bestämmelsen om den ökade tjänstgöringsskyldigheten och därmed också tidpunkten för en enhetlig löneplacerings ikraftträdande. Med anledning av de olika reservationer, som föreligga, måste jag fråga mig, varför</textBlock>
  </contentBlock>
  <contentBlock page="61" id="i-e4c57830fab1e495">
    <textBlock id="i-6814ca5d567de265">62 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="61" id="i-d5568b647bac51bb">
    <textBlock id="i-d669137aa787fc9e">Ang. lönereglering för folkoch småskollärare m. m. (Forts.) man icke kunnat uppnå samling kring ett gemensamt uttalande av de nio reservanterna 1 stället för att de ledamöter av statsutskottet, som önskat ett positivt beslut i detta avseende, gått fram mera efter partilinjer. Herr Oscar Olsson konstaterade, att det berodde på att ett pedagogiskt eller metodiskt spörsmål kommit in i diskussionen och försvårat en sådan samling. Jag tycker nu, att den motion, som jag tillsammans med herr Berglund i denna kammare och några kamrater i andra kammaren framburit, borde ha varit en idealisk grund för en sammanjämkning av de olika intressen, som i detta fall dock ha syftat mot samma mål. I den ifrågavarande motionen yrkas, att endast de två högsta lönegradsplaceringarna skulle tillämpas, så att löneställningen från och med löneregleringens ikraftträdande skulle bli antingen B 16 eller B 17 för manliga folkskollärare och analog placering för de övriga kategorierna. Ett beslut i den riktningen, kompletterat med en utredning, såsom nu föreslås, beträffande möjligheterna att komma fram till 39 veckors tjänstgöringstid för samtliga lärare hade enligt min mening varit en idealisk sammanjämkningslinje. Ett riksdagsbeslut av den innebörden skulle också ha medfört en relativ och till och med relativt stor tillfredsställelse inom den svenska folkskollärarkåren.</textBlock>
    <textBlock id="i-631ae9d82c54811a">En sådan lösning hade varit angelägen framför allt med tanke på de befattningshavare, som nu stå i tur att avgå från tjänsten med pension. Statsrådet och chefen för ecklesiastikdepartementet framhöll med fog betydelsen av löneregleringen i pensionshänseende, då pensionsunderlaget därigenom blir så mycket fördelaktigare än tidigare. Nu stå många gamla lärare inför pensionsålderns inträde, och de ha hoppats, att även om den lönereglering, som de väntat på i så många år, icke kommer dem tillgodo, skulle de dock få en förbättrad pension. Herr statsrådet har också beaktat detta önskemål, då han uttalat sig välvilligt om en retroaktiv tillämpning av de pensionsbestämmelser, som troligen komma att antagas nästa år. När statsutskottet berör det spörsmålet, säger utskottet, att det »saknar anledning att ingå på dessa frågor men anser sig böra framhålla vikten av att en viss försiktighet iakttages vid avfattningen av de bestämmelser, som avse att meddela retroaktiv giltighet åt de nya föreskrifterna i pensionshänseende». Jag hoppas, att man icke skall behöva tolka detta uttalande såsom ett avvisande av departementschefens mera tydligt uttryckta välvilliga inställning i detta avseende. För min del tycker Jag, att det skulle vara ganska naturligt, om man utsträckte tillämpningen av de förmånligare pensionsbestämmelserna till tidpunkten för ikraftträdandet av den provisoriska avlöningsförbättring, som lärarkåren sedan några år har åtnjutit, ty denna avlöningsförbättring har ju endast varit ett förskott på den lönereglering, som nu skall beslutas. Det är väl möjligt, att man i så fall behöver företa vissa jämkningar med hänsyn till att de ifrågavarande befattningshavare under dessa år betalat avsevärt lägre pensionsavgifter än de som komma att åvila befattningshavarna i framtiden. Synnerligen betydelsefullt är 1 varje fall, att man icke glömmer bort de lärarkrafter, som nu ingå i pensionsåldern, innan löneregleringen har trätt i kraft eller innan pensionsregleringen har beslutats. Skulle ett bättre pensionsunderlag kunnat vinnas, därigenom att man redan nu beslutat en placering i lägst sextonde lönegraden för de manliga lärarna, hade åtskilligt av värde även i detta avseende vunnits genom en sådan sammanjämkning.</textBlock>
    <textBlock id="i-aec889620e3af492">Jag tror mig kunna konstatera, att de synpunkter, som jag hittills framfört 1 denna fråga, uppbäras av en enhällig opinion bland Sveriges folkskollärare, oberoende av om de äro stadseller landsbygdslärare och oberoende av om de tjänstgöra vid folkskola eller vid småskola. Till lönediskussionen ha emellertid knutits även en del frågor, som mera beröra speciella gruppintressen. När</textBlock>
  </contentBlock>
  <contentBlock page="62" id="i-e60dc52049be87d5">
    <textBlock id="i-82699295d407c6b7">Onsdagen den 19 maj 1937 f. m. Nr 33. 63</textBlock>
  </contentBlock>
  <contentBlock page="62" id="i-73a97b3f5a604da1">
    <textBlock id="i-b45d1b07d219961f">Ang. lönereglering för folkoch småskollärare m. m. (Forts.) jag nu kommer in på det området, ber jag att från början klart och tydligt få säga ifrån, att jag här framför mina personliga uppfattningar beträffande de föreliggande spörsmålen.</textBlock>
    <textBlock id="i-be726b5557888013">Den mest brännbara frågan gäller, det känna vi alla till, likalönsprincipen. I det fallet ha meningarna inom lärarkåren brutit sig synnerligen skarpt under den lönediskussion, som förts på sista tiden. Jag tror man kan säga, att diskussionen har rört frågan om vad som är viktigast: tillgodoseendet av ett visst behov, nämligen familjeförsörjarens behov, eller tillgodoseendet av en viss princip. Jag tror, att de kvinnliga kamraternas ståndpunkt av mig tolkas rätt, om jag säger, att det icke så mycket är pengarna de längta efter utan fastmera detta att även 1 löneställningen finna ett uttryck för en rättvis uppskattning av ett likvärdigt arbete. I det fallet förstår jag folkskollärarinnorna, och jag inte bara förstår dem, utan jag delar deras uppfattning. Men å andra sidan har man gentemot tillgodoseendet av denna princip satt försörjningsbehovet hos flertalet av de manliga lärarna. När jag har haft att ta ståndpunkt till detta spörsmål, har det varit med mig som med riksdagsmannakandidaten i den gamla Strixhistorien — och det är kanske på samma sätt med en stor del av kammarens ledamöter; han blev på ett valmöte interpellerad om sin ställning till nykterhetsfrågan, och då sade han: »Vad nykterheta beträffar, måste jag säga, att jag gillar strävandet fast utan entusiasm.» Det är nog en mycket vanlig manlig ståndpunkt, när det gäller likalönsprincipen: vi gilla strävandet fast utan entusiasm. Och finner man då, att behovssynpunkten väger tyngre, kanske välviljan svalnar helt och hållet och övergår till ren negativism.</textBlock>
    <textBlock id="i-fe9c3d6a74b33a7a">Jag måste erkänna, att vore det så, att jag hade att välja mellan att rösta för att ge de manliga lärarna de 41!/, miljoner kronor, som likalönsprincipens genomförande kostar, eller rösta för likalönsprincipen, skulle jag rösta för att de manliga lärarna finge de 42/, miljonerna. Nu ligger emellertid saken icke till på det sättet. Jag tror, att de 42!/, miljonerna ha spelat en alldeles för stor roll i lönediskussionen och tillmätts en helt annan betydelse än de verkligen ha. När t. ex. herr Pettersson i Dahl och några andra bondeförbundsrepresentanter i andra kammaren i en motion yrka, att de manliga lärarnas löneställning skall förbättras så, att de komma upp i lönegraden B 16 och B 17 men att man skall hålla sig inom regeringspropositionens kostnadsram, så räkna motionärerna fel. Det är nämligen så, att av de 4 !/, miljonerna äro 1 '/; miljon kronor direkt knutna till likalönsprincipens genomförande. Det är det belopp, som kommunerna, om likalönsprincipen genomföres, skola betala utöver det eljest utgående bidraget. Genomföres den icke, skall denna merkostnad icke påföras kommunerna, och då bortfalla de 1'/; miljon kronorna. De återstående 3 miljonerna, som utgöra statsverkets kostnader för likalönsprincipens genomförande, bli icke heller disponibla, ty om likalönsprincipen icke genomföres och de manliga lärarna placeras t. ex. i sjuttonde lönegraden, följer som en konsekvens därav — och jag tror inte, att någon skulle vilja motsätta sig det — att de kvinnliga befattningshavarna placeras i femtonde lönegraden. Men regeringen räknar just med detta, att flertalet av folkskollärarinnorna skola bli placerade på det sättet. 70 procent av dem stanna nu under övergångstiden kvar i trettonde lönegraden, men när de få samma lön som männen, komma de upp i femtonde lönegraden. På det sättet försvinner även större delen av de 3 miljonerna, utan att de manliga lärarna få någonting med av dem, även om likalönsprincipen icke genomföres.</textBlock>
    <textBlock id="i-97a7407e97cf1400">Jag är för övrigt ganska rädd för ett uppskjutande av denna frågas avgö-</textBlock>
    <textBlock id="i-ac0725e040869db5">rande. Jag kan inte förstå annat än att den ganska intimt hänger samman just med själva inplaceringen i lönesystemet. Det påpekas också i regeringsförsla-</textBlock>
  </contentBlock>
  <contentBlock page="63" id="i-8bab84ef2edf888a">
    <textBlock id="i-120d86dcfdbd9d39">64 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="63" id="i-f53634a9e5a874bc">
    <textBlock id="i-5cc16ae595a776a4">Ang. lönereglering för folkoch småskollärare m. m. (Forts.) get, att redan formella skäl tala för att lika lön införes. Skulle man nu besluta om uppskov och ta upp frågan igen, när lärarna äro inplacerade, förstår jag icke att man kan klara upp saken på annat sätt än man gjorde år 1925 i fråga om vissa andra statstjänstemän, d. v. s. att man klassificerar lärartjänsterna i folkskolorna. Man kan tänka sig, att de manliga lärare, som nu tjänstgöra, kallas förste lärare och äro placerade i en högre lönegrad, och de kvinnliga kallas andre lärare och komma två lönegrader under förste lärarna. Det skulle från de manliga lärarnas synpunkt kanske kunna godtagas, men den utveckling, som sedan skulle följa, förskräcker åtminstone mig. Ty resultatet skulle säkerligen med fri tävlan mellan män och kvinnor om de olika tjänsterna ganska snart bli, att man inom samma skoldistrikt hade en kvinnlig förste lärare och en manlig andre lärare. Och då tror jag att situationen skulle bli än värre ur de manliga lärarnas synpunkt än om likalönsprincipen nu genom föres.</textBlock>
    <textBlock id="i-3cc90c4133ed2c1e">Jag kommer således, herr talman, att rösta för utskottsmajoritetens yrkande i denna del. Men jag vill tillägga, att det för mig står klart, att om riksdagen nu genomför likalönsprincipen på detta område, måste som en nödvändig konsekvens följa, att riksdagen på allvar tar upp familjeförsörjningsproblemet och definitivt löser det på ett eller annat eller kanske helst på flera olika sätt.</textBlock>
    <textBlock id="i-f554fdd0cc92b663">Vad småskollärarinnorna beträffar tror jag, att vi allesamman erkänna, att denna lärarkår har en synnerligen betydelsefull uppgift i det för barnen så ömtåliga skede av livet, som övergången från uteslutande hemmets till skolans värld utgör. Statsutskottet önskar en utredning om beredande av förbättrad löneställning för hädanefter utbildade småskollärarinnor. För min del anser Jag, att detta skulle innebära en orättvisa och i många fall en grym orättvisa mot alla de nuvarande plikttrogna arbetarna på detta verksamhetsfält, vilka i stor utsträckning uppoffrat ferier och påtagit sig ekonomiska bördor för att hålla sig i kontakt med den revolutionerande utveckling inom pedagogikens område, berörande deras arbetsuppgifter, som ägt rum. Jag ansluter mig i detta fall till herrar Olof Olssons, Paulis och Larssons i Varberg reservation. Jag tycker, att man här kan skönja en ganska klar utvecklingslinje: sakkunnigereservationen, som ju i stort sett ligger till grund för regeringsförslaget, föreslår en placering i sjätte lönegraden, regeringen förordar sjunde graden och utskottet syftar till någonting bättre för alla i mån av tjänstgöringstidens utökning och förbättring särskilt för de hädanefter utbildade. Riksdagen kan gärna fortsätta på denna raka linje genom att bifalla den reservation om en successiv uppflyttning till lönegraden B 11, som påyrkas i en reservation.</textBlock>
    <textBlock id="i-17281202b23d95e1">Jag ber, herr talman, att få taga kammarens uppmärksamhet i anspråk ännu några minuter för att säga ett par ord om de icke ordinarie befattningshavarna.</textBlock>
    <textBlock id="i-bed8f5921cfffc5e">Statsutskottet har beträffande de icke ordinaries löneställning uttalat sig för två tydliga förbättringar av regeringsförslaget, när det föreslår, att årslönen skall beräknas efter en dagspenning baserad på årslönen för 39 veckors undervisningstid enligt den lönegrad, som skulle tillämpas för icke ordinarie lärare, och likaså när utskottet i anslutning till departementschefens uttalande om kommunernas skyldighet att bibehålla de nuvarande lärarkrafterna i lägst den löneställning, som de för närvarande ha, också önskar tillförsäkra de extra ordinarie denna förmån. Enligt mitt förmenande tala dock starka skäl för den ytterligare förbättringen, att de icke ordinarie placeras endast två lönegrader under de ordinarie. De icke ordinarie inom skolans värld äro icke jämförbara med extra tjänstemän i statens verk i övrigt. De ha samma utbildning som de ordinarie. Det beror mera på en tillfällighet och icke på kvalifikationen, om en person blir vikarie, extra ordinarie eller ordinarie lärare, och de icke ordinarie ha samma ansvarsställning t. ex. såsom klassföreståndare som de ordinarie, och i allt övrigt äro deras arbetsuppgifter desamma som de ordinarie lärarnas.</textBlock>
  </contentBlock>
  <contentBlock page="64" id="i-16a793c161d8273f">
    <textBlock id="i-b7c5cf43590da0fd">Onsdagen den 19 maj 1937 f. m. Nr 33. 65</textBlock>
  </contentBlock>
  <contentBlock page="64" id="i-96654056fd3e322e">
    <textBlock id="i-b8e1b0fd738ea4f5">Ang. lönereglering för folkoch småskollärare m. m. (Forts.)</textBlock>
    <textBlock id="i-f957582f62260ecc">Jag yrkar i detta avseende, herr talman, bifall till motionen nr 287 i denna kammare. Skulle detta yrkande bifallas, föranledes därav en ändring av utskottets motivering på sid. 57 näst sista stycket, där utskottet ansluter sig till Kungl. Maj:ts förslag. Den enda ändring, som skulle behöva göras, är att av orden »Utskottet har för sin del icke funnit» ordet »icke» utgår samt att orden »tre löneklasser» ändras till »två löneklasser», varjämte sista meningen i stycket utgår. Skulle, vilket jag naturligtvis inte kan förvänta, då ingen reservation därom ens föreligger, mitt yrkande om bifall till motionen vinna majoritet i kammaren, hemställer jag alltså om denna ändring av motiveringen.</textBlock>
    <textBlock id="i-6dda6f9964e99d6f">När jag nu går till ett slutyrkande, skulle jag helst vilja yrka bifall till min motion men finner det givetvis fullständigt meningslöst. Jag yrkar i stället, herr talman, bifall till herr Olof Olssons reservation beträffande den enhetliga löneplaceringen. Skulle detta yrkande bifallas, förefaller det mig, som om punkten 6 i statsutskottets utlåtande därmed borde falla bort. J ag yrkar vidare bifall till herr Olof Olssons m. fl. reservation beträffande småskollärarinnornas löneställning.</textBlock>
    <textBlock id="i-cbda1e3af826819b">Innan jag slutar, måste jag taga upp ännu en fråga, som varit under diskussion i kammaren. Herr Pauli gjorde ett yrkande om ändring av utskottets motivering genom uteslutande av en sats på sid. 53. Herr Oscar Olsson har mycket energiskt vänt sig däremot och i stället velat sätta in några ord, varigenom man skulle kunna undgå den feltolkning, som möjligen kunde uppstå av utskottets uttalande sådant det nu föreligger. Men herr Oscar Olssons förslag klarar inte av den saken. På sid. 52 säger utskottet att »utskottet ansluter sig till Kungl. Maj:ts förslag om en differentierad lön, avvägd med hänsyn till lärarnas tjänstgöringstid», och på sid. 53 säger utskottet: »Uppmärksammas bör, att lönegradsplaceringen enligt Kungl. Maj:ts förslag liksom vid bifall till utskottets ändringsförslag anknytes till lästiden, alltså icke till lärarnas tjänstgöringstid.&gt; Det är två rakt motsatta uppfattningar, som här deklareras. Utskottet kan ju få ha dem, men jag kan icke förstå med vad rätt utskottet påstår, att även Kungl. Maj:t har dessa olika uppfattningar. Det gäller inte bara lärarna i de halvtidsläsande skolorna, utan det finns även ett hundratal eller kanske ett par hundratal lärare, som för närvarande ha en tjänstgöringstid av 39 veckor, medan barnen endast läsa 34'/&gt; veckor. Vilken lönegradsplacering, vill Jag fråga herr Oscar Olsson, skola dessa lärare nu få — i B 15 eller i B 17? I Norrlands finnbygder råder det förhållandet, att staten betalar ersättning för lärarnas överläsningstid; barnen ha ingen överläsningstid, men lärarna ha det på grund av de svårarbetade förhållandena. Det är således någonting, som i praktiken har tillämpats av det, som skolöverstyrelsen beträffande förstärkningsanordningar nu har föreslagit i samband med löneregleringen. Det finns även på en del andra platser i landet vissa B 3-skolor och D 1-skolor, där förhållandet är detsamma, d. v. s. där lärarna faktiskt för närvarande ha 39 veckors tjänstgöringstid medan barnen har 34/2 veckors lästid. Om ifrågaverande mening i utskottets motivering får kvarstå, komma även med herr Oscar Olssons ändring, såvitt jag kan förstå, nämnda lärare, vilka ha en tjänstgöringstid av 39 veckor, i alla fall att bli placerade i lönegraden B 15, därför att barnens lästid är 34'/2 veckor. Det synes mig därför vara alldeles nödvändigt, att kammaren med bifall till utskottets yrkande i den nu föredragna punkten ansluter sig till herr Paulis yrkande och utesluter den första meningen i tredje stycket nedifrån på sid. 53. Då uttryckes just vad Kungl. Maj:t har menat, när Kungl. Maj:t talar om undervisningstider och tjänstgöringstider, nämligen att lärarens faktiska tjänstgöringstid, sådan den nu föreligger, skall vara konstituerande för lönegradsplaceringen. Om icke det</textBlock>
  </contentBlock>
  <contentBlock page="64" id="i-4703457ef41890d6">
    <textBlock id="i-db5230382ae407f0">Första kammarens protokoll 1937. Nr 33. 5</textBlock>
  </contentBlock>
  <contentBlock page="65" id="i-1ebe1feb7328ac2a">
    <textBlock id="i-5b4deb01b64a79f4">66 Nr 33. Onsdagen den 19 maj 1937 f. m.</textBlock>
  </contentBlock>
  <contentBlock page="65" id="i-706c3bb1d86c231d">
    <textBlock id="i-f09237944e711945">Ang. lönereglering för folkoch småskollärare m. m. (Forts.) yrkande, som jag i första hand framställt, skulle vinna bifall, kommer jag att ansluta mig till herr Paulis yrkande beträffande denna punkt av motiveringen.</textBlock>
  </contentBlock>
  <contentBlock page="65" id="i-a6e2bc0c902bd7e0">
    <textBlock id="i-50ab2b99d1046882">Då tiden nu var långt framskriden och flera talare funnos anmälda, beslöt kammaren, på framställning av herr talmannen, att den fortsatta överläggningen i förevarande fråga skulle uppskjutas till aftonsammanträdet.</textBlock>
  </contentBlock>
  <contentBlock page="65" id="i-ff54933440e9316f">
    <textBlock id="i-2ed4eb5cd227f4ec">Herr Borell avlämnade en av honom m. fl. undertecknad motion, nr 338, i anledning av Kungl. Maj:ts proposition angående överenskommelse mellan Sverige, Estland och Finland rörande förhindrande av spritsmuggling m. m.</textBlock>
  </contentBlock>
  <contentBlock page="65" id="i-0c35a86bcdd1249f">
    <textBlock id="i-0703ddf6a7d837ab">Motionen blev på begäran bordlagd.</textBlock>
  </contentBlock>
  <contentBlock page="65" id="i-6cbed4f012cdd757">
    <textBlock id="i-0fca5dd7869e40fe">Anmäldes utrikesutskottets förslag till riksdagens skrivelser till Konungen:</textBlock>
    <textBlock id="i-cb4e1c0100eccd38">nr 305, i anledning av Kungl. Maj:ts proposition rörande godkännande av ett i Haag den 27 mars 1931 dagtecknat protokoll angående erkännande av den fasta mellanfolkliga domstolens behörighet att tolka i Haag avslutade konventioner i internationellt privaträttsliga ämnen; och</textBlock>
    <textBlock id="i-43cf84194cb4ae2c">nr 306, i anledning av Kungl. Maj:ts proposition med förslag till lag om ändrad lydelse av 4 8 lagen den 5 mars 1937 (nr 61) angående åtgärder för att förhindra frivilligas deltagande i inbördeskriget i Spanien m. m.</textBlock>
  </contentBlock>
  <contentBlock page="65" id="i-faad7dcf4bdb2644">
    <textBlock id="i-974a953202537f91">Skrivelseförslagen godkändes under förutsättning, beträffande förslaget nr 305, att utskottets hemställan i utlåtande nr 2, samt, i fråga om förslaget nr 306, att utskottets hemställan i utlåtande nr 5 bifölles även av andra kammaren.</textBlock>
  </contentBlock>
  <contentBlock page="65" id="i-ecbcd21cd10f11e7">
    <textBlock id="i-ab822eac8bcb33ed">Anmäldes och bordlades statsutskottets utlåtanden:</textBlock>
  </contentBlock>
  <contentBlock page="65" id="i-e5f303d73aab2970">
    <textBlock id="i-445db89f4d5435ff">nr 153, i anledning av Kungl. Maj:ts framställningar angående anslag för budgetåret 1937/1938 till Gymnastiska centralinstitutet: Avlöningar jämte i ämnet väckta motioner m. m.;</textBlock>
    <textBlock id="i-c125144f9bf7923a">nr 154, i anledning av Kungl. Maj:ts i statsverkspropositionen gjorda framställning angående justitiekanslersexpeditionens avlöningsanslag jämte i ämnet väckta motioner;</textBlock>
    <textBlock id="i-81af1954902b79be">nr 155, i anledning av Kungl. Maj:ts framställning om anslag till ersättning åt Lunds domkyrka för upphörande av vissa kyrkan tillkommande avgifter;</textBlock>
    <textBlock id="i-52bb24dfe519b1c8">nr 156, i anledning av Kungl. Maj:ts framställning om anslag till inlösen av det från viss jord i Skåne, Halland och Blekinge utgående landgille m. m.;</textBlock>
    <textBlock id="i-9c8182b77a1c5fde">nr 157, i anledning av Kungl. Maj:ts proposition med förslag till förordning angående upphörande av vissa till statsverket indragna hospitalsräntor;</textBlock>
    <textBlock id="i-dd69485409b51315">nr 158, i anledning av Kungl. Maj:ts i statsverkspropositionen gjorda framställning om anslag till oförutsedda utgifter; samt</textBlock>
    <textBlock id="i-ca90677f571cb402">nr 159, i anledning av Kungl. Maj:ts i statsverkspropositionen gjorda framställning om anslag till räntor å statsskulden m. m.</textBlock>
  </contentBlock>
  <contentBlock page="65" id="i-4eedc1346d3d4ea2">
    <textBlock id="i-73553cf80dd9f267">Justerades protokollsutdrag för detta sammanträde, varefter kammaren åtskildes kl. 5.08 e. m.</textBlock>
  </contentBlock>
  <contentBlock page="65" id="i-e941073997b07758">
    <textBlock id="i-8b1399d16b7b09ec">In fidem G. H. Berggren.</textBlock>
  </contentBlock>
  <contentBlock page="66" id="i-76848f3ec18e7245">
    <textBlock id="i-9c1ddca917b23ea2">Onsdagen den 19 maj 1937 e. m. Nr 33. 67</textBlock>
  </contentBlock>
  <contentBlock page="66" id="i-2ac4603973a2acf9">
    <textBlock id="i-bd66d39b9254d5d3">Onsdagen den 19 maj e. m.</textBlock>
  </contentBlock>
  <contentBlock page="66" id="i-5bfa1ff65ac991b3">
    <textBlock id="i-f73972fbcfc41526">Kammaren sammanträdde kl. 8 e. m.</textBlock>
  </contentBlock>
  <contentBlock page="66" id="i-673579de9c19e056">
    <textBlock id="i-5aa6450b91f33d74">Fortsattes överläggningen angående statsutskottets utlåtande nr 140, i an- Ang. löneledning av Kungl. Maj:ts proposition angående lönereglering för folkoch småreglering för</textBlock>
  </contentBlock>
  <contentBlock page="66" id="i-5b7309b1ed0d1fa5">
    <textBlock id="i-f1e6e26439398ffa">skollärare m. m. jämte i ämnet väckta motioner, punkten A 2 och punkten A 6,'” i vad den avsåg anhållan om utredning och förslag till viss Jämkning i åliggandena för lärare vid folkskolor.</textBlock>
  </contentBlock>
  <contentBlock page="66" id="i-dbd0ac9c4712f124">
    <textBlock id="i-1a52b311f4931cc3">Herr Wagnsson, Ruben: Herr talman! Så många och så långa anföranden ha redan hållits under förmiddagen i denna debatt, att föreliggande frågor kunna sägas ha blivit belysta ur olika synpunkter, och mycket nytt utöver vad som sagts kan troligen inte framkomma. Jag skall därför försöka fatta mig kort och låta mitt anförande närmast få karaktären av en deklaration. J ag känner nämligen ett behov av att ange de skäl, som för mig äro avgörande, då jag vid de blivande voteringarna på två viktiga punkter icke anser mig kunna stödja utskottsförslaget.</textBlock>
    <textBlock id="i-0d47fbe06cfd4be1">Innan jag gör detta, vill jag emellertid uttrycka min tillfredsställelse över den upputsning, som statsutskottet i ett par avseenden bestått den kungl. propositionen. Särskilt tillfredsställande finner jag det vara, att utskottet helt anslutit sig till den i min motion framförda kritiken av de i propositionen föreslagna variabla lästiderna och att utskottet i denna mycket viktiga detalj bifallit vad jag i den av mig väckta motionen föreslagit. J ag inregistrerar också med tillfredsställelse, att ecklesiastikministern i sitt anförande här på förmiddagen förklarade detta förslag innebära en påtaglig förbättring framför propositionen. Att utskottet också i fråga om beräkningen av de icke-ordinarie lärarnas avlöning godtagit det av mig framlagda förslaget och också här gjort en ändring i propositionen, finner jag tacknämligt, och jag vill också vid detta tillfälle till utskottet framföra min tacksamhet härför.</textBlock>
    <textBlock id="i-5aba69029088840b">Dessa förbättringar beröra emellertid endast detaljer, låt vara detaljer av ganska stor praktisk räckvidd. De grundläggande principerna i Kungl. Maj:ts förslag har emellertid utskottet godtagit. Som ecklesiastikministern framhöll, har vid behandlingen av frågan det varit tre problem, som stått i förgrunden: likalönsprincipen, lönedifferentieringen för likartade tjänster och småskollärarinnornas löneplacering. Beträffande den första av dessa frågor kan jag nöja mig med att instämma i vad statsrådet Engberg här anförde. Det förefaller också mig vara en absurditet att behålla ett lönesystem, som innebär ett underkännande av det kvinnliga arbetet. I vad mån familjeförsörjningen skall inverka på avlöningen, bör avgöras i ett annat sammanhang. En manlig lärare utan försörjningsplikt och en kvinnlig lärare utan försörjningsplikt i samma tjänsteställning böra avlönas på samma sätt, liksom försörjningsplikten bör kompenseras på ett likartat sätt. Även om riksdagen nu skulle hesitera för att acceptera denna sats, kommer helt visst frågan tillbaka, och jag är då övertygad om att de herrar, som i dag representerat en extremt maskulin ståndpunkt, icke komma att visa sig opåverkbara från den opinion, kvinnovärlden i så fall skulle igångsätta. Jag anser mig emellertid i detta</textBlock>
  </contentBlock>
  <contentBlock page="66" id="i-9478d6773b55b547">
    <textBlock id="i-38b6cf24830a14ed">lkoch småskollärare m. m.</textBlock>
  </contentBlock>
  <contentBlock page="66" id="i-7a1e8a26387090a4">
    <textBlock id="i-bbbc9475fc505dda">(Forts.)</textBlock>
  </contentBlock>
  <contentBlock page="67" id="i-eb30f0eab9d91be0">
    <textBlock id="i-bd70748ccf84e68c">68 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="67" id="i-2142043cb71ab1b3">
    <textBlock id="i-d391ff2af52f5bc8">Ang. lönereglering för folkoch småskollärare m. m. (Forts.) sammanhang också böra erinra om att det av regeringen framlagda förslaget endast innebär likalönsprincipens tillämpning i ganska modifierad form, i det att lärarinnorna icke skulle erhålla det sista ålderstillägget, något som synes alldeles ha blivit borttappat i diskussionen här. De av oss, som voro med, då riksdagen 1925 dryftade detta problem, erinra sig säkerligen den vikt, som motståndarna till likalönsprincipen fäste vid denna avvikelse från principen. Huruvida det sista steget på vägen till likalönsprincipens fullständiga tillämpning skall tagas, får väl riksdagen avgöra i samband med de nästa år förestående löneregleringarna.</textBlock>
    <textBlock id="i-9aa8054d577ea32b">Om jag alltså, herr talman, helt ansluter mig till propositionen i en av dess fundamentala delar, nödgas jag däremot anmäla opposition på två andra punkter, nämligen då det gäller lönedifferentieringen och då det gäller lönegradsplaceringen av småskollärarinnorna. Skälen mot en lönedifferentiering ha under diskussionen här utförligt blivit framlagda av flera talare. Jag kan nöja mig med att i den punkten instämma i vad herr förste vice talmannen i sitt anförande framhöll och vill för egen del bara tillägga ett par ord.</textBlock>
    <textBlock id="i-13e1f8cbef6937ca">En av fördelarna med den löneplan, som nu skall tillämpas för lärarna, är att den avser att kompensera tjänstinnehavarna för dyrorternas högre levnadskostnader. Att lönerna därför differentieras efter dyrorterna måste anses som en rättvis åtgärd. Spänningen mellan avlöningen på den billigaste och den dyraste orten är, för att taga ett par exempel, i 15:e lönegraden, när det gäller begynnelselönen, 1,290 kronor, d. v. s. man anser alltså, att en tjänsteman, som är placerad i Stockholm, bör tack vare de dyrare levnadskostnaderna här och kanske i främsta rummet på grund av de uppskruvade hyrorna ha en lön, som utgör 1,290 kronor högre belopp i penningar, än en tjänsteman i motsvarande ställning på den billigare orten har, för att ha möjlighet att upprätthålla ungefär samma levnadsstandard som hans kollega på A-ort. När det gäller slutlönen, är skillnaden ungefär 1,550 kronor. Denna skillnad anses alltså för andra tjänster motsvara de högre levnadskostnaderna på den dyraste orten. För lärarna föreslås nu ett lönesystem, som placerar över 98 procent av landsbygdens lärare i lönegrad B 15, medan storstädernas lärare placeras i B 17. Detta innebär, som var och en förstår, att spännvidden mellan landsbygdslärarens och storstadslärarens lön blir väsentligt större än skillnaden mellan andra befattningshavares löner. En landsbygdslärare på A-ort får i begynnelselön i regel, om jag räknar in alla tillägg, 3,186 kronor, medan hans kollega i Stockholm får 5,730 kronor. Slutlönen blir på landet 5,016 kronor och i Stockholm 7,422 kronor, d. v. s. en lönedifferentiering vid starten av 1,944 kronor och i slutlönen av 2,406 kronor. Detta innebär, såvitt jag förstår, en deklassering av landsbygdens lärartjänster, och detta vill jag särskilt lägga landsbygdens representanter här i kammaren på hjärtat. Jag tänker därvid inte minst på den talare, som är anmäld efter mig här och som ju alltid — och ofta med stor framgång — brukat företräda landsbygdens intresse.</textBlock>
    <textBlock id="i-658c3bb593c29fe5">Man kan nu åstadkomma en önskvärd utjämning och samtidigt nå en betydelsefull pedagogisk reform, om man utökar tjänstgöringstiden också för landsbygdens lärare. Detta kan ske på olika sätt. Jag hänvisar till vad skolöverstyrelsen anfört i sitt yttrande vid remissen här. Flera talare — jag tänker på herr förste vice talmannen och friherre Lagerfelt — ha ju i sina anföranden i denna debatt utförligt uppehållit sig vid dessa synpunkter. Det synes på alla håll råda enighet om önskvärdheten av en reform i denna riktning. Redan i propositionen säger departementschefen, att han helt ansluter sig till den uppfattningen, att kostnaden för en utsträckning av undervisningstiden bör avlastas från kommunerna för att skolundervisningen skall kunna förstärkas och kvarstående kvalitetsskillnader i skolhänseende mellan olika</textBlock>
  </contentBlock>
  <contentBlock page="68" id="i-129bee797cc4d997">
    <textBlock id="i-b5e3f0e2ee2f2189">Onsdagen den 19 maj 1937 e. m. Nr 33. 69</textBlock>
  </contentBlock>
  <contentBlock page="68" id="i-79c78016022346a9">
    <textBlock id="i-1a11a4e3c865c484">Ang. lönereglering för folkoch småskollärare m. m. (Forts.) distrikt, såvitt de bero av undervisningstidens längd, utjämnas, oberoende av distriktens ekonomiska ställning. Departementschefen tillägger, att han anser en allmän placering i lönegrad B 17 önskvärd och hoppas, att en sådan genom undervisningstidens förlängning successivt skall komma till stånd. Utskottet säger på sid. 52 i sitt utlåtande ungefär detsamma. Utskottet ansluter sig till departementschefens uppfattning om önskvärdheten av en förlängd undervisningstid och är i princip ense med de motionärer, som förorda en utökning av den årliga lästiden och en utsträckning med det snaraste till 39 veckor av den faktiska tjänstgöringstiden för lärarna. Och utskottet tillägger, vilket jag tid min del anser vara mycket betydelsefullt, att det hoppas, att den nu av utskottet förordade lönedifferentieringen allenast blir, som utskottet säger, en övergångsform i lönesystemet.</textBlock>
    <textBlock id="i-1871b32e5f719dc1">Samma uppfattning framträder ändå något starkare accentuerad i samtliga de reservationer, som föreligga vid utskottsutlåtandet. Är denna rörande enighet nu inte bara skenbar, utan motsvarar den en faktisk övertygelse hos de personer, som förklarat sig hysa den meningen, då förefaller det mig verkligen mycket egendomligt, att man inte har kunnat åstadkomma en enighet. Det har gjorts försök att sammanjämka de stridiga uppfattningarna inom utskottet, men dessa försök ha misslyckats. Jag beklagar livligt, att man icke har kunnat finna en formel, som gjort det möjligt att samla alla dessa, som förklarat sig hysa samma uppfattning 1 saken, kring ett förslag, som ger uttryck för denna deras eniga syn på frågan.</textBlock>
    <textBlock id="i-bca3e20b565c6448">Nu står emellertid kammaren inför ett avgörande, och då gäller det närmast att taga ställning till frågan, om man nu skall nöja sig med att ge uttryck för sin önskan i en skrivelse till Kungl. Maj:t, där man begär en utredning i saken, eller om man redan nu anser sig kunna fatta ett beslut. Jag har naturligtvis en mycket stor aktning för de utredningar, som komma till stånd genom statens utredningsorgan, men jag har också en viss erfarenhet, som säger mig, att man inte alltid kan räkna med att resultatet av dessa utredningar svarar mot de förväntningar, vilka hysas när utredningarna igångsättas. På detta område gäller i mycket hög grad den gamla regeln, att det är bättre med en fågel i handen än med tio i skogen, och jag vill tillägga, att ingen fråga kan bättre illustrera riktigheten av detta än just den föreliggande frågan. Redan 1920 igångsattes utredningen om en lönereglering för folkskolans lärare. När den första utredningen blev klar, lades den utan vidare på hyllorna i ecklesiastikdepartementet, och där samlade sig under årens lopp mycket damm. Riksdagen fick göra några påminnelser, och till slut ansågs det på grund av en riksdagsskrivelse nödvändigt att komplettera den redan gamla utredningen. En ny utredning sattes i gång, men även dess resultat hamnade på hyllorna i ecklesiastikdepartementet, och jag förmodar, att det samlades ganska mycket damm också på den, som sedan särskilda sakkunniga under förra året och detta år fått försöka putsa bort. Vi ha alltså hållit på att utreda denna fråga i hela sjutton år, innan man nu nått ett resultat, som möjliggör att frågan föreligger här för kammaren. Jag är alldeles övertygad om att därest riksdagen här nu stannar vid att endast begära en utredning, så kommer det att visa sig, att man icke på den korta tid, man från utskottets sida förespeglar kammaren, kommer att nå ett resultat, som löser denna fråga på ett sätt, som kan befinnas önskvärt. Jag tror, att vi då under åtskilliga år framåt få finna oss i en lönedifferentiering, som faktiskt innebär en deklassering av landsbygdens lärartjänster och som också kommer att medföra, att alla lärare med de bästa meriterna komma att söka få plats i städerna, och landsbygdens skolor få nöja sig med de lärare, som inte lyckats placera sig 1 andra tjänster. Jag vill därför av dessa skäl för</textBlock>
  </contentBlock>
  <contentBlock page="69" id="i-db60de4f6c655afa">
    <textBlock id="i-3122ce21a8bf41f2">70 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="69" id="i-2cd0a5af310c57cc">
    <textBlock id="i-a6e212cb2cb4ac08">Ang. lönereglering för folkoch småskollärare m. m. (Forts.) min del bestämt deklarera, att jag här inte kan följa utskottet, utan att jag ansluter mig till den reservation, som herr Olof Olsson avgivit och som på denna punkt i väsentliga delar sammanfaller med den av mig väckta motionen. Jag tillägger, att om denna reservation i de förberedande voteringarna kommer att utslås, är jag beredd att stödja vilken som helst av de återstående reservationerna för att redan nu få ett avgörande i denna för folkskolan efter mitt förmenande ytterst viktiga och betydelsefulla fråga. Jag vill inte taga på mitt ansvar, att den skjutes ut i det ovissa, vilket en utredning alltid inne-</textBlock>
    <textBlock id="i-1290e9ba458b864d">är. '</textBlock>
    <textBlock id="i-e569ceadc702c64c">Det är också på en annan punkt, som jag måste ställa mig kritisk mot utskottet, och det är beträffande den placering av småskollärarinnorna, som från utskottets sida har gjorts. Jag har en mycket stark känsla av att denna löneplacering är beroende på den undervärdering av kvinnoarbetet, som ecklesiastikministern här i förmiddags så vältaligt ordade om. Ecklesiastikministern har dragit konsekvensen av sitt ståndpunktstagande, då det gällt folkskollärarinnornas löneplacering, men han har icke varit beredd att göra det, då det gällt småskollärarinnornas löneplacering. Detta har kanske i första hand berott på att i ena fallet har man haft jämförliga manliga tjänster, i det andra har man praktiskt taget uteslutande kvinnliga tjänster, och det fåtal manliga småskollärare, som finnas, har därför inte behövt så värst störande inverka på bedömandet av denna fråga. Men det är ganska betecknande, att trots att man ställer sig på likalönsprincipens grund för småskolans vidkommande, har man stannat vid en löneplacering, som är så låg, att man inte anser sig kunna avlöna de manliga småskollärare som finnas, med dessa löner, utan för deras vidkommande föreslagit ett lönetillägg, som skall göra det möjligt för dem att draga sig fram på desa löner.</textBlock>
    <textBlock id="i-b6333341741e5c6b">Nu har ecklesiastikministern här tidigare under debatten dragit upp vissa paralleller med andra befattningshavare, och han rekommenderade till kammarens studium den bilaga, som är fogad till utskottsutlåtandet och där det finns en förteckning på olika tjänstinnehavare. Jag tror också, att det är mycket lärorikt att studera denna bilaga, men jag är inte säker på att man därvid kommer till samma resultat som ecklesiastikministern gjorde. Han framhöll där som en parallell till den här föreslagna löneplaceringen den samtidigt av regeringen föreslagna löneplaceringen av sjuksköterskorna. Nu vill jag för min del gärna säga, att jag också beträffande denna befattningshavargrupp anser, att man behandlat den styvmoderligt, och det av precis samma skäl som småskollärarinnorna blivit styvmoderligt behandlade. Man har inte heller när det gällde sjuksköterskorna haft att göra med någon manlig befattningshavargrupp, som kunnat pressa upp lönerna, utan sjuksköterskorna utgöra en speciellt kvinnlig befattningshavargrupp, och därför har man nöjt sig med en lägre lönenivå. Men jag måste vända mig mot att man här, då det gäller jämförelser, just väljer ut en grupp, som på detta sätt är lågt placerad. Jag undrar vad herr statsrådet och chefen för ecklesiastikdepartementet skulle ha gjort, om det under den tid, då han var huvudredaktör för Social- Demokraten och någon lågt avlönad arbetargrupp varit invecklad i en lönestrid, hade hänt, att man försökt få hans tidning att säga till dessa arbetargrupper: »Ni skola inte försöka få edra löner förbättrade, ty lantarbetarna, skogsoch flottningsarbetarna och vissa andra arbetargrupper ha det betydligt sämre än ni ha, och därför skola ni vara belåtna med er ställning.» Jag tror överhuvud taget, att det är oriktigt att vid behandlingen av dessa frågor allt för mycket hårdraga paralleller av detta slag, och det är just ecklesiastikministerns anförande här ett ganska belysande exempel på. Han framhöll, att sjuksköterskorna ha treårig utbildningstid, medan småskollärarinnor-</textBlock>
  </contentBlock>
  <contentBlock page="70" id="i-e22c1bedb93e3f05">
    <textBlock id="i-6c2dd86092dc0b9f">Onsdagen den 19 maj 1937 e. m. Nr 33. 71</textBlock>
  </contentBlock>
  <contentBlock page="70" id="i-bf4d34bcaec18296">
    <textBlock id="i-0f89ac5092f0ec49">Ang. lönereglering för folkoch småskollärare m. m. (Forts.) na ha tvåårig, och att det därför inte fanns någon anledning att placera småskollärarinnorna så värst mycket högre än sjuksköterskorna. Hur är det med den saken? Ja, det är naturligtvis alldeles riktigt, som herr statsrådet anförde, men han glömde att samtidigt upplysa kammaren om att sjuksköterskorna ha sin treåriga utbildningstid i så måtto gratis, att de under den tiden ha kost och logi fritt, medan småskollärarinnorna oftast måste bekosta inackordering och rum i de städer, där seminarierna äro belägna, och alltså belastas de med studieskulder på helt annat sätt än sjuksköterskorna. Skall man här draga den parallellen, skall man naturligtvis inte undanhålla kammaren alla de faktorer, som kunna inverka på ett bedömande av frågan, och därför bör, synes det mig, vad ecklesiastikministern här anfört kompletteras med de uppgifter, jag nu lämnat. Jag kan tillägga, att för sjuksköterskornas vidkommande gäller ytterligare, att de det sista av de tre utbildningsåren ha en mindre avlöning, även om den är så; bagatellartad, att man kanske inte bör kalla den avlöning, medan ju småskollärarinnorna helt och hållet få bekosta sin utbildning själva.</textBlock>
    <textBlock id="i-dbfc358ca200dc49">Det finns också i fråga om småskollärarinnelönerna en annan punkt, som jag måste med några ord beröra. Utskottet säger på sid. 56 i sitt utlåtande, att utskottet väl kan tänka sig en förbättrad löneställning för de småskollärarinnor, som få sin utbildning i de omorganiserade seminarierna, men att samtidigt skall företagas undersökning om en generell utsträckning av deras arbetsuppgifter, som synes motiverad med hänsyn till den förbättrade utbildningen för dessa lärarinnor. Det förefaller utskottet vara av värde, att en dylik utredning kommer till stånd, och utskottet säger också, att därvid bör övervägas, om inte en del av undervisningen på folkskolestadiet kan övertagas av dessa småskollärarinnor.</textBlock>
    <textBlock id="i-9932b3bea2a71b42">Jag finner detta uttalande högst anmärkningsvärt. Det har inte framställts något yrkande i denna riktning från något håll, såvitt jag vet. Skolöverstyrelsen har aldrig blivit hörd över detta uppslag och har aldrig gjort någon framstöt i denna riktning. Småskollärarinnorna själva ha ännu mindre gjort någon framställning, och från kommuner eller enskilda eller i motioner här i riksdagen har frågan aldrig tagits upp. Förslaget är mycket anmärkningsvärt, därför att då riksdagen beslöt den seminariereform, som nu trätt i tillämpning, ifrågasattes aldrig ett ögonblick, att småskollärarinnornas undervisning skulle få någon annan karaktär i framtiden än nu. Man har icke låtit dessa omorganiserade seminarier ge småskollärarinnorna den utbildning, som skulle ha krävts för att göra dem skickade att övertaga denna undervisning. Jag bortser då från de två treåriga seminarierna uppe i Norrland. Här föreligger alltså ett löst framkastat projekt, som man vill göra till föremål för utredning och som, såvitt jag förstår, icke är sakligt motiverat. Dessutom skulle ett genomförande av det förslag, som här skisserats, medföra en klyvning av småskollärarinnekåren efter två olika principer. Först skulle man dela in lärarinnorna i sådana, som tagit sin examen före 1939, och sådana, som tagit den efter denna tid, och eventuellt ha olika lönegradsplacering för dessa grupper, sedan skulle man dessutom tills vidare behålla treklyvningen allt efter lästidens längd. Vidare förordas högre lön för biträdande lärarinnor vid folkskolor och för lärarinnor vid mindre folkskolor. Jag tror, herr talman, att det nästan skulle bli en hel vetenskap att hålla reda på de olika löner, som på detta sätt skulle tillfalla småskollärarinnorna, för den händelse utskottsförslaget skulle på denna punkt resultera i en utredning, som medförde ett beslut i den riktning, utskottet här tänkt sig.</textBlock>
    <textBlock id="i-ccf1d3cca82d27d0">Herr talman! Av de skäl, som jag här angivit, kan jag på de två punkter, som jag nu senast berört, icke ansluta mig till det föreliggande utskottsbetän-</textBlock>
  </contentBlock>
  <contentBlock page="71" id="i-2fd65e9c7d721672">
    <textBlock id="i-81c56fd8df6d3e78">72 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="71" id="i-716f27edcb49d2cb">
    <textBlock id="i-7e3e8229b93af665">Ang. lönereglering för folkoch småskollärare m. m. (Forts.)</textBlock>
    <textBlock id="i-bba55b27ff632425">kandet. Jag beklagar livligt, att avgörandet i en fråga sådan som denna skall ske i stridens tecken. Om riksdagen nu, såsom man väl får utgå ifrån, bifaller utskottets förslag, kommer detta utan tvivel att väcka missmod i vida kretsar inom lärarekåren, det kommer att minska arbetsglädjen, och därigenom kommer det svenska skolväsendet, såvitt jag kan bedöma, att tillfogas skada. En lönereglering däremot, som tillmötesgått rimliga och rättvisa önskemål från lärarkårens sida, hade på ett lyckligt sätt kompletterat de betydelsefulla skolreformer, riksdagen de senaste åren beslutat. Jag beklagar livligt, att situationen skall vara denna.</textBlock>
  </contentBlock>
  <contentBlock page="71" id="i-dadbe1428bd1cfdd">
    <textBlock id="i-02870b33644eecb1">Herr andre vice talmannen: Herr talman! Liksom den närmast föregående talaren inledde sitt anförande med att han kunde fatta sig mycket kort, kan jag nu säga detsamma vid denna tidpunkt av debatten. Jag vill ändå med några ord ge tillkänna min ståndpunkt, och kan då säga, att jag har i stort anslutit mig till det föreliggande utskottsförslaget, ehuru jag måste tillägga, att jag i en del avseenden ej finner det tillfredsställande. Jag bortser därvid från den punkt — likalönprincipen — där jag uttalat mig för en annan mening än utskottets majoritet och tänker närmast på att när man nu går att införa folkskollärarna i det statliga lönesystemet, nödgas man inplacera dem i tre olika lönegrader. Någon motsvarighet härtill finnes icke beträffande någon annan tjänstemannagrupp inom statsförvaltningen. Ingen vill väl påstå, att ett sådant system är tillfredsställande, eller tro, att det hos folkskollärarkåren kommer att väcka förståelse. Jag hoppades också under arbetet i utskottet, att vi skulle kunna komma fram till ett förslag, med mera enhetlig avlöning och tjänstgöringstid, men det har stött på allt för stora svårigheter, och ju mera vi sysslat med frågan, desto mera ha vi nog kommit underfund med att så som folkskolan och tjänstgöringstiden där är ordnad, har det inte varit möjligt att i ett enda slag införa en tillfredsställande reform: i detta avseende. I viss mån är dock utskottets förslag ett provisorium, enär utredning däri snarligen begäres för uppförande av de nu lägst placerade lärarna i högre lönegrad.</textBlock>
    <textBlock id="i-429bff5d6ebf21a5">Det kan ju även råda tveksamhet mot att anpassa lönesystemet efter lästidens eller tjänstgöringstidens längd, men därom ha ju dock alla inom utskottet enats, och någon annan framkomlig väg har man ej funnit. Längden av lärarnas tjänstgöringstid, som kanske kan lösgöras från frågan om längden av barnens lästid, har blivit det rättesnöre, varefter lönegradsplaceringen ordnats, och det stå vi ju nu inför. Här har uttalats åtskillig kritik mot denna anordning, men ingen har dock kunnat komma med något annat förslag, som haft utsikt att vinna framgång. Under sådana förhållanden få vi väl finna oss il detta, men jag kan understryka, vad den föregående talaren sade, att detta missförhållande — om man kan beteckna det så — kommer att gå ut över landsbygdens lärare. Det är ju från mina synpunkter icke med glädje, som jag tillkännager detta. Den utväg, som här ifrågasättes för att råda bot på detta, är att utöka tjänstgöringstiden för att kunna flytta upp de lägst placerade lärarna i en högre löneställning, och därom måste naturligtvis en undersökning och utredning verkställas. Man kan inte fatta ett beslut i denna sak på rak arm. Ute i de vidsträckta, glest bebyggda landskommunerna i landets olika delar, där skolarna ligga på långt avstånd från varandra, där vägen till skolan är lång och där ofta endast ett mindre antal barn gå i varje skola, kan det vara svårt att ordna med en lästid av 39 veckor per år. En sådan tjänstgöringstid kan även för läraren bliva för lång, i synnerhet om han, såsom ofta är fallet i landsbygdskommunerna, också skall undervisa i fortsättningsskolan. Jag anser, att dessa förhållanden äro så pass betydelsefulla, att de kräva en utredning, och jag har därför inte kunnat ansluta mig till vare sig högerre-</textBlock>
  </contentBlock>
  <contentBlock page="72" id="i-7a4df0a33611d527">
    <textBlock id="i-50659f99af5fafb7">Onsdagen den 19 maj 1937 e. m. Nr 33. 73</textBlock>
  </contentBlock>
  <contentBlock page="72" id="i-2bfa1cc04ec9ee57">
    <textBlock id="i-3b89f0f6b8d87ea9">Ang. lönereglering för folkoch småskollärare m. m. (Forts.) servanternas förslag eller till folkpartiets reservation eller till den av herr förste vice talmannen framförda reservationen om att riksdagen redan nu skulle fatta beslut om den tidpunkt, då lärarna skulle uppflyttas i högre lönegrad. Därmed bör enligt min mening anstå, till dess en utredning verkställts. För övrigt skulle det väl inte stå i överensstämmelse med riksdagens principer att först besluta en sak och sedan utreda, huruvida densamma skall utföras och verkställas. Detta vore tvärtemot vad som är vanligt här i riksdagen. Jag har därför icke kunnat biträda förslaget, men har givit majoritetsförslaget inom utskottet min anslutning på dessa punkter.</textBlock>
    <textBlock id="i-cf3bfbad28bae32b">Men ehuru åtskilligt finnes, som behöver utredas i denna fråga, anser jag likväl att man ej nu bör uppskjuta en lönereglering för folkskolans lärare. De ha nämligen fått vänta länge nog på en sådan, och hur länge vi än skulle dröja därmed, skulle det likväl finnas svårigheter i vägen för löneregleringens genomförande. Man bör därför redan nu gå till handling och därigenom även uppmuntra lärarkåren uti fyllandet av sin viktiga samhällsuppgift. Ett uppskov med beslutet skulle bidraga till att skapa misstämning inom kåren. Det är på grund av de nu anförda skälen som jag ansett det nödvändigt, att en lönereglering redan nu genomföres.</textBlock>
    <textBlock id="i-3b5655293bd3045b">Åtskillig kritik har ju icke minst från lärarnas egen sida riktats mot det föreliggande förslaget, därför att det skulle ge alltför litet, men summan av förslagets fördelar är ju dock ganska betydande. I procent räknat innebär sålunda förslaget en avsevärd förhöjning av de nuvarande lönerna, varjämte, såsom herr statsrådet och chefen för ecklesiastikdepartementet i dag framhållit, vederbörande skulle komma i åtnjutande av en hel del andra förmåner förutom fördelen av att bliva inplacerade i det statliga lönesystemet, vilket naturligtvis alltid medför en större känsla av trygghet och säkerhet än om deras lön skall regleras särskilt utan sammanhang med statens befattningshavares i övrigt. På grund av detta skäl har jag velat stödja det föreliggande utskottsförslaget.</textBlock>
    <textBlock id="i-f80315ab68651d99">Jag har dock icke ansett mig kunna biträda utskottsmajoritetens uppfattning på en punkt, nämligen i fråga om likalönsprincipen. Jag anser, att den frågan ännu inte är tillräckligt utredd, vilket för övrigt vitsordades här på förmiddagen av friherre Lagerfelt, som tillhört de sakkunniga. Han nämnde, att de sakkunniga inte hade närmare ingått i prövning av frågan, och den är alltså från de sakkunnigas sida inte utredd. Det beslut, som riksdagen fattade år 1925, anser jag inte vara fullt tillämpligt på nu ifrågavarande tjänstemannagrupper. Det beslutet gällde nämligen tjänstemän i statsförvaltningen i övrigt, och man prövade därvid inte, hur det skulle verka för folkskollärarkåren. Även den punkten i löneregleringsförslaget är enligt min mening så pass viktig att den bör sakligt utredas, innan man fattar beslut i frågan. Då dessutom 1936 års lönekommitté har att utreda frågan om lönesystemet i övrigt, bör kommittén även utreda denna fråga, så att den kommer i sitt rätta sammanhang.</textBlock>
    <textBlock id="i-63b6dc827e2b3773">Det skulle ju kunna anföras en del motiv mot en lika löneplacering för manliga och kvinnliga lärare, men här är så mycket anfört av bärande skäl, att jag finner det sagda vara nog. Men naturligtvis kan det även anföras skäl för en sådan. Jag anser en bättre utredning bör företagas och att utredningen av 1936 års lönekommitté avvaktas innan riksdagen går att fatta sitt beslut.</textBlock>
    <textBlock id="i-0d404a365697222d">Jag kommer därför, herr talman, när vi behandla punkten 3, att framställa ett särskilt yrkande i den punkten, och på den nu föredragna punkten ber jag att få yrka bifall till utskottets hemställan.</textBlock>
  </contentBlock>
  <contentBlock page="72" id="i-882150ad1d21b34c">
    <textBlock id="i-24a03de3e3e32458">Häri instimde herr Johansson, Johan.</textBlock>
  </contentBlock>
  <contentBlock page="73" id="i-3a743e801cb267d9">
    <textBlock id="i-b9d1c92e0b9ba0f2">74 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="73" id="i-ee02c39c7c213550">
    <textBlock id="i-4c9f79db8691286d">Ang. lönereglering för folkoch småskollärare m. m. (Forts.)</textBlock>
    <textBlock id="i-a41652e7caef0735">Herr Rahmn: Herr talman! Jag skall be att få börja mitt anförande på samma sätt som de två sista talarna, nämligen med att lova att jag skall fatta mig mycket kort, och jag hoppas, att jag skall bli i tillfälle att infria detta löfte bättre än vad de lyckades göra. I varje fall skall jag inte hålla något utredande föredrag, utan skall endast be att få göra några små randanmärkningar till vad herr statsrådet och chefen för ecklesiastikdepartementet förut har yttrat här i dag.</textBlock>
    <textBlock id="i-ff9bfd1c8ba8ee50">Herr statsrådet sade bland annat, att högerreservanterna ställa all parlamentarisk praxis på huvudet, när de yrka på att efter 3!/2 år 39 veckors årlig tjänstgöring skall införas för lärarna. Han säger vidare: vad veta högerreservanterna om möjligheterna härför? Jag måste därvidlag säga, att man får veta ganska mycket om möjligheterna för detta, om man läser handlingarna något så när ingående. Det talas bl. a. om den möjlighet, som inte minst friherre Lagerfelt var inne på, nämligen att det gäller att på lämpligt sätt infoga slöjdundervisningen. Vidare påpekas på flera ställen, att det är önskvärt, att åtminstone en del av fortsättningsskolan inkorporeras i denna 39 veckorsperiod samt att det är synnerligen lämpligt att däri inkludera särskild undervisning för efterblivna barn. Vidare framhålles det — och här har jag tillfälle att särskilt citera herr Sjödahls motion — när det gäller de lägre skolformerna B 3 och D 1, hur utomordentligt värdefullt det vore, ifall dessa lägre skolformer kunde ordnas så, att lärarna där kunde bli i tillfälle att koncentrera sig på undervisningen på sätt som man har gjort upp förslag till.</textBlock>
    <textBlock id="i-1eeb0b7731bdcc61">Jag har en personlig erfarenhet av en B 3-skola, som jag var i tillfälle att besöka nyligen i Uppland. Jag hade därvid ett samtal med lärarinnan och fick då höra, att det var ordnat på det sättet, att hon undervisar första, tredje och femte klasserna på en gång. I första klassen hade hon innanläsning med barnen — det var sålunda nybörjare. Hon sade: »Tänk, om vi i stället hade t. ex. en månads längre lästid och finge taga hand om dessa småttingar för sig och sluppe innanläsningsövningarna samtidigt med att vi undervisade två andra klasser i samma klassrum — åtminstone någon tid i början av läsåret.» Hon bad mig framföra ett sådant önskemål. Då jag läste herr Sjödahls motion, fann jag att han hade precis samma uppfattning som jag i denna fråga, då han talar om hur utomordentligt viktigt det är, att lärarinnan i sin besvärliga uppgift att börja med att lära barnen innanläsning inte skall behöva tyngas av att samtidigt undervisa en hel del andra elever, som hunnit betydligt längre i skolan. Det är förresten en synpunkt, som mycket kraftigt understrukits av skolöverstyrelsen, varför jag inte skall trötta med att utveckla den vidare. Jag vill dock säga, att jag för min del har blivit övertygad om att det inte bör vara förenat med några svårigheter att genomföra dessa 39 veckors tjänstgöringstid för lärarna — märk väl, inte lästid för barnen, utan tjänstgöring för lärarna — och vidare vill jag påpeka, att högerreservationen anhåller, att Kungl. Maj:t skall ha sin uppmärksamhet riktad på detta och snarast utreda denna fråga. Jag vill åberopa vad herr statsrådet sade, att ingenting skall underlåtas för att påskynda utredningen, och då kommer jag till det resultatet, att den linje, som man är inne på i högerreservationen, inte kan göra skäl för den karakteristik, som gavs av herr statsrådet, nämligen att det är att ställa all parlamentarisk praxis på huvudet att först fastställa tiden och sedan komma med utredningen, utan här går man ut ifrån, att det finns alla förutsättningar för att kunna få en både snar och grundlig utredning till stånd, som skulle medföra, att det inte vore någon risk att fastställa denna tidsperiod till 3/2 år, som högerreservationen avser.</textBlock>
    <textBlock id="i-12bf3538be0a6286">Vidare talade herr statsrådet om en sak, som flera talare varit inne på, nämligen en jämförelse mellan sjuksköterskornas och småskollärarinnornas löner.</textBlock>
  </contentBlock>
  <contentBlock page="74" id="i-14a6807cea18f95c">
    <textBlock id="i-581742fd4c1e927d">Onsdagen den 19 maj 1937 e. m. Nr 33. 75</textBlock>
  </contentBlock>
  <contentBlock page="74" id="i-d0cac42221823c68">
    <textBlock id="i-9effd0bd4627a49c">Ang. lönereglering för folkoch småskollärare m. m. (Forts.) Jag får för min del säga, att jag kom att tänka på, under hans ingående och med rätta entusiastiska skildring av sjuksköterskornas uppgifter: hur stämmer det resonemanget med hans förslag, att man skall sätta folkskollärarinnorna i en så hög lönegrad som B 17, samtidigt som han ville jämställa sjuksköterskor och småskollärarinnor 1 lönehänseende? Varför jämför statsrådet inte också sjuksköterskornas lön med folkskollärarinnornas?</textBlock>
    <textBlock id="i-dd9f876151096c03">Vi böra betänka, att efter den nya seminariestadgan av år 1936 skillnaden 1 utbildning mellan folkskollärarinnor och småskollärarinnor blir ännu mindre än förut. Det är också en synpunkt, som man bör ha i minnet i detta sammanhang.</textBlock>
    <textBlock id="i-c05eba16c22e3353">Herr statsrådet betonade också, då han talade om likalönsprincipen, att det är samma utbildning för män och kvinnor inom denna kår, och under sådana förhållanden böra de också ha samma lön. Jag kom då att tänka på att denna likvärdiga utbildning bör också betonas, då det gäller jämförelsen mellan folkskollärare 1 städerna och på landsbygden. De ha också fått samma utbildning, men, mina herrar, de lärare, som arbeta på landsbygden, ha på sätt och vis ett svårare och ansvarsfullare arbete än de i städerna. Hur går det till i storstädernas skolor? Jo, där ha lärarna att rätta sig efter det schema, som uppgjorts av en överlärare eller av skolstyrelsen, men på landet få lärarna ofta sköta om det hela och få ha bekymmer för att på lämpligt sätt kombinera de många klasser, vari samma lärare på en gång skall undervisa. Såvida man inte vill deklassera undervisningen på landsbygden, låter det litet egendomligt, att man tar så lätt på denna detalj. Jag anser för min del, att det behövs alldeles särskilt meriterat folk för att undervisa just på landsbygden, och sådant folk får man lättare genom att gå på den linje, som högerreservationen slår fast, nämligen att markera en bestämd tid för övergången till det nya lönesystemet.</textBlock>
    <textBlock id="i-8f3e4f8abd9aabb1">Herr statsrådet påpekade vidare — och det kanske verkade såsom ett mycket bestickande tal för litet var här — att man i Danmark och Norge sedan lång tid tillbaka har tillämpat ett sådant likalönssystem. Jag blev litet överraskad, då jag hörde detta, ty jag hade fått en annan uppfattning om förhållandet i våra grannländer. Jag har nu varit i tillfälle att ytterligare granska dessa frågor. Det visar sig då, att likalönsprincipen visserligen genomfördes i Danmark år 1919, men att man redan år 1922 började ändra på den, liksom senare under åren 1925 och 1928, så att det nu finns tre olika löneklasser där: en för gifta lärare, vilken är den högsta löneklassen, den därnäst högsta löneklassen för ogifta lärare över 35 år och den tredje och lägsta löneklassen för ogifta lärare under 35 år. Lönen är sålunda ganska differentierad.</textBlock>
    <textBlock id="i-43f08b5e063e35aa">Beträffande förhållandena i Norge vet jag, att de kvinnliga lärarna där endast hava fem sjättedelar av de manliga lärarnas undervisningstid per vecka, och att lönen där utgår 1 proportion till undervisningen; alltså få de kvinnliga lärarna där endast fem sjättedelar av de manliga lärarnas lön. Sålunda kan förhållandet inte heller sägas vara precis detsamma där som i Sverige, i varje fall inte fullt adekvat med Kungl. Maj:ts och utskottets förslag på denna punkt.</textBlock>
    <textBlock id="i-9f25e370f5ef7f29">Under middagsrasten — det är bra med sådana ibland — träffade jag en Just i dessa danska skolfrågor mycket initierad herre, som visserligen inte haft som sin källa Danmarks ecklesiastikminister, utan i stället grundade sitt uttalande på »vox populi» efter ett ingående studium av de danska folkskolorna, varvid både överlärare, inspektörer och lärare hade delgivit honom sina meningar, och han hade fått det bestämda intrycket, att man i Danmark inte var nöjd med likalönssystemet. Förutom de redan vidtagna ändringarna pågår för närvarande en förnyad utredning för att man skall få bättre tillfälle att tillgodose försörjningsoch behovsprincipen, än vad man förut gjort. Har: nämn-</textBlock>
  </contentBlock>
  <contentBlock page="75" id="i-7b360e355b653f35">
    <textBlock id="i-933b67a8dba42ea9">76 Nr 33. . Onsdagen den 19 maj 1937 e. m.</textBlock>
  </contentBlock>
  <contentBlock page="75" id="i-8eb69d4dc2763b00">
    <textBlock id="i-96dc6e917c07b266">Ang. lönereglering för folkoch småskollärare m. m. (Forts.) de också att det förekommer ofta på somrarna i Danmark, att man träffar manliga lärare, som bo kvar i städerna. Varför? Jo, de ha inte råd att resa ut på landet. Men däremot är det mycket vanligt, sade han, att lärarinnorna resa utomlands, vilket de ha möjlighet till på grund av sin bättre ekonomiska ställning. Det kan vara farligt att generalisera sådana iakttagelser, men det kan ändå vara lärorikt att lyssna till dem, som verkligen studerat frågan. Min sagesman hade mycket grundligt satt sig in i dessa förhållanden. Herr Pauli: Är han högerman? — Jag skulle vilja säga, med anledning av herr Paulis inpass, att man oberoende av partiståndpunkt nog bör kunna förstå dessa synpunkter.</textBlock>
    <textBlock id="i-feac3b0520c1729c">I en så här långvarig debatt är jag rädd för att upprepa, vad föregående talare sagt, inte bara till innehållet, utan även i formen. Jag hade t. ex. å propos högerreservationens företräde antecknat: »en fågel i handen är bättre än tio i skogen», men det ordspråket är redan använt av herr Ruben Wagnsson, så att jag får försöka hitta på något annat. Folkskollärarna särskilt ute på landet ha väl haft anledning säga så här: man väntar aldrig för länge på något gott, men när de nu efter 17 års utredningar endast i undantagsfall kunna komma upp i sjuttonde lönegraden, får jag verkligen säga, att de ha orsak att vara ganska missbelåtna och inte tro på den satsen, att det skall bli så bra, bara man väntar. Jag är, herr talman, för min del bestämd anhängare av den enhetliga tjänstgöringen och därför också av den enhetliga löneplaceringen, vilket enligt min uppfattning först kommer till uttryck i den av mig rekommenderade reservationen.</textBlock>
  </contentBlock>
  <contentBlock page="75" id="i-8f6489042ab4fc4f">
    <textBlock id="i-8fef7575a6e175e9">Herr Larsson, Sam: Herr talman! Jag skall be att få avgiva en ganska kort deklaration.</textBlock>
    <textBlock id="i-51be80b98faf7612">Först vill jag då säga, att det förefaller mig, som om inte minst den nu förda debatten skulle ha visat, att det är på ett par punkter som statsutskottets betänkande omöjligen kan anses tillfredsställa rimliga fordringar. Den ena punkten, som jag helt kortfattat skall dröja vid, är den, som gäller inplaceringen i de olika löneklasserna, där denna skall vara beroende på lästidens längd ute i de olika kommunernas skolor. Det förefaller mig, som om de skäl, som herr förste vice talmannen tidigast på förmiddagen och sedan herr Ruben Wagnsson på eftermiddagen anfört på denna punkt, skulle vara alldeles avgörande bevis för att det inte kan vara riktigt att förfara på det sätt, som utskottet liksom Kungl. Maj:t i detta avseende föreslagit. Det måste medföra en ogynnsam ställning för landsbygdens skolor, och det måste på kommunerna lägga svårigheter, som dessa knappast kunna bemästra, och det måste komma att ställa lärarna 1 en synnerligen osympatisk ställning, så fort de påyrka en utsträckning av lästiden. Om det är så — och det förefaller av debatten att döma vara fallet — att man allmänt önskar och eftersträvar att utsträcka lärarnas tjänstgöringstid till att som regel omfatta 39 veckor — därmed inte sagt, att barnens lästid skall vara lika lång — borde det vara riktigast, såsom här också framhållits, att beslut i det avseendet fattas av statsmakterna, nu närmast alltså av riksdagen, och att detta avgörande inte får bli beroende på kommunernas ställningstagande och på en utredning, som skall igångsättas. Jag kommer på denna punkt sålunda närmast att rösta för den reservation, som av herr Jeppsson är fogad till utskottets betänkande.</textBlock>
    <textBlock id="i-b6778fccc629b30a">På en annan punkt, som också har berörts här, förefaller det också, som om statsutskottet liksom tidigare Kungl. Maj:t inte skulle ha förfarit riktigt. Det är, när det gäller småskollärarinnornas avlöning. Det förefaller mig, som om det skulle vara ganska uppenbart även efter vad som sagts här i dag och särskilt av herr statsrådet, att man alltför snävt har placerat ned dem i en löne-</textBlock>
  </contentBlock>
  <contentBlock page="76" id="i-70edfc47dde4fd0d">
    <textBlock id="i-eb1d44f79ce64ef1">Onsdagen den 19 maj 1937 e. m. Nr 33. 77</textBlock>
  </contentBlock>
  <contentBlock page="76" id="i-c171987315dd7765">
    <textBlock id="i-49669dc7beca8367">Ang. lönereglering för folkoch småskollärare m. m. (Forts.) klass, som inte motsvarar vare sig deras utbildning eller ansvar och arbetsbörda. Det kan hända, att man kan, såsom herr statsrådet gjorde, jämföra dem med sjuksköterskorna. Jag är dock inte säker på att denna jämförelse är alldeles riktig. Men vad som är alldeles säkert är, att man kan jämföra dem med folkskollärarinnorna och jämföra löneplaceringen mellan dessa bägge grupper. Då måste man, synes det mig, säga, att skillnaden i lön uppenbarligen är för stor, med den jämförelsevis ringa skillnad, som ändå finns i fråga om utbildningstid. På den punkten skall jag sålunda för min del komma att ansluta mig till herr Olof Olssons reservation.</textBlock>
    <textBlock id="i-a576b5e417dcc8e7">Till slut skall jag säga några ord om den så omstridda likalönsprincipens tillämpning på lärarna. Det är ju nu frågan om att införa lärarna 1 det lönesystem, som hittills har tillämpats för civilstatens tjänstemän m. fl. Det är då uppenbart, att inom detta civilstatens lönesystem tillämpas praktiskt taget samma lön för man som kvinna på samma slags tjänster. Den enda skillnaden är som bekant den, att det högsta ålderstillägget för närvarande inte tillfaller kvinnorna. En notarie, en sekreterare, en kanslisekreterare och annan jämförlig tjänsteman får samma lön, vare sig vederbörande befattningshavare är man eller kvinna. Nu är det meningen att tillämpa detta lönesystem även på lärarna, och då måste jag säga, att om det är på något område, där utbildningen är lika, där arbetsbördan är lika, där ansvaret är lika och där skickligheten hos vederbörande lärare är praktiskt taget lika, så är det väl på detta område. Om det på någon punkt inte borde vara svårt att säga, att samma lön skall tillämpas, vare sig det är man eller kvinna, borde det, såvitt jag förstår, vara på detta område.</textBlock>
    <textBlock id="i-9ef8ff4c8c1382d1">Nu säger man, och det har sagts här under debatten också i dag, att försörjningsplikten är olika för de manliga och för de kvinnliga lärarna. Det är emellertid som bekant så, herr talman, att vi inte här i landet ha någon lön efter behovsprincipen. Vi ha inte och ha hittills aldrig haft någon lön, som har utgått efter denna princip, och om den skall genomföras — det skall jag inte säga något om nu — är det väl i alla fall uppenbart, att gränslinjen inte skall gå efter kön. Det är väl, för att ta ett enda exempel, ganska uppenbart, att en ogift manlig lärare, som inte har någon försörjningsplikt, inte skall ha högre lön, om man går efter behovsprincipen, än en kvinnlig lärare, som har mycket betungande försörjningsplikt. Skall det vara någon rimlighet i den principens tillämpning, måste den ju ske på helt annat sätt, efter helt andra grunder än som ligga i det system, som här från reservanternas sida föreslagits. Och om man då säger, att detta endast kan gälla i ett fåtal fall, eftersom, säger man, det stora flertalet manliga lärare äro gifta och det stora flertalet kvinnliga lärare inte ha någon försörjningsplikt, rubbar ju detta inte ett spår på denna princip, som jag här talat om och som säger, att lika arbete med samma förutsättningar skall ha samma lön, så länge man inte har gått efter någon annan princip, nämligen behovsprincipens tillämpning överhuvud taget inom statens lönesystem.</textBlock>
    <textBlock id="i-c61c5554f6e090e7">Det förefaller mig alltså, herr talman, som om det av mycket enkla skäl vore alldeles uppenbart riktigt och rättfärdigt att ge de kvinnliga lärarna, när man ger dem samma ställning och samma ansvar, också samma lön som de manliga lärarna. Jag kommer därför på denna punkt att rösta för bifall till utskottets</textBlock>
  </contentBlock>
  <contentBlock page="76" id="i-93d55bc3ae591704">
    <textBlock id="i-8dbf6437c48a2b26">förslag. I detta anförande instämde herr Hansén.</textBlock>
  </contentBlock>
  <contentBlock page="76" id="i-6503cef7a788261c">
    <textBlock id="i-a4728b5da6f3648d">Herr Sjödahl: Herr talman! Då jag, med all aktning för vad både den kungl. propositionen och utskottsutlåtandet innehåller av positivt värdefulla</textBlock>
  </contentBlock>
  <contentBlock page="77" id="i-3e551e496178b012">
    <textBlock id="i-3a7d6d9ad2d9d481">78 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="77" id="i-d5a4754c8633076e">
    <textBlock id="i-998fdb05552029a7">Ang. lönereglering för folkoch småskollärare m. m. (Forts.) ting, dock hyser en avvikande mening på särskilt en punkt rörande utskottets förslag, har jag ansett mig böra taga till orda här i afton.</textBlock>
    <textBlock id="i-4d32cd4e9fbd814d">Jag har i en motion framlagt den synpunkten, att det måhända nu inte är rätta ögonblicket att införa likalönsprincipen i vad det gäller lärarna. Jag har gjort detta av olika grunder. Jag vill dock, innan jag fortsätter mitt anförande, betyga min allra största respekt för det arbete, som de kvinnliga lärarna nedlägga såväl i folkskolan som i läroverken. Deras arbete brister ingalunda vare sig i skicklighet eller ännu mindre i energi eller ambition. Och jag kan givetvis inte motivera någon olikhet i löneställning endast därmed att vissa äro män och andra äro kvinnor. Den måste motiveras på ett mindre grovt sätt.</textBlock>
    <textBlock id="i-9557e38948ed159d">Man har sagt, att de kvinnliga arbetskrafterna i det stora hela, inte bara i de särskilda undervisningstimmarnas gärning, utan även i veckornas och årets och i den långa följden av år, uträtta ett arbete, som fullt motsvarar männens. Jag har för min del ingen bestämd mening på denna punkt, men jag vill erinra om en sådan sak som att läroverksavdelningens chef i skolöverstyrelsen, undervisningsrådet Wallin, för några månader sedan skrev en artikel, som fanns införd i en av huvudstadens tidningar, vari han såsom resultatet av sin samlade erfarenhet från årtionden såsom lärare och undervisningsråd uttalade som sin bestämda uppfattning, att de kvinnliga lärarna överansträngdes och att det vore rimligt och lyckligt för deras undervisargärning att deras timantal minskades i Jämförelse med männens. Jag vågar ju inte påstå, att denne erfarne man hade rätt i sin uppfattning. Men den omständigheten att han så bestämt framhäver sin mening är säkerligen ett memento, som riksdagen bör ihågkomma, när den går att besluta i denna viktiga principfråga.</textBlock>
    <textBlock id="i-c8278205b9bbfe11">Jag vill erinra om att på riksdagens bord sedan några dagar ligger ett förslag till tjänstepensionsreglemente för lärarna. Enligt detta förslag komma alla lärare vid läroverken, där förut de kvinnliga lärarna haft en pensionsålder på 60 år och männen på 65, att jämställas i fråga om pensionsåldern. Det är uppenbarligen en fullt logisk följd av likalönsprincipen. Skall det vara tal om lika arbete, fordras det givetvis, att man av den kvinnliga arbetskraften också kräver en tjänstgöring upp till de 65 åren liksom för männen. Det finns säkerligen många, som på grund av sin kommunala eller på andra håll samlade erfarenhet ha gjort den iakttagelsen, att det är ett icke obetydligt antal kvinnor, som då de hunnit upp mot 60-årsåldern, lämpligen borde lämna den pedagogiska banan och genom att tillerkännas pension få möjlighet att draga sig undan lärarens mycket uppslitande arbete. Jag är för min del inte övertygad om att det är riktigt och lämpligt att införa en så hög pensionsålder för de kvinnliga lärarna som 65 år. Men uppenbarligen är det så, att tar man likalönsprincipen, måste man genomföra likhet även på den punkten.</textBlock>
    <textBlock id="i-a7bba254e1dd328e">Jag vill tillika erinra om att när det gäller folkskollärarna och folkskollärarinnorna är visserligen pensionsåldern för närvarande 60 år, men för de tjänstemän, som i vårt statliga pensionsreglemente komma upp 1 samma lönegrader, brukar pensionsåldern vara 65 år. Man kan naturligtvis tänka sig, att det göres undantag för manliga och kvinnliga lärare i folkskolorna, men jag misstänker, att det blir nödvändigt att ta upp en diskussion på den punkten, eventuellt att framlägga ett förslag i ärendet, och då kommer beträffande dessa lärargrupper en högre pensionsålder att införas. Huruvida en förhöjd pensionsålder för kvinnliga folkskollärare är möjlig, därom är jag mycket tveksam men vill icke uttala en bestämd uppfattning.</textBlock>
    <textBlock id="i-bf96badb60d8394e">Nog tycker jag emellertid, att innan en så stor och viktig principfråga som frågan om lika lön genomföres för lärargruppernas del, borde det ha skett en ordentlig undersökning med uppgift att konstatera, att de kvinnliga lärarna</textBlock>
  </contentBlock>
  <contentBlock page="78" id="i-db1caa95499c38dc">
    <textBlock id="i-944b2cd697a97e3b">Onsdagen den 19 maj 1937 e. m. Nr 33. 79</textBlock>
  </contentBlock>
  <contentBlock page="78" id="i-1e6f18711ca5d485">
    <textBlock id="i-e7c20ea074fb24d1">Ang. lönereglering för folkoch småskollärare m. m. (Forts.) i det långa loppet verkligen orka med att utföra samma arbete som männen. Det är ju ändå därpå som principiellt sett hela frågan om lika lön grundar sig. Och det är också ett faktum, som väl knappast ens i en lönediskussion skall kunna bestridas, att kvinnorna fysiologiskt sett åldras fortare än männen.</textBlock>
    <textBlock id="i-500bf760bc3cd6a3">Att en diskussion om likalönsprincipen kommit upp just i detta sammanhang, är rätt naturligt, eftersom det i fråga om lärargrupperna kommer att gälla åtskilliga tiotusental personer. Om inom en annan kår, bestående väsentligen av män, en eller annan kvinna droppar in, betyder det relativt litet — principiellt betyder det naturligtvis lika mycket, men det väcker inte samma uppmärksamhet och därför icke heller samma diskusison. Lika litet skulle det givetvis vara nödvändigt, enligt min mening, att taga upp en diskussion om saken, därest det gällde högt kvalificerade poster, för vilka krävdes en mycket dyrbar och långvarig utbildning, t. ex. professurer.</textBlock>
    <textBlock id="i-a1f6c69238f5db06">Det är emellertid en annan omständighet, som gör mig tveksam mot likalönsprincipens genomförande just nu. Det är ändock på det sättet, att i våra nuvarande löneförhållanden har det tagits en icke obetydlig hänsyn till behovsprincipen. Visserligen är den mycket ofullkomligt genomförd, eftersom både gifta och ogifta män erhålla samma lön, och jag finner inte på något sätt det nuvarande systemet vara det bästa. Jag måste erkänna, att jag är anhängare av familjelönsprincipen, och jag skulle vara utomordentligt glad, om man för vissa betydande statstjänargrupper allmänt skulle kunna genomföra en familjelönsprincip, som gav åt familjeförsörjaren en högre lön än åt den icke familjeförsörjande, vare sig man eller kvinna. Inför möjligheten att genomföra någonting sådant stå vi dock för närvarande icke.</textBlock>
    <textBlock id="i-42c3fca2ca2aeaf4">Det nuvarande lönesystemet, som inom lärargrupperna ger åt männen en högre lön än åt kvinnorna, är icke fullt rättvist ur den synpunkt, jag här velat hävda. Men det förhåller sig faktiskt så, att icke bara det övervägande antalet av männen, utan man måste säga det överväldigande antalet, äro familjeförsörjare. Och om kvinnorna skulle höjas upp till samma löneställning som männen, så kommer bland dessa kvinnor det överväldigande antalet att icke vara familjeförsörjare. Jag menar därför att som läget är, är det nuvarande systemet bättre anpassat efter de krav, som jag för min del sätter på ett lönesystem, och som jag tycker äro mer socialt försvarliga än vad som här föreslagits.</textBlock>
    <textBlock id="i-80cff53d9a224f61">Nu kan man naturligtvis invända, att det är möjligt att även med likalönsprincipen på annat sätt genomföra en hjälp åt familjeförsörjare. Man kan naturligtvis, när det gäller de ekonomiskt svagaste grupperna, genom socialpolitiska åtgärder lämna ett betydelsefullt stöd. Man kan också, när det gäller de större inkomsttagarna, genom en skattedifferentiering få till stånd så pass stora skatteavdrag, att det för dessa större inkomsttagares räkning kan bli en tillfredsställande differentiering med hänsyn till familjeförsörjningen. Men för de mellanskikt, som det här gäller, är jag mycket skeptisk beträffande möjligheterna att på vare sig det ena eller andra sättet åstadkomma någonting väsentligt.</textBlock>
    <textBlock id="i-3a7149bb8ffdf9bd">Det är detta, som gör, att jag för närvarande, herr talman, är benägen att finna det lämpligt, om riksdagen uppsköte ställningstagandet i fråga om likalönsprincipen, till dess att en verklig utredning föreligger, så att man kan bedöma spörsmålet i hela dess vidd. Jag vill också erinra om, att i utskottsutlåtandet med mycket stor styrka påpekats, att det är ett provisorium det här gäller, och om det är ett provisorium tycker jag, att det än mer skulle vara tillbörligt, om man icke i detta sammanhang fattade ett så stort och viktigt principiellt avgörande, som här ifrågasatts.</textBlock>
  </contentBlock>
  <contentBlock page="79" id="i-1c0f141d71a7c91e">
    <textBlock id="i-ff97a45c1e7460a2">80 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="79" id="i-42566f8ef1ecef6f">
    <textBlock id="i-6cddda0ea92be937">Ang. lönereglering för folkoch småskollärare m. m. (Forts.)</textBlock>
    <textBlock id="i-80fd27a42d9ab601">Denna princip, om den också är av utomordentlig vikt, är emellertid icke det enda i detta förslag, som förtjänar beaktande och diskussion. Det är en annan sak, som jag något skulle vilja peka på. Det förslag, som föreligger, har rönt mycken kritik, därför att det har tredelat de olika lärarkategorierna, i vad det gäller deras lön. Det är tämligen uppenbart, att detta är en betydande olägenhet och att det skulle vara lyckligt, om den kunde rationellt avhjälpas. Frågan har upptagits av såväl utskottets majoritet som av utskottets olika reservanter — på alla håll har man varit ense om, att en tredelning av lönesystemet är något, som man vill komma bort ifrån. Det målet kan givetvis nås, och det är på den punkten som jag i det föreliggande förslaget ser icke bara ett ekonomiskt problem och ett löneförslag, utan en verkligt stor fråga: om man nämligen sammankopplar den utökade lönen genom upphöjning i löneklass med en utvidgning av undervisningstiden, kan man faktiskt göra den svenska folkskolan och den svenska folkundervisningen mer effektiv än den hittills har varit. Det är ur synpunkten av denna sammankoppling, vilken i Kungl. Maj:ts proposition med styrka har framhävts och i utskottets utlåtande även framhäves, om också med en viss oklarhet, som jag tror att man har att hälsa både den kungl. propositionen och utskottets förslag med verklig tillfredsställelse. Det är ändå orimligt, mina herrar, att det i hälften av Sveriges städer finns en undervisningstid, som icke uppgår till nio månader av året. Det kan inte vara rimligt, att t. ex. i sådana städer som Skara, Karlstad, Visby, Luleå, Strängnäs, Nyköping, Mariestad och Skövde undervisningstiden i de högre skolformerna är nio månader, medan den däremot i folkskolan endast är åtta månader. Detta kan inte vara en rimlig ordning, och jag tycker, att man genom denna propositions framläggande skulle våga hoppas, att de kommunala myndigheterna på dessa olika håll skola taga initiativ för att mycket snart genomföra en utsträckt lästid. Även när det gäller landsbygdens ungdom vore säkerligen en utvidgning av lästiden utomordentligt önskvärd. En utvidgning av lästiden med en åttondedel innebär en utomordentligt mycket större träning och övning i en hel del grundläggande kunskaper och färdigheter, som äro nödvändiga och behövliga för att landsbygdens ungdom ur utbildningssynpunkt skall kunna komma upp i nivå med de större städernas och industrisamhällenas. Jag vill sålunda hoppas, att vi genom utskottets förslag och dess anbefallning till Kungl. Maj:t att göra en utredning på detta område mycket snart i praktiskt taget alla skolor av A-typ, där en lärare undervisar en klass, skola kunna få den längsta undervisningstiden, och att vi i de s. k. C-skolorna med varannandagsläsning skola kunna få undervisningen utvidgad från fyra månader till fyra och en halv för eleverna och till nio månader för lärarna. Göres detta, har man å ena sidan vunnit en betydande ökning i den pedagogiska effekten och å andra sidan fört upp dessa lärargrupper, som efter vad jag vill minnas utgöra cirka 43 procent av samtliga lärare, i den högsta lönegraden. Följer man sedermera utskottets anvisningar och undersöker, i vad mån man beträffande B-typens skolor kan genomföra en förlängning av undervisningstiden för åtminstone vissa grupper av eleverna, kan man även på den punkten vinna en betydande pedagogisk effekt.</textBlock>
    <textBlock id="i-d0c7a989d205a1d2">Jag ser, herr talman, i det föreliggande förslaget en möjlighet att icke bara förbättra lärarnas löner, utan framför allt en möjlighet att i samband därmed genomföra en verklig förbättring av den svenska folkundervisningen, icke bara i städerna, utan framför allt ute på landsbygden. Denna möjlighet öppnas enligt min mening fullt och helt genom utskottets förslag och icke minst genom det löfte, som av ecklesiastikministern givits, att med all kraft sätta i gång och påskynda den begärda utredningen. Det är av den anledningen och</textBlock>
  </contentBlock>
  <contentBlock page="80" id="i-5592b427282e0aab">
    <textBlock id="i-6ae4f8bff5fcd57a">Onsdagen den 19 maj 1937 e. m. Nr 33. 81</textBlock>
  </contentBlock>
  <contentBlock page="80" id="i-3efe1915c1c20b99">
    <textBlock id="i-849ac917c536ac7b">Ang. lönereglering för folkoch småskollärare m. m. (Forts.) med den motiveringen som jag, herr talman, ber att få yrka bifall till utskottets förslag sådant det här föreligger, utom beträffande punkt 3, där jag för min del måste ansluta mig till herr Nilssons i Gränebo reservation.</textBlock>
  </contentBlock>
  <contentBlock page="80" id="i-ec41fcc073c46d5e">
    <textBlock id="i-a2b670e2b6c9a901">Herr Bergman: Herr talman, mina herrar! Denna dag borde ju egentligen vara en stor dag i den svenska folkundervisningens historia. Att den icke i alla avseenden torde komma att betraktas på detta sätt, beror säkerligen på förhållanden, som sammanhänga med den mindre intima bekantskap med folkundervisningen såväl i stort som i dess detaljer, som utmärker den, som är ansvarig för detta ärende, i jämförelse med vad vi säkert hade fått bevittna, ifall t. ex. en Fridtjuv Berg eller en Värner Rydén haft att lösa denna fråga. Med allt erkännande av den nuvarande ecklesiastikministerns stora intresse för bildningssträvandena 1 allmänhet, och för folkundervisningen icke minst, tycker man sig dock kunna konstatera, att det är denna obekantskap med vissa väsentliga ting inom folkskoleväsendet, som ytterst torde vara orsaken till det otillfredsställande skick, i vilket propositionen kommit till riksdagen och som i sin ordning medfört, att även den utskottsbehandling, propositionen undergått, icke lett till ett i allo önskvärt resultat.</textBlock>
    <textBlock id="i-ba7106b11e048fcd">Denna proposition har ju i flera viktiga avseenden mötts av en praktiskt taget enhällig och mycket skarp kritik från de närmast sakkunniga på detta område, nämligen landets folkskollärarkår.</textBlock>
    <textBlock id="i-492eeaa1f68a4a09">Den svenska liberalismen har såsom ett av de förnämsta föremålen för sitt intresse och sin omvårdnad i alla tider haft folkbildningen, och folkskolan såsom denna bildningsgrundval. Man kan säga, att när det stora genombrottet för folkskolan ägde rum år 1842 — vilket minne vi väl om fem år komma att fira här i landet, och med allt skäl — var det den då unga liberalismens framträdande, som skapade det årets epokgörande folkskolelagstiftning. Det är den liberala mentalitet, som till en del utmärkte redan början av förra århundradet, men ännu mer dess mitt, i vilken detta starka folkbildningsintresse bottnar. Liberalismens strävan var att göra folket delaktigt i ledningen av landets öden i största möjliga utsträckning, och därmed följde också som en nödvändig konsekvens ett energiskt strävande att uppfostra och utbilda menige man till skicklighet att uppbära denna stora uppgift.</textBlock>
    <textBlock id="i-3b0c506aa4dffec6">Det var också en sådan mentalitet som besjälade Anders Fryxell, när han för ungefär hundra år sedan gav ut sin betydelsefulla programskrift om enhetlighet och medborgerlighet i undervisningsväsendet, en skrift som man kan säga är utgångspunkten bl. a. för vad man kallar enhetsskolan i vårt land. Jag tror, att flera av hans tankar ha blivit åtskilligt förvanskade i senare tider och icke förverkligats helt i den anda, som de hos honom hade. Det skulle nog vara önskvärt, att man läste den skriften något omsorgsfullare, än man gjort i våra dagar. Då skulle bl. a. en del okloka åtgärder, som kommo till stånd i samband med 1927 års reform, kanske ha blivit ogjorda. Om jag förut gav ett erkännande åt Värner Rydén, innebär ju det nu sagda också en kritik av honom, men det ha vi icke att närmare sysselsätta oss med i dag. TI stort sett skulle han ha fullföljt de fryxellska linjerna, tror jag, om han ännu varit verksam och haft med folkskolan av i dag att göra. Jag ber också att i det avseendet få ge ett erkännande åt den nuvarande ecklesiastikministern, som på sin kreditsida kan skriva åtskilliga åtgärder, genom vilka han åstadkommit eller förberett förbättringar i det, som för tio år sedan icke gjordes så bra, som det borde ha gjorts.</textBlock>
    <textBlock id="i-3d4ecee789f058fd">Detta hör emellertid närmast till den högre undervisningens område, medan det i dag är fråga om folkskolan, även om dessa båda ju nära sammanhänga med varandra, 1 synnerhet »i skarven emellan dem».</textBlock>
  </contentBlock>
  <contentBlock page="80" id="i-67d3828a29562dd7">
    <textBlock id="i-30e18e67fd2c2196">Första kammarens protokoll 1937. Nr 33. 6</textBlock>
  </contentBlock>
  <contentBlock page="81" id="i-e8d14ce4aa41355c">
    <textBlock id="i-524de96068521dc8">82 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="81" id="i-84b20205b0fda749">
    <textBlock id="i-beb4244eb173fbf3">Ang. lönereglering för folkoch småskollärare m. m. (Forts.)</textBlock>
    <textBlock id="i-5e8487761877f5a3">Det var, som sagt, den liberala mentaliteten, som skapade den svenska folkskolan och som besjälade ej blott Anders Fryxell utan även Torsten Rudenschöld, kanske den största gestalten från mitten av förra århundradet med avseende på folkskolans utveckling, och som också besjälade den siste av de stora reformatorerna på detta område, en man; som de äldre av oss ännu erinra sig från riksdagsarbetet, nämligen Fridtjuv Berg.</textBlock>
    <textBlock id="i-58188dcae6f5a0ad">Jag är på det klara med att vi allesammans vilja den svenska folkskolans bästa och därmed också vilja åstadkomma den största möjliga förbättring i de lärares ställning, som skola uppbära den svenska folkskolan. Men vi skulle ha velat, att denna ställning blivit mera tillfredsställande än den kommer att bli enligt det förslag, som måhända nu blir riksdagens beslut.</textBlock>
    <textBlock id="i-2f177fb7e33a8eb3">En viktig fråga, som sammanhänger med detta, är den här i afton redan ofta berörda likalönsprincipen. Det är också en gammal liberal tanke. Likställighet mellan man och kvinna har från första början varit en av de liberala idé- erna. Det var denna liberalismens tanke, som så småningom framkallade den lika arvsrätten. Det är också den, som föranlett, att i folkpartiets nuvarande program uttryckligen står utsagt, att vi vilja arbeta för likställighet mellan man och kvinna. Denna princip kräver som sin klara konsekvens den lika lönen för män och kvinnor, när de utföra likvärdigt arbete. Men det är att observera, att när vi tala om den lika lönen är det endast fråga om att vi motsätta oss olika lön på grund av kön, däremot naturligtvis icke en sådan olikhet, som kan föranledas av olika försörjningsplikter och dylikt. Om man vill ordna det så som i Danmark, vilket här anfördes som exempel av herr Rahmn, att de ogifta lärarna och lärarinnorna ha en lön och de gifta lärarna och lärarinnorna ha en högre lön på grund av deras större försörjningsplikt, är detta en sak som kan diskuteras. Och det gäller då givetvis icke endast lärarna, utan också andra befattningshavare. Detta är emellertid en sak för sig, men att stipulera olika lön allenast på grund av olika kön, det är det, som vi motsätta oss. I detta avseende har Kungl. Maj:t följt våra linjer. Med hänsyn därtill ber jag att få ansluta mig till det resonemang, som fördes av statsrådet på den punkten.</textBlock>
    <textBlock id="i-dd0034db7e12d16a">Det, som har förefallit oss kanske allra mest otillfredsställande av allt, som ingår i propositionen och i utskottsförslaget, är — vad som också har gått igen här under diskussionen hos många talare — den ställning, småskollärarinnorna ha fått. Vi beklaga på det djupaste, att man på den punkten, där det förefallit, som alla egentligen skulle tycka, att småskollärarinnorna ha rätt i sina krav, ändå ej har kunnat åstadkomma något annat än väsentligen detsamma, som har framlagts i propositionen, vilket man dock allmänt synes ha funnit orimligt. Jag vill särskilt framhålla den omständigheten, att en hel mängd småskollärarinnor ju faktiskt fungera som folkskollärarinnor, såsom ledarinnor för de s. k. mindre folkskolorna utan att de därför ha någon ersättning, som motsvarar denna ansvarsfulla och krävande uppgift, som en stor mängd av dem få utföra utöver deras egentliga småskoleundervisning. Doktor Beth Hennings i andra kammaren har 1 en motion fäst särskild uppmärksamhet på den saken; jag hänvisar till denna tänkvärda motion.</textBlock>
    <textBlock id="i-98e6ec0b4f300fd1">När det blev bekant för landets småskollärarinnor vad som här hade föreslagits, blevo de naturligtvis i högsta grad bestörta och förvånade, därför att de av pressen överallt sett sig mycket väl behandlade. Man hade tagit deras parti så gott som allmänt, och de trodde därför helt naturligt, att på den punkten åtminstone skulle väl någon väsentlig ändring i vad propositionen innehöll ske. Men utskottets majoritet ville inte höra på det örat, trots den starka presskören. Småskollärarinnorna ha avspisats med ett utredningslöfte, om vars värde de icke veta vad de skola tro. Det är icke utan skäl, som styrelsen</textBlock>
  </contentBlock>
  <contentBlock page="82" id="i-fd88bb94b6eaf932">
    <textBlock id="i-3b3752e09b24fc4b">Onsdagen den 19 maj 1937 e. m. Nr 33. 83</textBlock>
  </contentBlock>
  <contentBlock page="82" id="i-186a86afb709bbf3">
    <textBlock id="i-ea5081cc4682083f">Ang. lönereglering för folkoch småskollärare m. m. (Forts.) för Sveriges småskollärarinneförening säger i ett uttalande, som alldeles nyss har tillställts riksdagens ledamöter: »Utskottets framtidsförslag, att småskollärarinnor, vilka vunnit inträde vid seminarium, efter 1936 års beslut om höjda inträdesfordringar, möjligen skulle få ökad lön genom att undervisningsskyldigheten utsträckes till folkskolans lägre klasser, är föga tillfredsställande för de småskollärarinnor, som nu äro i tjänst. Det är den kåren, som fått börja med ytterst låga löner och nu i många år väntat på en tillfredsställande reglering av lönen. Det är att märka, att ett stort antal av nu tjänstgörande småskollärarinnor vid inträde i seminarium haft de förkunskaper, som år 1936 fastställts.»</textBlock>
    <textBlock id="i-566dc389d1da397f">Det skulle kunna sägas mycket i denna sak, men jag skall inte ta upp tiden med att ytterligare utveckla densamma. Det är flera talare, som förut varit inne på detta kapitel; jag endast beklagar nu, att mar stannat vid vad som här föreslagits. Jag kommer såväl i avseende på de föregående punkterna som i avseende på denna till samma resultat som min partivän herr Sam Larsson.</textBlock>
    <textBlock id="i-6ce2f2b30bfd3d59">Jag ber därför att få framställa samma yrkande, som han gjorde, d. v. s. i de punkter, som nu närmast föreligga till avgörande, om bifall till herr Jeppssons reservation.</textBlock>
  </contentBlock>
  <contentBlock page="82" id="i-24aa5ba8db7cd1c6">
    <textBlock id="i-e38d232fdd56d046">Herr Bergqvist: Herr talman! Under den debatt, som redan här ägt rum, har frågan så allsidigt och grundligt belysts, att det kunde vara alldeles onödigt, att jag hade begärt ordet, men såsom motionär i ärendet anser jag mig dock böra säga några få ord.</textBlock>
    <textBlock id="i-3bff3b21a68173e2">Folkskollärarnas uppgift är för samhället av den allra största vikt. Därför är det också rimligt, att statsmakterna söka att vårda sig om dem och uppmuntra dem i deras arbete genom skäliga löneförmåner. Länge ha de väntat på en lönereglering, och den ena utredningen har skett efter den andra, men löneregleringen har dröjt år efter år. Nu har äntligen ett förslag framlagts för riksdagen, men som bekant ha såväl Kungl. Maj:ts förslag som också utskottsmajoritetens förslag väckt mycken misstämning bland lärarna och framför allt bland de manliga lärarna på landsbygden. Detta torde icke böra framkalla någon förundran. Landsbygdens lärare komma ovedersägligen i en ogynnsam ställning, om utskottets förslag bifalles, och detta är så mycket beklagligare, som de utgöra det ojämförligt största antalet. Den nu föreslagna lösningen av löneregleringsfrågan för lärare vid folkskolan kan icke betraktas såsom någon definitiv lösning av frågan. Den är endast provisorisk eller preliminär. Detta erkännes också i själva verket av utskottet, ty utskottet säger sig i princip instämma i det syfte, som ligger bakom reservanternas förslag, att samtliga lärare skola komma upp i lönegrad B 17 och att det sålunda så småningom skall bli en enhetlig lönesättning. Man kan icke komma ifrån, att enhetliga löner för folkskolans lärarkår är ett rimligt och rättvist krav. Om detta är riktigt, då synes det också, som om riksdagen borde efter alla dessa många och långa utredningar ta steget fullt ut och i ett sammanhang lösa denna fråga definitivt. Utskottet förespeglar visserligen, att en enhetlig lösning snart skall komma och att denna skall gå ungefär efter reservanternas linjer. Men först skall det ske en utredning. Därmed skjutes frågan ut i det ovissa. Det kan dröja länge, innan utredningen är färdig och leder till något resultat. Visserligen har statsrådet och chefen för ecklesiastikdepartementet lovat, att ingenting skall underlåtas för att göra en snabb utredning, men i alla fall torde det, innan resultatet kan genomföras i praktiken, komma att draga om ganska länge.</textBlock>
    <textBlock id="i-9fcc91f33491f798">För övrigt bör man observera vad utskottsmajoriteten säger i sitt utlåtande angående den differentiering av löneställningen, som av Kungl. Maj:t och ut-</textBlock>
  </contentBlock>
  <contentBlock page="83" id="i-bef955114c678bbe">
    <textBlock id="i-370e640dbec45302">84 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="83" id="i-f214d31b8686cd97">
    <textBlock id="i-05274b78ae2bc610">Ang. lönereglering för folkoch småskollärare m. m. (Forts.) skottet föreslagits. Utskottet säger på sid. 52 och 53: »Mot detaljerna i den av Kungl. Maj:t föreslagna lönedifferentieringen har utskottet ingen annan erinran än att de lönegrader, jämlikt vilka lönen skall utgå, enligt utskottets mening böra hänföra sig till vissa fixerade lästider i stället för till variabla Jästider enligt Kungl. Maj:ts förslag.» Vidare säger utskottet: » Vid övervägandet av dessa frågor har utskottet funnit sig böra föreslå, att ordinarie manlig folkskollärare skall åtnjuta lön enligt lönegraden B 15 vid en lästid av 34'/&gt; veckor årligen, enligt lönegraden B 16 vid en lästid av 36'/, veckor årligen och enligt lönegraden B 17 vid en lästid av 39 veckor årligen.» Sedan fortsätter utskottet: »I samband härmed bör föreskrift meddelas om att den årliga lästiden skall omfatta 34/3, 36'/. eller 39 läsveckor.» Därav tycks det nästan framgå, som om man för en tid framåt skulle fastslå denna olika klassificering av folkskolorna i sådana, där man har 34!/,, 36'/&gt; och 39 läsveckor årligen, och under tiden få landsbygdens lärare en både ogynnsam och mindre behaglig ställning.</textBlock>
    <textBlock id="i-7e76b5da7a09b70c">Om någon förbättring i skolväsendet skall äga rum, måste den naturligtvis ske på initiativ från de lokala skolmyndigheternas sida inom respektive skoldistrikt. Det är icke så sagt, att de alltid äro så pigga på att göra någon framställning eller vidta någon åtgärd för att få en sådan förbättring. Om man då tänker, att folkskolläraren av intresse för folkskoleväsendet skulle söka pådriva saken, så kan det, såsom redan förut påpekats här, lätteligen tillvitas honom, att han gör det i egoistiskt intresse för att kunna förbättra sina löneförmåner.</textBlock>
    <textBlock id="i-f23dc63f82a52605">Det synes, som om reservanternas ståndpunkt borde kunna tillerkännas ett bestämt företräde. Beslutar riksdagen, att lärarna efter en viss bestämd övergångstid skola komma upp till en enhetlig lönenivå, som ansluter sig till de sakkunnigas förslag, då veta de, vad de ha att rätta sig efter, och då kunna de också utföra sin gärning med större arbetsmod och arbetsglädje, 1 stället för att gå och vara ovissa om vad de ha att vänta.</textBlock>
    <textBlock id="i-2b59e446f453b7ad">Nu måste det naturligtvis bli en utredning om huru skolan skall organiseras, för att läraren skall kunna få den undervisningstid, som berättigar honom till uppflyttning i lönegrad B 17. Man har uttalat tvivel om, huruvida det är möjligt, att i alla skoldistrikt kunna ordna det så. Med den kännedom, jag har om förhållandena i olika bygder i Norrland, kan jag åtminstone våga säga, att där torde det icke möta några svårigheter. Hur det kan vara i andra delar av landet, är jag icke i tillfälle att kunna bedöma, men man torde kunna ha rätt att lita på kungl. skolöverstyrelsen, som ju har ansett, att detta är möjligt och därtill också givit vissa direktiv för hur det skall kunna genomföras. Därför tror jag, att det är möjligt, och en sådan utredning skulle säkerligen mycket lätt kunna genomföras under den övergångstid av 3/2 år, som i ett par reservationer här har föreslagits. Jag är helt och fullt övertygad om att det vore lyckligt, om riksdagen nu fattade ett definitivt beslut om hur det skall bli med denna sak, så att lärarna visste vad de hade att räkna med.</textBlock>
    <textBlock id="i-185ad33b12395f4f">Jag skulle vilja säga också några ord om likalönsprincipen. Den är ju ganska omstridd. Det ha vi också hört här i dag i kamrarna, att den är. Det kan sättas i fråga, om den lika lönen ens ur principiella synpunkter är fullt försvarlig. Herr Bergman har sagt att likalönsprincipen endast är ett uttryck för den gamla liberala grundsatsen om likställighet mellan man och kvinna. Jag undrar, om det är så. Om jag tänker mig en manlig lärare med försörjningsplikt och en lärarinna, som är ensam, bli de då båda likställda genom lika lön? Deras levnadsstandard blir ingalunda densamma. Den försörjningspliktige lärarens ställning blir mycket sämre än den icke försörjningspliktiga lärarinnans och icke bara hans ställning, utan också hans hustrus</textBlock>
  </contentBlock>
  <contentBlock page="84" id="i-956110b870721080">
    <textBlock id="i-4771041b555d8955">Onsdagen den 19 maj 1937 e. m. Nr 33. 85</textBlock>
  </contentBlock>
  <contentBlock page="84" id="i-0662bfd4c78addd7">
    <textBlock id="i-398d3b3c4f93d2ec">Ang. lönereglering för folkoch småskollärare m. m. (Forts.) och barns. De komma i en betydligt sämre ställning än den ensamma lärarinnan, som uppbär lika stor lön som familjeförsörjaren med hustru och barn.</textBlock>
    <textBlock id="i-c3614078f4ac11b7">Nu sade visserligen herr Sam Larsson, att här i Sverige ha vi ingen lönesättning efter behovsprincipen. Det är väl icke alldeles riktigt. Det ha vi ju ändå, och det har redan framhållits, att vi ha det genom uppdelningen i olika dyrortsgrupper. En person, som bor på, låt oss säga, en A-ort, har en annan och mindre lön än den, som bor på en G-ort, och det är väl behovsprincipen, som gör detta. Den senare behöver mera, för att kunna leva, än den, som bor på en billigare ort; därför avlönas han bättre.</textBlock>
    <textBlock id="i-4ac3c1f5dfc483e0">För övrigt synes det mig vara ett fel i vårt svenska avlöningssystem, att man icke mera har tänkt på att samhället genom sin lönesättning också skall sörja för familjernas uppehälle, så att de skola kunna existera, och man bör även ta hänsyn till det psykologiskt betänkliga i att vissa samhällets tjänare skola märka, hur de ha mycket svårare att kunna dra sig fram på sin lön än andra i samma tjänsteställning.</textBlock>
    <textBlock id="i-0c9863acdedb4295">Nu vill jag säga i denna fråga om lika lön att en differentiering bort kunna ifrågakomma mellan gifta och ogifta manliga lärare. Jag kan vara med om att man jämställer en ogift man med en ogift kvinna, men när det gäller en familjeförsörjare, anser jag det vara mindre riktigt, att han icke skall få en större lön för sitt arbete än den, som icke har någon familj att försörja.</textBlock>
    <textBlock id="i-276b22ece2954806">Man säger nu: »lika arbete lika lön». Frågan blir då om kvinnan överhuvud taget i längden kan prestera samma arbete som en man. Det är ett uppslitande arbete att dag ut och dag in undervisa barn, att hålla uppsikt över dem och se till, att disciplinen upprätthålles. Det är nervslitande, men kvinnan har nu icke samma starka nerver som mannen. Det kan icke hjälpas, och det är icke något nedsättande för kvinnans del. Det är beroende på hennes byggnad. Hon har skapats svagare än mannen. Därför tåla icke hennes nerver samma påfrestning som mannens — åtminstone icke i det långa loppet — och av den här omnämnda undersökningen av undervisningsrådet Wallin bestyrkes också, att kvinnliga lärare ofta bli överansträngda. Jag kan också nämna, att det i vissa skolor anses nödvändigt, att det finnes manliga lärare, för att tukt och disciplin skall kunna upprätthållas. Jag har från min erfarenhet många exempel på att man har nödgats anställa manliga lärare, för att disciplinen skulle kunna upprätthållas i skolan. Om jag vidare tänker på de gifta lärarinnorna, är det tydligt, att de icke alltid utföra samma arbete som lärarna, ty de behöva då och då tjänstledighet, och då måste deras arbete i skolan skötas av en annan med särskild kostnad för samhället.</textBlock>
    <textBlock id="i-a854b15f765d7d93">Med allt vad jag har sagt vill jag på intet sätt underkänna kvinnans arbete och i all synnerhet icke lärarinnornas. Jag har de allra klaraste bevis på att lärarinnorna i regel äro mycket plikttrogna, mycket ambitiösa och göra sitt allra bästa för att kunna ge barnen en god undervisning. Det ser man ju också på resultatet av lärarinnornas undervisning. Åtminstone till en tid kunna de driva sin undervisning fullt ut lika framgångsrikt som mannen. Herr statsrådet sade i förmiddags, att lärarinnorna till och med vinna ett bättre resultat av sitt arbete än lärarna. Ja, jag medger, att det kan hända i vissa fall, men man får icke upphöja det till någon generell regel. Jag tror nog, att de manliga lärarna 1 det fallet kunna fullt ut jämföras med de kvinnliga. Jag medger också, att det kan finnas kvinnor, som äro ytterst dugliga lärarinnor, och att de särskilt inom t. ex. de lägre klasserna i folkskolan och under en viss tid av sin lärarinnegärning kunna vinna synerligen goda resultat.</textBlock>
    <textBlock id="i-bda5a82325d05138">Sedan sade herr statsrådet, att det var en »vidskeplig föreställning», att kvinnan skall ha mindre betalt än mannen för sitt arbete. Den föreställningen är nog icke vidskeplig, utan den har sin grund i känslan av att mannen, som är</textBlock>
  </contentBlock>
  <contentBlock page="85" id="i-625b583a123b99cf">
    <textBlock id="i-4546f4511536bac3">86 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="85" id="i-30930a556b0fcd08">
    <textBlock id="i-ac4fe319a8e770fb">Ang. lönereglering för folkoch småskollärare m. m. (Forts.) familjeförsörjare, har behov av en något större lön än en kvinna, som är ensam.</textBlock>
    <textBlock id="i-557d79a32fb0f025">Herr Nilsson i Landeryd har här jämfört den familjeförsörjande läraren med en ensam lärarinna. Därpå svarade herr Oscar Olsson, att den jämförelsen icke var så belysande; han skulle i stället ha jämfört »en ogift lärare utan barn med en ogift lärarinna utan barn». Ja, jag känner min gamle vän herr Oscar Olsson allt för väl för att tro, att han avsiktligt skulle ha inlagt någon bismak av insinuation i detta eljest något frapperande yttrande.</textBlock>
    <textBlock id="i-9075df4e46b5b940">Emellertid har ju varken högermotionen i ärendet eller högerreservationen tagit någon slutgiltig ståndpunkt till frågan om likalönsprincipen, utan de ha velat, att hela denna fråga skulle anstå, till dess att den kunde lösas i ett större sammanhang, och det blir ju snart tillfälle att göra detta, när lönekommittén framlägger sitt förslag.</textBlock>
    <textBlock id="i-0b2ff87fbd5708c2">Vad småskollärarinnorna angår, vill jag säga, att de äro nog lågt avlönade, och det hade ju varit önskvärt, om de kunnat komma litet längre än till nionde lönegraden. Det vore emellertid gott, om de kunde samtliga komma dit. De allra flesta få stanna i sjunde lönegraden. Därför är det samma intresse för småskollärarinnorna som för lärarna på landsbygden, att riksdagen nu fattar ett definitivt beslut. Vidare vill jag säga, att det kanske icke varit ur vägen, ifall man hade tänkt på de småskollärarinnor, som ha treårig utbildning, och givit dem en något bättre löneställning än de lärarinnor, som endast ha en tvåårig utbildning. Detta hade lämpligen kunnat ske på 'det sättet, att man givit lärarinnorna i de mindre folkskolorna något större lön än lärarinnorna i småskolan och jämställt dem, som ha treårig utbildning, med lärarinnorna vid de mindre folkskolorna.</textBlock>
    <textBlock id="i-0f03eba235bfd88e">Slutligen vill jag erinra om en grupp av lärare, som har blivit utelämnad här, men jag hoppas, att frågan om den gruppens löneförhållanden snart upptages. Det gäller nomadlärarna. Deras löner äro bestämda genom nomadskolreglementet och äro satta till samma belopp som hittills ha gällt för folkskollärare och småskollärare. Nu ha de lämnats utanför förslaget om lönereglering, och jag ville hemställa, att statsrådet måtte tänka på att snart ta upp frågan om nomadlärarnas lönereglering.</textBlock>
    <textBlock id="i-4e8262e6a3d695da">Med dessa ord ber jag, herr talman, att få yrka bifall i den föredragna punkten till den av herr Johansson i Fredrikslund m. fl. avgivna reservationen.</textBlock>
  </contentBlock>
  <contentBlock page="85" id="i-44d43a2f785a189d">
    <textBlock id="i-93430b7ed3c951bd">Herr Wohlin: Herr talman! Den svenska folkskollärarkåren har ju den ansvarsfulla uppgiften att uppfostra det övervägande antalet av vårt lands uppväxande ungdom och dess uppfostraruppgift växer alltmera i betydelse i ett land som vårt, där kulturen går framåt och där de demokratiska institutio-</textBlock>
    <textBlock id="i-2a5645bf9c425997">nernas framtida bestånd väsentligen beror på ett upplyst och intellektuellt utvecklat folk. Denna kår har under en lång följd av år varit underbetald i sitt arbete och alla äro nu eniga om att tiden är inne för att rätta till ett under åratal och årtionden allt för länge bestående missförhållande.</textBlock>
    <textBlock id="i-0db970375c7bae16">När det nu gäller att fatta ståndpunkt till detta ärende, får man till en början uttrycka sin tillfredsställelse över att frågan i sina stora linjer har bragts fram till den uppläggning, som den har i departementschefens proposition och i utskottsutlåtandet, och uttala den förhoppningen, att den lönereglering, som nu kommer att bli genomförd, skall bli till lycka och välsignelse för det arbete, som den svenska folkskollärarkåren i framtiden har att utföra. Med avseende å frågan om de manliga lärarnas löneplacering finner jag för min del starka skäl vara förebragta för den ståndpunkt, som innefattas i den av herr J. B. Johansson i Fredrikslund m. fl. avgivna reservationen, liksom i den speciella</textBlock>
  </contentBlock>
  <contentBlock page="86" id="i-f7fe57d24864e6f0">
    <textBlock id="i-7162b417b2d602ce">Onsdagen den 19 maj 1937 e. m. Nr 33. 87</textBlock>
  </contentBlock>
  <contentBlock page="86" id="i-680144db607c14ea">
    <textBlock id="i-73f8ad31c8fe695e">Ang. lönereglering för folkoch småskollärare m. m. (Forts.) reservation, som är avgiven av herr Olof Olsson. Det förefaller mig som om den svenska landsbygdens representanter borde beakta, att utskottsförslaget i denna punkt i realiteten innebär ett betydande missgynnande av landsbygdens folkskollärare. TI dessa tider, när allt göres som göras kan för att främja landsbygdens utveckling, hindra avfolkningen av landsbygden och överhuvud taget bringa dess befolkning i bättre förhållanden, borde även denna sak vara av en viss betydelse. En folkskollärare på landsbygden kommer med utskottets löneplacering i en väsentligt sämre ställning än en folkskollärare i stad, och det utredningsyrkande, som utskottet presterar som ett slags ersättning härför, är en gest 1 det blå, vars värde är problematiskt. Jag ansluter mig av dessa skäl — som jag icke skall upptaga tiden med att ytterligare utveckla — till den allmänna tankegång, som ligger innesluten i dessa båda reservationer, och Jag tror att en anslutning till herr Olof Olssons reservation på denna punkt skulle vara synnerligen lycklig, varigenom vid en kommande sammanjämkning en förbättring skulle åstadkommas med avseende å de manliga folkskollärarnas på landsbygden allmänna löneplacering.</textBlock>
    <textBlock id="i-655f412b30db6081">Jag har emellertid icke begärt ordet för denna sida av frågan, vilken tidigare under debatten blivit så utförligt belyst, utan för att yttra några ord i en annan central punkt av det föreliggande frågekomplexet, nämligen den s. k. likalönsprincipen, d. v. s. förhållandet mellan de manliga och kvinnliga folkskollärarnas löneställning. Jag erinrar om, att efter behörighetslagens genomförande i vårt land — varvid möjlighet bereddes för kvinnor att med vissa naturliga undantag söka alla tjänster här i riket — utvecklingen har gått i den riktningen att män och kvinnor enligt grundlagens bud om förtjänst och skicklighet i icke ringa omfattning tävla om tjänster. Att en viss tjänst, som innefattar krav på en bestämd arbetsprestation, vid sådant förhållande skall avlönas lika, oavsett om den innehaves av en man eller en kvinna, förefaller mig — i likhet med ett antal föregående talare och icke minst herr Sam Larsson, som på den punkten enligt min uppfattning på ett logiskt bindande och klart sätt framlade detta spörsmål — så uppenbart, att bevisbördan måste åvila dem, som ha en motsatt uppfattning. Principen lika lön för lika arbete bottnar ju icke endast i rättfärdighetssynpunkter och rättvisesynpunkter, utan också 1 ett statsintresse. Ett arbete av ett och samma slag skall betalas lika, vem som än utför det, och vem som än enligt grundlagens bud har sökt och fått tjänsten. I den civila statsförvaltningen har också denna princip genomgående slagit igenom. Riksdagen har nu att besluta, huruvida den speciella tjänstemannakår, som utgöres av våra folkskollärare, i detta avseende skall intaga en undantagsställning gentemot andra grupper av statstjänare. Det förefaller mig fullkomligt orimligt att göra en sådan särskillnad, och detta så mycket mera som på det område, varom nu är fråga, utbildningskravet och kravet på skicklighet och duglighet i arbetet är så lika, som man mänskligt att döma kan begära. En manlig folkskollärare och en kvinnlig folkskollärare ha praktiskt taget samma utbildning, de ha båda att utföra samma uppfostrareoch läraregärning. Under förutsättning att lästiden är densamma och att pensionsåldern blir densamma, är arbetet precis detsamma och skall betalas lika. Mot denna princip ha även reservanterna knappast kunnat göra någon välbefogad erinran. Man har hänvisat till att en kommitté, kallad 1936 års lönekommitté, är i verksamhet, och ansett att denna fråga bör uppskjutas, tills nämnda kommitté slutfört sitt arbete. Kommittén arbetar med en revision av de statliga avlöningsreglementena, men på dessa områden är ju likalönsprincipen redan av statsmakterna genomförd. Jag kan icke se något skäl för riksdagen att vid sitt ståndpunktstagande idag till den nu föreliggande frågan avvakta detta utredningsarbete, som icke rör den s. k. likalönsprincipen. Jag</textBlock>
  </contentBlock>
  <contentBlock page="87" id="i-e78d5f955321318e">
    <textBlock id="i-e3036a45e19237b0">88 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="87" id="i-4bd425a3665dd637">
    <textBlock id="i-e7375cbff8d71bd2">Ang. lönereglering för folkoch småskollärare m. m. (Forts.) har också fått den uppfattningen, att hänvisningen till ifrågavarande utredningsarbete mera är att betrakta som ett formellt skäl och att de reella skälen ligga på ett helt annat plan. Dessa reella skäl bottna i en hos reservanterna förefintlig uppfattning, att lönerna för folkskollärarkåren icke endast skola taga hänsyn till arbetets art, utan åtminstone till en viss del grundas även på behovsprövning. Såväl föredragande departementschefen som ett stort antal talare efter honom 1 båda kamrarna ha emellertid klart ådagalagt, att ett lönesystem, grundat på behovsprincipen, för närvarande icke finnes i Sverige och alltså icke existerar i den civila administrationen, med vilken jämförelse närmast bör göras, vadan det ur alla synpunkter är olämpligt att plötsligt kasta in denna behovsprincip, till vilken riksdagen aldrig tidigare har fattat någon ståndpunkt, i diskussionen om skollärarkåren. Det borde väl snarare vara så att de ärade reservanter, som hänvisat till en pågående utredning av 1936 års lönekommitté, i den mån de vilja ställa frågan på framtiden hänvisade till en pågående utredning om det kvinnliga yrkesarbetet, vilken ännu icke är avslutad. Som saken i dag ligger, finns det enligt min uppfattning ingen som helst anledning för riksdagen att i den föreliggande lönefrågan avvika från de lönepolitiska huvudlinjer, som de svenska statsmakterna tillförene och allt intill denna dag ha följt.</textBlock>
    <textBlock id="i-fd91771e78162da2">Man har här gjort gällande, att de kvinnliga folkskollärarna visserligen i fråga om skicklighet och duglighet i sitt arbete samt i fråga om ambition och nit äro fullt jämställda med de manliga folkskollärarna, men man har sökt med ljus och lykta efter motiv att likväl placera dem vissa lönegrader under sina manliga kolleger. Man har då hänvisat till att de manliga folkskollärarna i regel ha en familjebörda som de kvinnliga icke äga, åtminstone icke i motsvarande grad, och att denna familjesynpunkt borde vara utslagsgivande vid frågans bedömande. Jag tror att man vid detta resonemang fullständigt har missförstått den familjevårdande befolkningspolitik, som riksdagen redan i år i åtskilliga frågor har slagit in på och med all sannolikhet även i fortsättningen kommer att följa. I den mån det gäller att i fortsättningen underlätta läget för familjer med barn, särskilt familjer med flera barn, är reformlinjen icke den här föreliggande, nämligen en differentiering i lönepolitiken, utan den ligger på socialpolitiska plan av helt annan natur, som riksdagens ledamöter erinra sig från tidigare debatter i år, och till vilka man sedermera återkommer. Jag vill också fästa uppmärksamheten på den bristande logik som vidlåder de ärade reservanternas ståndpunkt i denna fråga. Såsom redan under debatten vid flera tillfällen har understrukits, existerar ju ett visst antal ogifta manliga folkskollärare, och icke differentierar man väl efter familjesynpunkt, när man på detta sätt differentierar efter kön. Det blir ju ingen logik, eftersom en ogift manlig folkskollärare icke har andra utgifter än en ogift kvinnlig. Överhuvud taget tror jag, att hela denna uppfattning måste underkännas. Jag måste ytterligare tillägga, att friherre Lagerfelts synpunkt med avseende å den kvinnliga arbetskraftens avtagande med åren nog i mycket hög grad vilade på en hypotes. Väl kan det vara sant, som en ärad talare på Göteborgsbänken antydde, att den kvinnliga arbetskraften under någon period av kvinnans liv nedsättes, men den brukar i regel återgå till sin normala storlek. Nog känna vi alla från vår dagliga erfarenhet oändligt många kvinnor, verksamma på lärarinnefältet, i femtioårsåldern och därutöver, som med kraft och myndighet sköta sin uppgift och äro lika vitala och lika arbetsdugliga i denna ålder som sina manliga kolleger. Den fysiska styrkan är icke alltid ett prerogativ för den manliga delen av människosläktet; kvinnor äro ofta i dessa högre åldrar mycket arbetsdugliga tjänstemän och befattningshavare. Jag tror således att icke heller den synpunkten håller streck, och när nu pen-</textBlock>
  </contentBlock>
  <contentBlock page="88" id="i-e165472690eeb5f4">
    <textBlock id="i-c1ef3136a1cb42a5">Onsdagen den 19 maj 1937 e. m. Nr 33. 89</textBlock>
  </contentBlock>
  <contentBlock page="88" id="i-82518f0e537c1170">
    <textBlock id="i-25cc0a00dc983b0a">Ang. lönereglering för folkoch småskollärare m. m. (Forts.) sionsåldern skall bestämmas lika, så tror jag att detta är en helt naturlig sak som ansluter sig till hela likalönsprincipens system i övrigt.</textBlock>
    <textBlock id="i-93cfffb5fbc6f8a6">Jag har, herr talman, fått den uppfattningen att de ärade talesmännen mot likalönsprincipen befinna sig på vacklande grund i sin argumentering, då man dels skjuter det hela till en kommande utredning utan att nu taga ståndpunkt, dels har en allmän känsla, som man icke kan kläda i logiskt bindande form, att det bör vara på det sättet, att mannen är bättre betald än kvinnan. Det är ett uttryck för ens natur, men någon beviskedja konstituerar icke en sådan känsla. Jag har den uppfattningen, att det vore en grov orättvisa mot den stora och högtstående kvinnliga folkskollärarkåren, om man på lönepolitikens område degraderade densamma och därmed gåve uttryck för den uppfattningen, att dess arbetsinsatser och dess prestationer vore mindre värda än de manliga lärarnas arbete och insatser. En sådan uppfattning står i dålig överensstämmelse med hela den sunda tidsutveckling, som bör skipa rättvisa åt alla och således även könen emellan, när det gäller insatserna i det gemensamma samhälleliga arbetet. Även friherre Lagerfelt medgav ju, att den uppväxande kvinnliga generationen besitter stor ambition. Det har den också, den arbetar sig fram i olika yrken, och den bör av statsmakterna tillerkännas likvärdighet med den manliga arbetskraften, när det är fråga om lika arbete och lika fullgoda prestationer.</textBlock>
    <textBlock id="i-d5e522e3c177aaef">Jag kommer med dessa ord, herr talman, till den bestämda slutsatsen, att det är riktigt, rättvist och rimligt, samt att det är i överensstämmelse med en sund lönepolitik att tillämpa likalönsprincipen och sålunda i förevarande avseende följa departementschefen och utskottet, och jag kommer således på Sr punkt att i den kommande omröstningen ansluta mig till utskottsförslaget.</textBlock>
  </contentBlock>
  <contentBlock page="88" id="i-156c92e298402dac">
    <textBlock id="i-889c51995864ad77">Herr Hamrin: Herr talman! Det torde vara ogörligt att avväga löneförmånerna för befattningshavare i vare sig enskild eller allmän tjänst så att vederbörande själva anse sig ha blivit fullt rättvist bedömda. Överhuvud taget torde detta vara omöjligt, så snart icke arbetsresultatet eller produktionsresultatet skapar någon gräns uppåt. Från personal i allmän tjänst, där icke någon sådan gräns finnes, kommer alltid talet om rättvisa och rättvisesynpunkter att framföras. Jag vill därför redan från början göra gällande, att uppskattningen av en människas arbete alltid blir mer eller mindre individuell, mer eller mindre subjektiv. Med andra ord: vad vi här kalla behovsprincipen kommer fram, medvetet eller omedvetet, vid bestämmande av de löner som befattningshavare skola tillerkännas. Se vi på det nu gällande avlöningsreglementet, så finna vi där sammanförda en hel mängd personer inom de olika lönegraderna. De ha mycket olika arbete, äro anställda inom olika delar av statsförvaltningen, men man har ansett sig kunna sammanföra dem därför att de utföra ett ungefär lika kvalificerat arbete, ha ungefär samma utbildning och ungefär samma förutsättningar och framtidsutsikter. Om vi se på löneskalorna i avlöningsreglementet, finna vi exempelvis under femte lönegraden sammanförda brevbärare, lokomotiveldare, stationskarlar o. s. v. Men när man kommer till tals med de olika grupperna, får man snart höra, att den ena anser sig orättvist bedömd i jämförelse med den andra och tvärtom. Jag erinrar mig, herr talman, besök jag på den tiden jag sysslade med denna fråga mera intimt hade av deputationer från olika grupper. När Jag svarade en sådan grupp, att om en lönereglering för densamma skulle genomföras, detta ovillkorligen medförde en uppflyttning jämväl av andra grupper, som för närvarande åtnjuta avlöning efter samma lönegrad inom avlöningsreglementet, så fick jag till svar, att det icke var rimligt att göra en sådan jämförelse mellan respektive grupper inom olika grenar av statens affärs-</textBlock>
  </contentBlock>
  <contentBlock page="89" id="i-a4fda6da1c55634c">
    <textBlock id="i-cbc6cc2d60beb88d">90 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="89" id="i-88e8fafa2d158045">
    <textBlock id="i-426ded1542ed8430">Ang. lönereglering för folkoch småskollärare m. m. (Forts.) verksamhet. Och så drog man fram skillnaderna ur olika synpunkter, som skulle ge vid handen att ens egen grupp var orättvist bedömd jämförd med en annan inom samma lönegrad. Nägra dagar senare kunde jag få ett liknande besök av den sistnämnda gruppen. Det blev precis samma resonemang med samma resultat. Jag menar alltså, herr talman, att hela detta resonemang om rättvisa och rättvisesynpunkter i fråga om avvägningen av löneförmåner aldrig kan ge enighet om var rättvisan ligger. Det blir en skälighetsprövning och en behovsprövning, som till syvende och sidst blir avgörande, och så är det också 1 den fråga vi nu diskutera. Jag tänker då på lärarlönefrågan i dess helhet.</textBlock>
    <textBlock id="i-fec798077425f293">Men innan jag går in på densamma skall jag tillåta mig att med några ord beröra läget på ifrågavarande arbetsmarknad. För några dagar sedan gingo genom tidningspressen vissa notiser med uppgift på antalet inträdessökande vid seminarierna 1 landet. Jag måste säga att jag blev ganska förbluffad, när jag såg vilket stort antal män och kvinnor som sökte sig in på lärarbanan. Jag frågade mig helt naturligt, liksom många andra måste ha gjort, hur det var möjligt, att så många sökte sig in på denna bana med kännedom om de dåliga ekonomiska villkoren och i en tid, då arbetstillgången är betydligt bättre än för en tre, fyra år sedan. Och ändå var det endast '/, eller !/; av de anmälda som kunde tagas in vid seminarierna och utbildas till lärare. En betydande reducering måste således ske, och det är att märka — vilket jag i dag fått bekräftat av sakkunniga på området — att de flesta sökande äro sådana som komma från landsbygden och mindre samhällen. De kunna visserligen hoppas på att få tjänster i städerna, som äro bättre avlönade, men de måste räkna med att få stanna kvar på landet efter utbildningens slut och nöja sig med de sämre löneförmåner som tillkomma landsbygdens lärare.</textBlock>
    <textBlock id="i-76b192e5a573c63d">Emellertid har jag icke härmed, herr talman, velat säga, att icke det krav som framförts från lärarehåll och upptagits av regeringen är berättigat. Jag kan visserligen icke godtaga det resonemang som föres i fackpressen och som går ut på, att statsmakterna skulle ha givit några slags utfästelser om lönereglering uppåt för denna lärarkår. Det är sant att vissa utredningar verkställts som syfta till en bättre löneplacering, men ingen riksdag och såvitt jag kunnat finna ingen regering har gjort utfästelser, som nu kunna tagas till intäkt för att en höjning av lönerna skall komma att ske. Men de förbättrade tiderna, de bättre ekonomiska förhållandena och det rikligare flödet till statskassan gör det ju möjligt för riksdagen att låta jämväl denna stora kår få del av dessa förbättringar. Jag vill dock härvid påpeka, att på ett tidigare stadium framförde vår stora lärarkår som sitt främsta önskemål att bli inrangerad i det statliga lönesystemet. Man tänkte, att komma vi väl in där, så kommer som en naturlig följd högre lön och bättre ekonomiska villkor. Nu synes man icke värdesätta TERSRNNge 1 det statliga lönesystemet så högt som man tydligen förut gjorde</textBlock>
    <textBlock id="i-83ecf579c2538566">Efter dessa allmänna reflexioner, herr talman, skall jag tillåta mig att gå in på den kanske mest brännande frågan här i dag, vilken den föregående ärade talaren mycket sysslade med. Jag är nog djärv att göra det påståendet, att likalönsprincipen utgår från ett teoretiskt betraktelsesätt på livet, som man omöjligen kan genomföra i ett samhälle, jag höll på att säga det må vara konstruerat hur som helst. Det kommer alltid att finnas stora grupper, ja, de största grupperna i samhället, på vilka denna princip icke kan tillämpas. Ty skall man söka tillämpa den överallt, tror jag man kommer in i förhållanden, som man icke kan överblicka. För övrigt vill jag beträffande denna princip om lika lön erinra om vad vår finansminister gång på gång brukar komma in på. Jag skall inte söka citera honom ordagrant, ty då kanske jag blir motsagd, men jag har fattat finansministerns uttalande beträffande behovsprincipens förhållande</textBlock>
  </contentBlock>
  <contentBlock page="90" id="i-57fe5df745ecfb71">
    <textBlock id="i-5052e3b0b99f9a26">Onsdagen den 19 maj 1937 e. m. Nr 33. 91</textBlock>
  </contentBlock>
  <contentBlock page="90" id="i-b926b45c552ae97f">
    <textBlock id="i-74333db48f77572f">Ang. lönereglering för folkoch småskollärare m. m. (Forts.) till våra samlade inkomster och tillgångar så, att vi måste söka dela de gemensamma inkomsterna så rättvist som möjligt. I ett tal som herr finansministern höll för en kort tid sedan läste jag ut en önskan att få till stånd en sådan utveckling på det ekonomiska området.</textBlock>
    <textBlock id="i-464749667d724a4f">När det nu gäller lika lön för män och kvinnor inom samma arbetsområde, skall jag tillåta mig att ifrågasätta, huruvida det icke vore rimligt att man också konstaterade huruvida det blev lika stora kostnader för det allmänna, om man använder kvinnlig eller manlig arbetskraft. Det är icke så länge sedan Jag lyssnade till ett föredrag på nationalekonomiska föreningen, där en kvinnlig talare kom in på detta kapitel men avfärdade det med de enkla orden, att om man Jämför det arbete som utföres av män och kvinnor inom samma arbetsområde, så blir det ena icke dyrare än det andra. Ja, mina herrar, för min del måste jag bestrida att den satsen är riktig. Jag har här framför mig vissa uppgifter från ett arbetsområde som jag har haft tillfälle att under senare år studera. Dessa siffror visa tydligt och ofrånkomligt, att den kvinnliga arbetskraften blir dyrare för samhället än den manliga. På ett visst verksamhetsområde äro anställda 400 personer, en del män och en del kvinnor, med för vissa grupper precis samma arbete. Förra årets statistik visar att genomsnittsprocenten per person för befattningshavarnas sjukledighet var 16.8, men för de kvinnliga befattningshavarna enbart var 24. Tar jag med annan ledighet, alltså med större ledighetsavdrag, så visar det sig att på männens del komma 64 dagar pr år och på kvinnornas 1,294 dagar. Jag skyndar mig att tillägga, att det var omkring 40 2 mindre manlig personal än kvinnlig. Men även om jag tager hänsyn till denna betydande skillnad, visar det sig, att staten i detta fall fick betala åtskilligt mer för den kvinnliga arbetskraften än för den manliga.</textBlock>
    <textBlock id="i-8bce08067ab5f991">Jag har också i min hand några siffror från ett av de större skoldistrikten i landet — för att nu komma in på denna fråga — där antalet lärarinnor är ungefär detsamma som antalet manliga lärare. Siffrorna gälla första kvartalet i år, och det framgår av dem, att den i detta skoldistrikt beviljade ledigheten för de manliga lärarna uppgick till 6 dagar och för de kvinnliga till 127 dagar. Jag skulle kunna anföra exempel, som ligga mig ännu närmare och som alldeles uppenbart påvisa, att den kvinnliga arbetskraften blir dyrare än den manliga. Det sammanhänger också med förhållanden, som här äro påpekade bl. a. av herr Sjödahl, som framhöll, att detta är en naturens ordning, som även gäller det område, som vi nu tala om.</textBlock>
    <textBlock id="i-5bba4556cf399116">Jag skall inte närmare gå in på det resonemang, som här förts senast av herr Wohlin och tidigare av min ärade vän på Västernorrlandslänsbänken, herr Sam Larsson, där man säger, att skall man uppdraga en gräns, kan man i rimlighetens namn inte göra det mellan könen, och så fortsätter resonemanget och säger, att det finnes män, som inte ha någon försörjningsplikt, liksom det också finnes lärarinnor, som ha försörjningsplikt. Därtill vill jag för min del endast svara, att man lagstiftar inte för några undantag, även om dessa i och för sig kunna vara många. Jag vågar inte uppge någon exakt siffra. Jag har fått mycket olika uppgifter från lärarhåll, när jag framställt frågan: Hur hög procent av landets lärare äro gifta? Jag framställde den frågan till en deputation, som sökte mig i min hemstad, och då fick jag ett svar, som gav vid handen, att omkring 13 å 14 procent av de ordinarie och icke ordinarie lärarna skulle vara ogifta: resten skulle vara gifta och ha försörjningsplikt. Jag har framställt samma fråga här i dag till en av kammarens ledamöter, som är lärare, och då fick jag en siffra, som var betydligt högre för de ogifta och som stannade vid omkring 20 procent. Men i båda fallen är det något som man kan konstatera, menar jag, att inom lärarkåren föreligger försörjningsplikt för ett</textBlock>
  </contentBlock>
  <contentBlock page="91" id="i-8614d9a0bc486b8f">
    <textBlock id="i-c49b57b0ed3c48dc">92 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="91" id="i-9608a84bf8f931f7">
    <textBlock id="i-3167ffd4fd9d32d9">Ang. lönereglering för folkoch småskollärare m. m. (Forts.) så betydande antal män, att den i det avseendet inte kan jämföras med lärarinnornas försörjningsplikt.</textBlock>
    <textBlock id="i-77303d6897d0a14c">Herr talman, jag har här med några ord endast velat framhålla mina synpunkter på denna fråga. Jag ser den som en praktisk fråga. Jag kan inte finna, att det är en praktisk anordning att fatta ett beslut, som i och för sig innebär, att en lärarinna kan komma att uppbära högre lön än en manlig kollega. Jag tänker då på det sakförhållandet, som blivit berört förut här i dag — möjligheten att skaffa sig inkomster på den lagligen tillerkända bostaden. Det blir i själva verket mycket ofta en förmån för en lärarinna att avstå en del av den henne tillerkända bostadsförmånen.</textBlock>
    <textBlock id="i-f302dd3f8c536746">Vad nu de föredragna punkterna beträffar, herr talman, sluter jag mig till den riktningen, som jag här har givit uttryck åt, att man skulle söka bättre tillgodose landsbygdens lärare än vad den kungl. propositionen och utskottsmajoriteten göra. Skälen härför ha blivit så många gånger påpekade av dem, som i det avseendet tänka lika med mig, att jag inte skall ta tiden i anspråk med att närmare orda därom, ty det skulle endast bli en upprepning av vad förut är sagt. I valet mellan de olika reservationerna — herr Jeppssons, herr J. B. Johanssons i Fredrikslund och herr Olof Olssons — synes mig skillnaden inte vara stor. Jag kan, rättare sagt, för min del ansluta mig till vilket som helst av dessa yrkanden, då samtliga ha det gemensamt, att de söka tillgodose landsbygdens lärare litet bättre än de övriga förslagen göra. Man har här såsom skäl mot detta anfört — det påpekas också såväl i propositionen som 1i utskottsbetänkandet — att den kortare arbetstiden motiverar en lägre avlöning, eller jag kanske kan vända på satsen och säga, att om man utsträcker arbetstiden, så kan man också därmed förena en förbättrad löneställning. Jag är dock inte alldeles säker på, att skillnaden i arbetstid icke uppväges av de sämre förhållanden, under vilka många — om icke alla — av landsbygdens lärare arbeta. En betydande del av dessa undervisar också i flera klasser, och det måste givetvis vara mera ansträngande och ta på nerverna mera, än där undervisningen bedrives enligt högre former.</textBlock>
    <textBlock id="i-f3d64e9aec7c5a70">Jag skall sålunda, herr talman, sluta med att säga, att jag framställer intet yrkande om bifall till någon av dessa reservationer, utan jag kommer att ansluta mig till den, som har de största utsikterna att vinna beaktande av kammaren.</textBlock>
  </contentBlock>
  <contentBlock page="91" id="i-2e71716158b46f1a">
    <textBlock id="i-12e5a9c43a6983f6">Herr statsrådet Wigforss: Herr talman! Jag skulle inte besvära kammaren så här sent med något anförande, om inte under debatten i båda kamrarna hade förekommit dels hänvisning till pågående utredning och dels ett ganska livligt meningsutbyte om innebörden av det lönesystem, som vi redan ha inom stora delar av förvaltningen och i vilket det nu vore meningen att inplacera även lärarna. Men när jag nu skall säga några ord om den saken, vill jag i anslutning till vad herr Hamrin nyss yttrade gärna uppehålla mig ett ögonblick vid just den fråga, som säkerligen, när det i denna kammare gäller att avgöra den s. k. likalönsfrågan, spelar den viktigaste rollen, nämligen frågan om människornas olika behov.</textBlock>
    <textBlock id="i-ae37122c34bee571">Det är alldeles riktigt, att både jag i mina tal och — jag är övertygad därom — regeringen i allmänhet ha kraftigt understrukit, att när det gäller användningen av samhällets resurser, måste man vara intresserad av att de komma till användning på de punkter, där de bäst behövas. Detta är en av anledningarna till att regeringen också när det gällt löneregleringar har ansett sig böra framgå med en viss försiktighet. Det är tydligt, att när det gäller att avmäta löneförmånerna för den mycket stora grupp av medborgare, som är anställd i statens tjänst, kan frågan om vad det skall kosta inte skjutas</textBlock>
  </contentBlock>
  <contentBlock page="92" id="i-d6a10c5ebfbe72f5">
    <textBlock id="i-53bba75c968a7b09">Onsdagen den 19 maj 1937 e. m. Nr 33. 93</textBlock>
  </contentBlock>
  <contentBlock page="92" id="i-aa0b5c708c9edb37">
    <textBlock id="i-74531bfc3de42c32">Ang. lönereglering för folkoch småskollärare m. m. (Forts.) undan, när man samtidigt har en sådan mängd olika statsuppgifter, som måste fyllas. Och jag skall gärna erkänna, att när vi inte ha ansett oss kunna placera skolornas tjänstemän 1 högre lönegrader och med högre löner än vi föreslagit, så beror detta inte minst därpå, att vi måste räkna ut, varifrån pengarna skola tagas, och även om inte pengarna skulle kunna användas på andra områden, där behoven äro större. Jag säger nu detta, därför att en genomgående kritik av regeringspropositionen i fråga om lärarlönerna har varit, att den inte har tillmätt lönerna tillräckligt högt. Jag tror, att om man väger statens uppgifter på olika områden, så har man svårt att ansvara för att använda en större del av inkomsterna just på dessa områden. Det är ändå ett faktum, som jag ber denna kammare erinra sig, att när vi under våren 1936 resonerade om de kommande statsutgifterna, då man talade om hur mycket pengar som skulle gå åt till löneregleringar, och vi från regeringshåll kastade fram siffran 16 miljoner, som en lönereglering enbart för skolorna skulle kosta, så tror jag att de allra flesta tyckte att det var ett mycket stort belopp. Den första kritik, som har träffat regeringspropositionen, fastän den stiger till betydligt högre belopp, är, att man tycker, att det inte är nog. När vi samtidigt räknade ut vad det skulle kosta, om man skulle göra en tillfällig löneförbättring för de redan reglerade verken, kommo vi till, att det skulle gå till kanske 10 miljoner. Ja, var och en vet, att den tillfälliga löneförbättring, som nu är framlagd, kostar ungefär 16 miljoner bara för de verk, som inte höra till undervisningen, och för undervisningsväsendet skulle det under ett helt år kosta, låt mig säga, 6 å 7 miljoner. Denna tillfälliga löneförbättring skulle sålunda gå på över 20 miljoner. Kammaren kan vara övertygad om, att när dessa löneregleringar blivit genomförda, kommer statens lönekonto att ökas med summor, som för ett år sedan skulle ha förefallit kanske de allra flesta av dem, som nu tala om, att vi varit för sparsamma, alldeles för höga. Det kommer antagligen, innan dessa löneregleringar äro färdiga, att kosta staten åtminstone 40 miljoner, antagligen mera.</textBlock>
    <textBlock id="i-ce1b5a9876a145b2">Detta är en av de anledningar, som gjort, att jag tror det är riktigt, även när det gäller placering av lärarna, att gå fram med en viss försiktighet. Jag vill särskilt erinra de många i denna kammare liksom 1 medkammaren, som ha talat om, vilken vikt man skall tillmäta sakkunskap och utredningar, att vid den förberedande behandlingen av detta ärende har visserligen skolöverstyrelsen, som närmast är det verk, som har lärarnas intressen om hand, gått på den linjen, som innebär, att man snabbast möjligt skulle genomföra en reglering, som satte lärarna i 17:e lönegraden och småskollärarinnorna i 9:e lönegraden, men statskontoret, som ju får anses representera en ganska betydande sakkunskap, när det gäller de statliga lönerna, har — liksom propositionen — föreslagit 15:e, 16:e och 17:e lönegraden, och den civila lönenämnden, som ju har vissa möjligheter att göra jämförelser mellan dessa och andra grupper och i vilken riksdagens olika partier äro representerade — även de, som i dag anse, att regeringens placering är för låg — placerade lärarna i 14:e, 15:e och 16:e lönegraderna. Just därför att vi stå inför en lönereglering, som väl till nästa år inte kan innebära en omplacering av alla statstjänare, men som i fortsättningen kommer att upptaga en granskning av den s. k. tjänsteförteckningen och där alla olika grupper, som anse sig vara för lågt placerade, kunna framföra sina önskemål, där sålunda en verklig granskning av alla tjänstemän skall företagas i jämförelse med varandra — just inför en sådan granskning kan det nog finnas skäl till att vid denna första inplacering av lärarna i det nya lönesystemet framgå med en viss försiktighet.</textBlock>
    <textBlock id="i-d2192ab9d65f24e4">Nu skall jag mycket villigt erkänna, att man kan svara: Ja, men när regeringen placerar lärarna på detta sätt, så har man ju ändå förutsatt, att de så</textBlock>
  </contentBlock>
  <contentBlock page="93" id="i-e4d166a4fab86108">
    <textBlock id="i-a65a2b6fecad2f20">94 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="93" id="i-50a440e355a758ea">
    <textBlock id="i-814bf3f5fd500d29">Ang. lönereglering för folkoch småskollärare m. m. (Forts.) småningom skola kunna komma upp genom att undervisningen väsentligen förbättras. Och det är riktigt. Men kammaren må förlåta mig, om jag gör en liten reflexion. Regeringen har där gått ut ifrån, att förbättringen av skolväsendet skulle vara det primära och att lärarnas placering skulle följa efter, under det att man här stundom har det intrycket, att lärarnas placering för mången är det primära, och sedan får skolväsendet anpassa sig därefter bäst det kan. Jag tror, att den förra metoden är den riktiga, och därför anser jag, att det är principiellt mindre riktigt att här försöka, som reservanterna göra, först fastslå, hur man skall placera lärarna, och sedan undersöka, på vilka vägar det skall ske. Det är riktigast att gå den omvända vägen och undersöka, hur detta skall äga rum. Jag skall inte förneka, att det kan finnas skäl för en förbättring av skolväsendet, som inte innebär en förlängning av barnens skoltid, men den saken är så pass oprövad, att det kan finnas anledning att även där säga, att en mycket grundlig utredning bör föregå, innan man fattar ståndpunkt. En grundlig utredning behöver inte innebära en mycket långvarig utredning.</textBlock>
    <textBlock id="i-fb27ece5b8bad8eb">Det är det enda jag skall säga om placeringen i hela systemet, om jag så får säga, utom kanske på en enda punkt, och det gäller den mycket omdebatterade frågan om småskollärarinnornas placering.</textBlock>
    <textBlock id="i-ee08356a7064afac">Jag skall erkänna, att hela lönegradsplaceringen är mer eller mindre godtycklig. I den frågan instämmer jag gärna med herr Hamrin: att därvidlag avgöra vad som är rättvist eller icke, det tror jag inte går för sig. Man får ta hänsyn till en mängd ting. Man gör jämförelser med andra. Man tar hänsyn till utbildning, man tar även hänsyn till behov, som jag strax skall komma till. Men en synpunkt, som vi väl ändå allesammans måste erkänna spelar en betydande roll vid alla resonemang om lönerna och förbättring av lönerna — det är ju de faktiskt föreliggande förhållandena. Det är ju ändå så, att även grupper av arbetare och anställda, som ha relativt låga löner — mycket lägre än dem som det här är fråga om — de tänka sig aldrig, att de på en enda gång skola få en löneförbättring, som lyfter upp dem till en förut alldeles okänd nivå. Men det har väl inte undgått kammarens ledamöter vid studiet av de löner, som föreslås för småskollärarinnor, att om jag räknar ut, vad en småskollärarinna för närvarande har — vare sig jag tar dem, som skulle sättas i 7:e, 8:e eller 9:e lönegraden — och därtill lägger det redan föreslagna provisoriska lönetillägget, så kommer jag upp till en löneförbättring omedelbart, på en gång — inte efter 3 och 6 år, såsom folkskollärarinnorna göra — på mellan 25 och 40 procent, när jag gått igenom en sådan småskollärarinnas hela arbetsliv, från första året hon träder i tjänst till det år hon avgår. Jag får säga, att inför en sådan förbättring i löneställningen är det egendomligt att höra talas om, att detta är en så ringa löneförbättring, att man t. o. m. kallat det upprörande. Ja, jag är övertygad om att de allra flesta av den stora mängd tjänstemän, som i detta ögonblick vänta på sin löneförbättring, skulle anse, låt oss säga, 10 procent som en mycket betydande förbättring.</textBlock>
    <textBlock id="i-dc35eeabaf024719">Om jag sålunda tror, att propositionen ger uttryck för det mesta som man i detta ögonblick kan ansvara för att föreslå, kommer jag emellertid över till frågan om de kvinnliga folkskollärarnas placering, och där anser jag, att diskussionen redan från början blivit snedvriden genom att man — jag kan inte förstå av vilken anledning — omedelbart har skapat en uppfattning inom stora lager, både bland de manliga lärarna och hos den stora allmänheten, att det var detta förslag om att lärarinnorna skulle placeras i samma lönegrader som männen, som har förhindrat att de manliga lärarna fått en bättre placering. Jag har redan tidigare offentligt förklarat, att så har saken inte gått till. Den avvägning av löneplaceringen, som har föranlett förslaget om 15:e, 16:e och 17:e</textBlock>
  </contentBlock>
  <contentBlock page="94" id="i-30094f66059b72b8">
    <textBlock id="i-d2f8c0071ad72a74">Onsdagen den 19 maj 1937 e. m. Nr 33. 95</textBlock>
  </contentBlock>
  <contentBlock page="94" id="i-9c38d9e9a2a8ca81">
    <textBlock id="i-7c2ee5603c6a13be">Ang. lönereglering för folkoch småskollärare m. m. (Forts.) lönegraderna, har kommit till alldeles oberoende av vilka kostnader som genomförandet av den s. k. likalönsprincipen skulle betinga. Man kan sålunda inte vinna någonting för de manliga lärarna genom att här försöka genomföra en lägre placering för de kvinnliga.</textBlock>
    <textBlock id="i-b75159aca1dc1c72">Därmed är jag inne på en fråga, som även i denna kammare redan blivit så grundligt genomdebatterad, att jag inte skall söka öka argumenten med några av det allmänna slaget, utan i stället tala om de tekniska ting, som jag närmast har ansvaret för. Jag skall emellertid bara, när det gäller behovsprincipen, där herr Hamrin apostroferade mig, just framhålla, att det är väl ingen 1 denna kammare, som kan underkänna regeringens intresse för att taga hänsyn till behoven, när det gäller lönesättningen, eftersom regeringen framlagt ett förslag till tillfälliga löneförbättringar, där man just velat få fram en diskussion och ett avgörande om den principen. Regeringen är sålunda fullt medveten om, att vid sidan om placeringen av befattningshavare efter deras prestation finnes det också ett problem om, låt mig säga, samhällets erkännande av deras arbete under hänsynstagande till deras behov. Men just därför, att denna fråga om hur man skall ta hänsyn till behoven är så kvistig, just därför att det finnes och kommer att finnas så mycket delade meningar om de vägar, på vilka man därvid bör gå, när den ene säger, att vi skola gå fram genom att lätta på skatterna, den andre säger, att vi skola gå fram på den socialpolitiska vägen, den tredje, att vi skola gå fram lönevägen och den fjärde, att vi skola gå fram på alla vägarna tillsammans — just därför att så är förhållandet, måste man erkänna, att denna fråga inte är mogen för sin lösning på samma sätt som frågan om placering i samma lönegrad, när man utför samma arbete. I vn jänklen kan jag helt och hållet instämma i det som yttrades av herr</textBlock>
    <textBlock id="i-3e617adb1448ba1c">ohlin.</textBlock>
    <textBlock id="i-f13b2b8a92ddb89a">Om man därför går ut ifrån, att lönen i statens lönesystem åtminstone tillsvidare väsentligen och i främsta rummet är en ersättning för det utförda arbetet, så är det ju ganska egendomligt, om man just för den grupp av i det allmännas tjänst anställda, beträffande vilken man utan någon svårighet kan påvisa likhet i arbetsuppgift, likhet i utbildning o. s. v., skall frångå en princip, som man i övrigt har genomfört. Jag erkänner, att herr Hamrin kan ha rätt, när han säger, att man vid granskning av uppgifter om kvinnliga och manliga befattningshavares sjukledighet och dylikt kan finna, att kvinnorna äro sjuklediga i större utsträckning än männen. Nu får jag visserligen säga, att om denna sjukledighet är föranledd av att kvinnorna föda barn, så vore det mycket egendomligt, om samma riksdag, som vill tillerkänna dessa barnaföderskor understöd och ersättning för att de utföra denna samhällsnödvändiga uppgift, samtidigt skulle säga: Men vi skola placera er lägre i lön, därför att ni äro tvungna att vara sjuka under tiden. Om det inte gäller denna sorts sjukdom, utan i stället sjukdomar, som äro gemensamma för män och kvinnor, kommer man inte undan den frågan: Varför i all världen göra skillnad just mellan män och kvinnor? Varför inte finna på en väg, som säger: Vi skola göra större avdrag, när folk är sjuka, och på det viset komma till, att om kvinnorna äro mycket mera sjuka än männen, få de så mycket större avdrag och så mycket lägre löner. Det är det felet, som genomgående göres i alla dessa diskussioner av dem, som av gamla inrotade föreställningar vilja göra skillnad just mellan män och kvinnor, att de ständigt och jämt se världen uppdelad i dessa två kön. De se inte människorna som individer, där man kan säga: den ena är mera effektiv än den andra, eller den ena är mera sjuk än den andra; vi skola göra de individuella skillnader vi kunna. Utan de säga: Här ha vi män — för dem ha vi ett medeltal, som ser ut på det viset, här ha vi kvinnor — för dem ha vi ett medeltal, som ser ut på det viset. Denna vördnad</textBlock>
  </contentBlock>
  <contentBlock page="95" id="i-3b100ac9e6c883cc">
    <textBlock id="i-723a39c648f1af8a">96 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="95" id="i-c4b533bc17fc1e11">
    <textBlock id="i-c5ad2cd8d9a7285d">Ang. lönereglering för folkoch småskollärare m. m. (Forts.) för medeltalen, som man skapar och sedan själv är bunden i, har bidragit att förvirra dessa diskussioner mer än något annat. Det tar sig naturligtvis allra kraftigast uttryck, när man till sist säger: Männen äro familjeförsörjare, kvinnorna äro det icke. Därför måste männen ha högre lön. — Det måste väl var och en erkänna, att vill man gå på den vägen, som heter, att en familjeförsörjare skall ha en ersättning, som en icke familjeförsörjare skall sakna, då bör det finnas mer rationella metoder att genomföra den skillnaden än de metoder, som säga: män på ena sidan, kvinnor på den andra. Jag skulle förstå det till nöds, om detta vore en skillnad och en princip, som i övrigt vore genomförd i statsförvaltningen, men det är just det, som inte är fallet.</textBlock>
    <textBlock id="i-400ef764445ac65a">Man har under diskussionen ständigt och jämt åberopat, att 1925 års lönereglering, som genomförde, som det hette, inplacering av män och kvinnor i samma löneplan, inte verkligt genomförde lika löner. Ja, låt oss inte tvista om vad som menas med att verkligt genomföra lika löner, utan låt oss bara säga, att vi äro villiga att i detta ögonblick genomföra lika stor likställighet mellan män och kvinnor på undervisningsområdet, som den likställighet vi ha genomfört inom övriga delar av förvaltningen — det må sedan vara en fullständig likalön eller inte, det behöva vi inte diskutera. Och då kan ingen komma ifrån, att inom den övriga förvaltningen finnes det inga tjänster, som äro slutna för kvinnor, annat än sådana, där de, som man säger, av naturliga skäl inte kunna komma i fråga. Om vi taga en tjänst i 17:e lönegraden, t. ex. en s. k förste postassistent, är det visserligen så, att det är många fler män än kvinnor i denna 17:e lönegrad, men kvinnorna hindras inte att komma dit.</textBlock>
    <textBlock id="i-417b9905b5a04dac">Det är emellertid detta som riksdagen nu vill genomföra genom att gå emot likalönsprincipen, genom att säga, det skall visserligen vid folkskolorna få finnas en 17:e lönegrad, men denna får inte någon kvinnlig befattningshavare komma i. Det är detta, som utgör skillnaden mellan de förslag från reservanterna, som nu föreligga, och den form av lika lön — jag vill inte säga någonting mer — som redan är genomförd i den övriga förvaltningen. Där ha män och kvinnor rättighet att fritt och obehindrat tävla med varandra. Kvinnorna göra det under stora svårigheter därför, att det kanske finnes så mycket fördomar mot att använda kvinnor. Det finnes kanske sakliga skäl för att vara försiktig med att använda kvinnor. Därom skall jag inte yttra mig. Det är samma svårigheter, som göra, att om jag ser mig om i denna kammare, så finner jag inte en enda kvinna, vilket inte hindrar, att vi alla erkänna, att det finnes samma rättighet för kvinnor och män att vara medlemmar i denna första kammare. Jag säger detta därför, att i andra kammaren framfördes såsom ett argument mot att vi inte redan genomfört en lika lön i förvaltningen i övrigt, att det är så få kvinnor, som ha lyckats komma in i dessa befattningar, där det är mest män. Vi få göra skillnad mellan å ena sidan den principiella likställigheten, som gör, att kvinnor ha rätt att komma in i befattningarna, och å andra deras faktiska möjligheter att komma in, vilka delvis kunna vara beroende på deras egen inneboende svaghet, men också beroende på den, som skall välja ut, vare sig det nu är en byråchef eller det är en valmanskår.</textBlock>
    <textBlock id="i-a6ba565a1a06bf2c">Det var den första saken, som jag tror är fullt utom all diskussion. Vi ha rättighet för kvinnorna för övrigt att komma in i alla de befattningar, vilken lönegrad det än må vara, som finnas upptagna i löneplanen. Här skulle vi skapa ett förbud för kvinnorna att komma in i vissa befattningar, som skulle vara förbehållna för män. Vi ha en registrator i ett departement. Om han är en man eller hon är en kvinna, så ha de dock samma lön. Tar jag en amanuensbefattning, så gäller, att de få samma lön. Lyckas amanuensen bli andre kanslisekreterare, kommer han i 21:a lönegraden antingen har är man eller</textBlock>
  </contentBlock>
  <contentBlock page="96" id="i-4b32e4b2ac285008">
    <textBlock id="i-952edbf6098a3a7d">Onsdagen den 19 maj 1937 e. m. Nr 33. 97</textBlock>
  </contentBlock>
  <contentBlock page="96" id="i-b864c51654f94a2d">
    <textBlock id="i-60552aaa50958fcc">Ang. lönereglering för folkoch småskollärare m. m. (Forts.) kvinna. Blir han eller hon förste kanslisekreterare, då blir det 26:e lönegraden, antingen det är fråga om en man eller kvinna, men här skulle vi säga — ty lägg märke till: konsekvensen från denna sak leder över till läroverken — att manliga adjunkter skola sättas i 23:e, men kvinnliga i 21:a lönegraden, och en manlig lektor skall sitta i 27:e, en kvinnlig i 25:e lönegraden. Det är denna olikhet, som inte finnes inom resten av statstjänsten, som det är orimligt att här genomföra. Då hänvisar man — det är det sista jag ville omnämna — till den utredning, som pågår, och man säger: den utredningen skola vi avvakta. Och jag skall, innan Jag springer över och röstar 1 andra kammaren, säga, att om jag hade velat, så hade jag här kunnat ha ett papper från ordföranden i 1936 års lönekommitté, som skulle för riksdagen ha förklarat, att denna lönekommitté aldrig ett ögonblick har tänkt att taga upp de frågor, som här i dag diskuteras. De sagda komitterade syssla med den löneplan, som redan finnes. Där finnes ingen annan olikhet mellan män och kvinnor än att kvinnor sakna det sista ålderstillägget. Den saken diskutera de, men de kunna icke diskutera frågan om hur man skall placera in lärare och lärarinnor. Vill kammaren gå på reservanternas linje, så är kammaren skyldig att begära en ny utredning, som skall taga upp denna fråga till behandling. Den kan inte hänvisa till en redan pågående utredning.</textBlock>
  </contentBlock>
  <contentBlock page="96" id="i-66d6ae4d1a99952f">
    <textBlock id="i-b50e585f7538131b">Herr Andersson, Alfred: Herr talman! Det är inte utan att jag såsom enkel lekman och landsortsrepresentant känner en viss ängslan då jag här tar till orda i denna fråga efter all den visdom och all den sakkunskap, som har bjudits i denna debatt. Men jag måste säga, att jag är icke tillfredsställd helt och fullt med det förslag, som här föreligger. Det har alltid funnits en klyfta mellan stad och landsbygd, och jag skulle ha varit till freds, om jag i dag kunde ha lagt min röst för ett förslag så utformat, att man därmed också kunde ha sagt: nu slå vi en brygga över denna klyfta. Men det kan man inte säga med det förslag, som här föreligger. Nu har det visserligen sagts från flera håll, att vi sträva efter att komma fram till denna likställighet i vad det gäller stad och landsbygd, d. v. s. vad angår lönerna för lärarkåren, som denna fråga gäller, och därmed också lästiden. Men sådant som förslaget här föreligger kommer landsbygdens lärarpersonal 1 efterhand därigenom, att avgörandet är lagt i händerna på primärkommunerna. Det beror på dessa kommuners goda vilja, om de vilja fatta sådana beslut i sina skoldistrikt, att det kan bli möjligt för lärarna att komma upp i en högre lönegrad än i den femtonde lönegraden. Det kommer att möta svårigheter, det är min bestämda övertygelse. Och vad som är än värre är, att den fred, som nu har varit rådande på landsbygden mellan lärarpersonalen å ena sidan och församlingsborna å den andra, den kommer i många fall att bryta ut i en strid, ty det ligger väl ändå 1 sakens natur, att dessa lärare på landsbygden komma att göra framstötar för att förmå kommunerna att fatta beslut om en längre lästid. Ty det är därpå det hela hänger. Det skulle ha varit lyckligare, om riksdagen nu kunde ha beslutat lika lön och lika lästid för stad och land, även om detta skulle ha varit förenat med en ganska lång övergångsperiod. Nu har det visserligen utlovats en utredning i fråga om lästiden. Ja, måtte denna utredning komma snart! Men det kan hända, att det kan dröja ganska länge innan den blir klar, och under denna tid skall hela denna kår på landsbygden gå i en ovisshet, i en ständig oro för sin framtid. Ja, jag tror icke jag gör mig skyldig till överord eller alltför stor felbe sdömning, om Jag säger, att den klyfta, som redan nu finnes, kan komma att vidgas, ty jag förmodar, att alla städer i vårt land komme att besluta ökad lästid och därmed också bjuda möjligheter</textBlock>
  </contentBlock>
  <contentBlock page="96" id="i-9eeea672e2aa5e52">
    <textBlock id="i-0141b7849e21e464">Första kammarens protokoll 1937. Nr 33. T</textBlock>
  </contentBlock>
  <contentBlock page="97" id="i-eae267be18436d39">
    <textBlock id="i-3f8da915278fcd76">98 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="97" id="i-163b1b772c1b34a5">
    <textBlock id="i-dc808d80409a7a23">Ang. lönereglering för folkoch småskollärare m. m. (Forts.) för sina lärare till en bättre lön. Och varför skulle de inte fatta sådana beslut? Städernas barn äro ju knappast vid den åldern beroende av någon arbetsförtjänst i någon nämnvärd utsträckning. Vad gör det dem om de gå i skolan någon vecka längre under året? Det kan inte skada dem. Tvärtom skall det gagna dem, och därmed menar jag, att man har ökat klyftan mellan stad och landsbygd, och det är detta jag som landsbygdsrepresentant har velat säga för att få det till protokollet.</textBlock>
    <textBlock id="i-e0acffb902405f10">Nu kan det ju hända, att den utredning, som utlovats på detta område, kan ske snabbt. Det kan ju hända, att riksdagen inom ett år eller två kan vara i tillfälle att fatta ett beslut i den riktningen, att man härmed kan jämna vägen eller taga bort skillnaden mellan städernas och landsbygdens förhållanden i vad det gäller skolans område.</textBlock>
    <textBlock id="i-0a3157074e544c7c">Vad angår likalönsprincipen så måste jag säga, att detta är principiellt riktigt: lika lön för lika arbete oavsett kön. Men jag kan för min del ändå inte blunda för att den kvinnliga läraren härigenom lyftes upp till en något högre standard på många områden eller i många fall än den manliga läraren, men det är naturligtvis ingenting att göra åt detta. Jag håller emellertid före, att behovsprincipen kan man inte bortse ifrån, när det gäller att bestämma löner, vilken kår det än kan vara fråga om. Och det kan hända, att riksdagen i en snar framtid också blir ställd inför tvånget att taga en bestämd ståndpunkt till behovsprincipen, när det gäller lönesättningarna.</textBlock>
    <textBlock id="i-8d384cccb4905ec6">Jag har egentligen begärt ordet, herr talman, för att säga några urd om småskollärarinnorna. Det har ju sagts från flera håll, t. ex. från statsrådsbänken, att det är inte så mycket att säga om den placering man nu har tänkt att sätta småskollärarinnorna i. Nej, det må vara hänt och sant, men den skillnad i lönehänseende mellan folkskollärarinnor och småskollärarinnor, som hitintills varit rådande, har på sina håll ansetts vara onödigt stor. Nu komme denna skillnad att bli ännu större, och då måste man fråga sig: vad är då anledningen till att denna löneskillnad skall ökas? Har det skett någon förändring i utbildningstiden? Nej, det har det inte. Inte heller i kostnaderna för denna utbildning. Har det skett någon förändring i arbetsförhållandera inom skolans respektive kvinnliga avdelningar? Nej, inte detta heller. Men om man skulle kunna säga något om arbetsförhållandena inom skolan, så skulle jag vilja säga, att småskollärarinnan hon utför grovarbetet i skolans tjänst. Hon skall taga emot dessa 7-åringar och leda dem på de första stapplande stegen på vetandets väg. Hennes nerver och hennes tålamod sättas här på ett hårt prov. Den, som någon gång har varit i-en småskola och lyssnat till undervisningen, måste beundra dessa småskollärarinnor för det stora tålamod de verkligen kunna prestera, när de taga hand om dessa nybörjare. Men det är inte endast barnens stapplande steg, som de skola leda. I hur många fall får inte en småskollärarinna också lära dessa 7-åringar att snyta sig? Alla kunna icke detta! Det är inte så konstigt att förklara, om man går ut på landsbygden och kommer in i dessa fattiga hem, där både man och hustru gå ut i förvärvsarbetet och barnen äro lämnade åt sig själva. Vården av de mindre syskonen lämnas åt de något större. Det är ingen, som kan taga hand om dem och lära dem dessa enkla grepp och enkla metoder. Det har i otaliga fall småskollärarinnorna fått göra. Då tycker jag, att en placering i 9:e lönegraden skulle vara en erkänsla för allt deras arbete i skolan tjänst. Det blir en besvikelse hos denna lärarinnekår, jag vet det, och det blir också en besvikelse på landsbygden överhuvud taget över att man har vidgat denna klyfta i lönehänseende mellan dessa två kvinnliga lärargrupper.</textBlock>
    <textBlock id="i-03562b401d3b1490">Jag skall inte, herr talman, taga upp tiden med några längre utläggningar. Det har sagts tillräckligt mycket i denna fråga. Jag skall bara nämna, att</textBlock>
  </contentBlock>
  <contentBlock page="98" id="i-35d7a4b378e0ad21">
    <textBlock id="i-21fd88da3d2ac4ca">Onsdagen den 19 maj 1937 e. m. Nr 33. 99</textBlock>
  </contentBlock>
  <contentBlock page="98" id="i-ec54cd4c6c1465e2">
    <textBlock id="i-008b3fe52f0bd6ed">| Ang. lönereglering för folkoch småskollärare m. m. (Forts.) Jag kommer att ansluta mig till den reservation, som herr förste vice talmannen har avgivit.</textBlock>
  </contentBlock>
  <contentBlock page="98" id="i-89aa819ec7a5375e">
    <textBlock id="i-4a91d5d48a164cd1">Herr Nilsson, Bernhard: Herr talman! Det vore frestande att göra några repliker till föregående talare, men jag skall inte falla för den frestelsen med hänsyn till den sena tidpunkten. Jag kan dock i varje fall inte återhålla mitt behov att delgiva generaldirektör Wohlin en reflexion, som jag gjorde, när han i slutet av sitt anförande talade om att reservanterna här stå på vacklande grund. Jag tror, att generaldirektör Wohlins grund för sin bevisföring är minst lika vacklande.</textBlock>
    <textBlock id="i-412cb745471b638f">Men jag begärde ordet egentligen för att säga några ord om kostnadsfrågan. I fall man slår upp tabellen här på sid. 92, då förefaller det av siffrorna där, att den reservation, som herr Johansson i Fredrikslund avgivit, skulle vålla cirka 4 miljoner högre kostnad, än vad utskottets förslag skulle medföra. Dessa siffror äro emellertid vilseledande på det sättet, att det i siffran för utskottets förslag inte finnes angivet — och inte kan angivas — den kostnadsökning, som uppkommer därigenom, att skoldistrikt under tiden fram till 1943 övergå till längre lästid och att sålunda lärarna komma upp i högre löneställning. Det är dels den omständighet, som jag nu nämnde, och dels likalönprincipen, som utskottet också har framfört, som gör, att jag är övertygad om, att utskottets förslag blir dyrare för staten än herr Johanssons i Fredrikslund reservation.</textBlock>
    <textBlock id="i-8dd1a45a83a5a4b2">Jag skall nu med hänsyn till nödvändigheten att såvitt möjligt komma till en enig ståndpunkt beträffande reservanternas förslag be att få avstå från mitt yrkande vid punkt 2 och punkt 6 och i stället yrka bifall till herr Olof Olssons reservation med avseende å punkt 2 och klämmen i herrar Jeppssons och Johanssons i Fredrikslund reservation beträffande punkt 6. Den är likalydande.</textBlock>
  </contentBlock>
  <contentBlock page="98" id="i-2608212610955524">
    <textBlock id="i-ae3af0bc9eb296aa">I herr Bernhard Nilssons yttrande instämde herr Bergqvist.</textBlock>
  </contentBlock>
  <contentBlock page="98" id="i-a94981c3eaa52782">
    <textBlock id="i-ccca0bc21db45d5c">Herr Olsson, Oscar: Herr talman! Endast några ord i anledning av herr finansministerns uttalande. Jag vill fästa uppmärksamheten på, att finansministerns uttalande rörande reservationerna inte drabbar den förbättring för lärarna, som jag i min reservation har framlagt förslag om. Den väsentliga anmärkningen, som finansministern riktade mot de övriga reservationerna, gick ut på att propositionen liksom utskottet gjort förbättringen av undervisningen till de primära och låtit lärarlönerna komma efter denna förbättring. Det är precis detsamma som jag har gjort i min reservation. Min reservation innebär inte heller några äventyrligheter från statsfinansiell synpunkt för de närmaste åren på det sätt, som eventuellt herr Hamrin något kunde vara inne på, därför att det är först år 1939 den 1 juni, som denna lönegrad B 15 enligt mitt förslag skulle vara avskaffad för folkskollärarna. Som herr Nilsson i Landeryd frambhöll, betyder inte det — han hänvisade till tabellen på sid. 92 — en ökning av 5 miljoner kronor, jämfört med utskottets och Kungl. Maj:ts förslag, därför att under denna tid komme väl ändå en hel del skoldistrikt att frivilligt gå upp till 36 eller 36!/2 veckor. Följaktligen komme det inte att bli några stora summor, varmed år 1939 kostnaden för en organisation i enlighet med den av mig framlagda reservationen komme att överskrida vad Kungl. Maj:t och utskottet ha beräknat. Just det starkaste misstämningselementet, som har medföljt detta förslag, skulle således avlägsnas enligt mitt förslag, utan att man på något sätt bröte emot regeringens och utskottets principer.</textBlock>
  </contentBlock>
  <contentBlock page="99" id="i-744cb41254266343">
    <textBlock id="i-44e8cfdec7d69631">100 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="99" id="i-0ca6714efee48635">
    <textBlock id="i-07138a3929d44140">Ang. lönereglering för folkoch småskollärare m. m. (Forts.)</textBlock>
    <textBlock id="i-08072bc19a5ff73b">Vad sedan beträffar övergången i den sista etappen till 39 veckors lästid och uppflyttning till B 17 av landsbygdens skollärare, kommer den enligt det förslag jag har framlagt att gå till precis på det sätt, som finansministern antydde, när han talade om den nödvändiga utredning, som skulle göras. Jag ger finansministern rätt i att utskottsreservanter och kammarledamöter inte kunna sitta och göra någon utredning i det fallet eller antyda, vartill en sådan utredning skulle leda. Det är följaktligen enligt mitt sätt att se nödvändigt att där följa utskottets linjer, som äro desamma som regeringens. Det kan mycket väl hända — och det går mycket väl för sig, såvitt jag förstod både ecklesiastikministern och finansministern — att den utredningen kan vara färdig, så att man är framme i alla fall ungefär vid den tidpunkt, som t. ex. herr Olof Olsson vill ha bestämd nu här i kväll för uppflyttningen till 17:e lönegraden.</textBlock>
    <textBlock id="i-747005e4b808152e">Vad slutligen angår finansministerns anmärkning beträffande småskollärarinnorna, vill jag fästa uppmärksamheten på att där har jag framgått med sådan försiktighet, att finansministern väl svårligen kunde begära större. Han må ha hur rätt som helst i att den löneökning, som skulle ske för småskollärarinnorna, i vissa fall skulle uppgå till över 25 procent, men när jag har föreslagit en uppflyttning till B 10 för småskollärarinnor, så har jag förlagt tidpunkten för denna uppflyttning till samma dag, då likalönprincipen skall vara genomförd för folkskollärarinnorna. Det är väl ändå tämligen naturligt, att i och med att likalönprincipen genomföres och klyftan därigenom blir ännu större år 1943 emellan folkskollärarinnor och småskollärarinnor, så tages samtidigt det där lilla steget, så att klyftan inte ytterligare vidgas, utan den mycket stora klyftan endast bibehålles vid den bredd, som den nu får vid likalönprincipens genomförande.</textBlock>
    <textBlock id="i-a09393ddf2383bc2">Vad sedan likalönprincipens genomförande beträffar, kan jag nöja mig med att ansluta mig till vad herr Wohlin och finansministern där anförde.</textBlock>
  </contentBlock>
  <contentBlock page="99" id="i-bdb98cdae2c695b5">
    <textBlock id="i-53cfe60f4315df6d">Herr förste vice talmannen: Som kammaren behagade finna, herr talman, har jag inte någon punkt 6 i min reservation. Jag ber därför att få förena mig på den punkten med herr Bernhard Nilsson i hans yrkande.</textBlock>
  </contentBlock>
  <contentBlock page="99" id="i-ecec13abc1aa3269">
    <textBlock id="i-1125782facbe9f89">Herr Hamrin: Herr talman! Jag skulle ha levererat finansministern en kort replik, om han varit inne här. Då han inte är närvarande skall jag 1 alla fall anhålla att få diktera till protokollet några ord.</textBlock>
    <textBlock id="i-8a31edd8346eb047">Hela det resonemang som statsrådet för synes mig oriktigt. Genomförandet av likalönprincipen sker icke här i dag genom bifall till utskottets förslag och regeringspropositionen. Jag behöver bara hänvisa till sidan 73 i utskottets betänkande, där andra punkten i hemställan börjar »att ordinarie manlig lärare vid folkskola» o. s. v., och sidan 74, där tredje punkten börjar »att ordinarie kvinnlig lärare vid folkskola» o. s. v. Detta är ju tydliga bevis för att principen om likalön icke är genomförd i propositionen, och den kommer inte heller att genomföras genom beslut i dag. Skillnaden veta vi ju alla om, jag behöver inte taga upp tiden med att påpeka den.</textBlock>
    <textBlock id="i-1e1db600db868f84">Sedan vill jag tillägga, att det är misstag av finansministern, när han trodde, att jag endast räknade med sjukledigheten. Vi ha annan ledighet med högre avdrag, som också kan utnyttjas mer och mindre, och jag menar, att det är ett faktum, som inte herrarna skola försöka komma ifrån, att den utnyttjas till det yttersta, när det gäller kvinnorna. Vad betyder detta? Jo, det betyder bara, att det finns mindre arbetsförmåga, mindre motståndskraft hos kvinnorna. Det är naturens ordning, och den lära inte herrarna kunna upphäva med några slags beslut och några slags utredningar eller någonting i den vägen.</textBlock>
  </contentBlock>
  <contentBlock page="100" id="i-452648437bae7ae7">
    <textBlock id="i-a32786da40fdde24">Onsdagen den 19 maj 1937 e. m. Nr 33. 101</textBlock>
  </contentBlock>
  <contentBlock page="100" id="i-ebc7ded66ce5a446">
    <textBlock id="i-a9e06bef3436e114">Ang. lönereglering för folkoch småskollärare m. m. (Forts.)</textBlock>
    <textBlock id="i-d978e0c04d407242">Slutligen ett par ord till, herr talman! Herr finansministern påpekade här, att löneregleringarna sådana de skisserades förra året komma att bli dyrare, när de bli genomförda, än vad man då räknade med. Härtill gör jag då den reflexionen, att med tillämpning av finansministerns fördelningsprinciper i viss mån efter behovet, så hade de pengarna antingen kunnat sparas, då i varje fall utgifterna bli större än han beräknat, eller också tilldelas dem, som bättre behöva dem än de, till vilka de nu gå. Den saken tycker jag är alldeles uppenbar. Skulle man ha använt dessa pengar, skulle man ha gett dem till de grupper, som hade varit i större behov därav än de grupper, som nu enligt propositionen och utskottsmajoritetens betänkande få del av desamma.</textBlock>
  </contentBlock>
  <contentBlock page="100" id="i-763e42ee758b7b8b">
    <textBlock id="i-aa0b1114308c95a3">Herr Åkerberg: Herr talman! Jag skall endast säga ett par ord rörande den punkt, som närmast är föredragen. Skillnaden mellan de olika ståndpunkterna kan ju synas inte vara så stor. Utskottet föreslår en utredning, syftande till en utsträckning av tjänstgöringstiden för lärarna, under det att reservanter av olika färg föreslå, att denna utsträckning skall beslutas på rak arm av riksdagen efter en viss övergångstid. Den skillnaden är dock inte så betydelselös. Jag vill understryka, att det här i verkligheten gäller en ganska betydande skolreform. Det hör verkligen till de parlamentariska ovanligheterna för att inte säga oformligheterna, att reservanter inom ett utskott så skaka ur armen en så pass betydande förändring i fråga om ett så stort område av undervisningsväsendet eller överhuvud taget vilket område av statslivet som helst, och det förvånar mig, att så pass försiktiga herrar som herr Hamrin och många andra, som älska att föra betänksamhetens ord på läpparna, med sådan glöd kunna gå in för en sådan improvisation. Det skulle ju vara förklarligt, om det verkligen vore nödvändigt med hänsyn till önskvärdheten av att så fort som möjligt komma fram, men det förefaller mig vara möjligt att komma fram lika fort på utskottets väg som på den väg, som reservanterna ha föreslagit.</textBlock>
    <textBlock id="i-597a5eb39bb383ce">Med hänvisning till detta vill jag, herr talman, vädja till kammaren att samla sig i denna punkt omkring utskottets förslag.</textBlock>
  </contentBlock>
  <contentBlock page="100" id="i-ba3fb3185a8fcb86">
    <textBlock id="i-5d6d5a142ae714b2">Herr Bäckström: Herr talman! För att samla kammarens ledamöter till så stor enighet som möjligt i denna stora fråga, som är så viktig, skall jag hemställa om att få återtaga mitt tidigare framställda yrkande under punkt 2 och förena mig med herr förste vice talmannens yrkande.</textBlock>
  </contentBlock>
  <contentBlock page="100" id="i-b47ad33556bc7ded">
    <textBlock id="i-900eb6ab264f3f40">Herr Bergman: Jag har begärt ordet för att göra alldeles samma yrkande som den föregående ärade talaren. Även jag återtar alltså mitt förra yrkande och ansluter mig till förste vice talmannens.</textBlock>
    <textBlock id="i-403b4b1d51dd492e">Med anledning av vad herr Åkerberg yttrade för en liten stund sedan om det oformliga och oparlamentariska i att ett utskott så kraftigt omstöper en proposition som här skulle vara förhållandet, ber jag att få erinra om vad som hände för tio år sedan, då en kunglig proposition på ett mycket våldsammare och i vissa avseenden rent ödesdigert sätt omstöptes av det dåvarande särskilda utskottet, vilken åtgärd då hade förmånen att åtnjuta herr Åkerbergs välsignelse. Detta är minsann ingen ovanlighet Det kunde anföras många andra exempel, och de skäl, som här ha anförts för nu föreslagna förändringar, äro minsann ofantligt mycket mer befogade än de skäl, som föranledde en del av de nämnda omstöpningarna för tio år sedan. Det skulle nu vara en reservation i ett utskott, som vållade omstöpningen, om riksdagen biträder reservationen. Men den skillnaden är väl ej så väsentlig.</textBlock>
  </contentBlock>
  <contentBlock page="101" id="i-8e192dcc0b2fef18">
    <textBlock id="i-c09918f81b42a021">102 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="101" id="i-c9e81d79c715c03e">
    <textBlock id="i-c93337cb2c909351">Ang. lönereglering för folkoch småskollärare m. m. (Forts.)</textBlock>
    <textBlock id="i-89fa1917ef55b8e2">Friherre Lagerfelt: Herr talman! Med anledning av vad som förekommit under debatten, tillåter jag mig återtaga mitt tidigare gjorda yrkande och ber att få instämma i det av herr Bernhard Nilsson senast gjorda yrkandet.</textBlock>
  </contentBlock>
  <contentBlock page="101" id="i-b6ee261faac383f3">
    <textBlock id="i-e421da6a5248d0da">Sedan överläggningen ansetts härmed slutad, yttrade herr talmannen, att, utom beträffande motiveringen, vartill han ville återkomma efteråt, hade beträffande nu föredragna delar av ifrågavarande utlåtande yrkats 1:0) att vad utskottet hemställt skulle bifallas; 2:0), av herr förste vice talmannen och herr Nilsson, Bernhard, att kammaren skulle dels godkänna den hemställan, som förordats i den av herr Olof Olsson med avseende å punkten A 2 anförda reservationen, dels ock antaga det förslag, som innefattades i punkten A 6 i den av herr Johansson i Fredrikslund m. fl. vid utlåtandet avgivna reservationen, i vad denna punkt avsåge anhållan om utredning och förslag rörande åtgärder att utnyttja tjänstgöringsskyldigheten för lärare vid folkskolor; samt 3:0), av herr Olsson, Oscar, att kammaren skulle godkänna den hemställan, som föreslagits i den av honom beträffande punkten A 6 avgivna reservationen, såvitt denna hemställan avsåge anhållan om utredning och förslag till viss jämkning i åliggandena för lärare vid folkskolor.</textBlock>
  </contentBlock>
  <contentBlock page="101" id="i-8c25ea15fbebfed4">
    <textBlock id="i-9b16221b5cadc6c7">Därefter gjorde herr talmannen propositioner enligt berörda yrkanden och förklarade sig finna propositionen på bifall till utskottets hemställan vara med övervägande ja besvarad.</textBlock>
  </contentBlock>
  <contentBlock page="101" id="i-6a95e0590a22eca5">
    <textBlock id="i-a07ea6409f847335">Herr Nilsson, Bernhard, begärde votering, i anledning varav och sedan till kontraproposition därvid antagits bifall till det under 2:0) här ovan upptagna yrkandet, uppsattes samt efter given varsel upplästes och godkändes en så lydande omröstningsproposition:</textBlock>
  </contentBlock>
  <contentBlock page="101" id="i-07eaba12cf6e807f">
    <textBlock id="i-1020b8e5d61106c8">Den, som bifaller vad statsutskottet i utlåtande nr 140 hemställt under punkten A 2 samt under punkten A 6 i vad densamma avser anhållan om utredning och förslag till viss jämkning i åliggandena för lärare vid folkskolor, röstar</textBlock>
    <textBlock id="i-c15b05a52a7b8ca7">a;</textBlock>
  </contentBlock>
  <contentBlock page="101" id="i-e1353f29cf1a7862">
    <textBlock id="i-8941296c2c1e93a7">Nej; Vinner Nej, bifalles det yrkande, som under överläggningen framställts av herr förste vice talmannen och herr Bernhard Nilsson.</textBlock>
  </contentBlock>
  <contentBlock page="101" id="i-14ef181d04bcfa7c">
    <textBlock id="i-a67dd1ec1ebf11b4">Den, det ej vill, röstar</textBlock>
  </contentBlock>
  <contentBlock page="101" id="i-3b43732327e4f4ef">
    <textBlock id="i-0fb4860f72797a3c">Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser.</textBlock>
  </contentBlock>
  <contentBlock page="101" id="i-8c46faea3638716c">
    <textBlock id="i-5cf7926ac2d21d6d">Då herr talmannen fann tvekan kunna råda angående omröstningens resultat, verkställdes härefter votering medelst omröstningsapparat; och befunnos vid omröstningens slut rösterna hava utfallit sålunda:</textBlock>
  </contentBlock>
  <contentBlock page="101" id="i-f04e50f36478a11a">
    <textBlock id="i-87aafa63e1d918c2">Ja — 59; Nej — 79. Därjämte hade 3 ledamöter tillkännagivit, att de avstode från att rösta.</textBlock>
  </contentBlock>
  <contentBlock page="101" id="i-42003d15219f742d">
    <textBlock id="i-5ac4edc3c7c82158">Vidkommande utskottets motivering, fortsatte herr talmannen, hade yrkats 1:0), av herr Pauli, att därur skulle uteslutas första meningen i tredje stycket nedifrån å sid. 53 i det tryckta utlåtandet, så lydande: »Uppmärksammas bör, att lönegradsplaceringen enligt Kungl. Maj:ts förslag liksom vid bifall till ut-</textBlock>
  </contentBlock>
  <contentBlock page="102" id="i-956c3e9a315eccfc">
    <textBlock id="i-e84f03507d5491e6">Onsdagen den 19 maj 1937 e. m. Nr 33. 103</textBlock>
  </contentBlock>
  <contentBlock page="102" id="i-f678d6835d6ed9ee">
    <textBlock id="i-36a82633004171e1">Ang. lönereglering för folkoch småskollärare m. m. (Forts.) skottets ändringsförslag anknytes till lästiden, alltså icke till lärarnas tjänstgöringstid.» samt 2:0), av herr Olsson, Oscar, att nämnda mening skulle godkännas med den ändring, att näst efter ordet »lästiden» inom tankstreck inskötes orden »utom beträffande halvtidsläsande skolor».</textBlock>
  </contentBlock>
  <contentBlock page="102" id="i-35c2304ff037ef66">
    <textBlock id="i-c88ca7224b21b4ae">Sedermera gjordes propositioner enligt berörda yrkanden; och förklarades propositionen på bifall till herr Paulis yrkande vara med övervägande ja besvarad.</textBlock>
  </contentBlock>
  <contentBlock page="102" id="i-3c6f7f8335a3a1d6">
    <textBlock id="i-0c0dd171bd95c611">Punkten A 3.</textBlock>
  </contentBlock>
  <contentBlock page="102" id="i-daf25cb391dc429b">
    <textBlock id="i-33704eb7e4a37bb5">Herr Nilsson, Bernhard: Med åberopande av tidigare gjord motivering ber Jag att få yrka bifall till herr Johanssons i Fredrikslund reservation, dock med den ändringen i motiveringen, att i det stycke, som står längst ned på sidan 81 och börjar »Lönen för ...», årtalet 1939 ändras till 1940 och årtalet 1941 till 1942, i överensstämmelse med de beslut, som kammaren nyss har fattat.</textBlock>
  </contentBlock>
  <contentBlock page="102" id="i-c7fd804abf9a91cf">
    <textBlock id="i-2e4a5306450f9e00">. Herr andre vice talmannen: Herr talman! Under hänvisning till vad jag tidigare yttrat i denna sak ber jag att få yrka bifall till den av mig m. fl. vid denna punkt avgivna reservationen.</textBlock>
  </contentBlock>
  <contentBlock page="102" id="i-e586a0a1aa79dbdf">
    <textBlock id="i-f649568fe8f728b9">Herr Olsson, Oscar: Herr talman! ': Jag skall be att få yrka bifall till utskottets förslag.</textBlock>
  </contentBlock>
  <contentBlock page="102" id="i-77c97c97d95ff62f">
    <textBlock id="i-945de94a1b4a4406">Efter det överläggningen förklarats härmed slutad, yttrade herr talmannen, att därunder förekommit följande yrkanden: 1:0) att vad utskottet i den under behandling varande punkten hemställt skulle bifallas; 2:0) av herr Nilsson, Bernhard, att det förslag skulle antagas, som innefattades i motsvarande punkt av den av herr Johansson i Fredrikslund m. fl. vid utlåtandet avgivna reservationen med de ändringar i motiveringen, som föranleddes av kammarens föregående beslut; samt 3:0), av herr andre vice talmannen, att kammaren skulle godkänna det förslag, som innehölles i herr Nilssons i Gränebo m. fl. vid utlåtandet anförda reservation.</textBlock>
  </contentBlock>
  <contentBlock page="102" id="i-528c935ee08f92cd">
    <textBlock id="i-75755682610a644e">Sedermera gjorde herr talmannen propositioner enligt dessa yrkanden och förklarade sig anse propositionen på bifall till herr Bernhard Nilssons yrkande vara med övervägande ja besvarad.</textBlock>
  </contentBlock>
  <contentBlock page="102" id="i-5663a115e137f79f">
    <textBlock id="i-eeff30edceffc2f1">Herr andre vice talmannen och herr Pauli begärde votering, i anledning varav herr talmannen upptog vartdera av de båda återstående yrkandena med hemställan, huruvida kammaren ville antaga detsamma till kontraproposition i den förestående omröstningen; och förklarade herr talmannen sig finna de härå avgivna svaren hava utfallit med övervägande ja för deras åsikt, som ville till kontraproposition antaga bifall till herr andre vice talmannens yrkande.</textBlock>
  </contentBlock>
  <contentBlock page="102" id="i-a227428ecd893762">
    <textBlock id="i-c52094c729c08c2d">Herr Pauli äskade emellertid votering jämväl om kontrapropositionens innehåll, i anledning varav uppsattes samt efter given varsel upplästes och godkändes en omröstningsproposition av följande lydelse:</textBlock>
    <textBlock id="i-90e3e79e291b7963">Den, som till kontraproposition i huvudvoteringen angående statsutskottets utlåtande nr 140 punkten A 3 antager bifall till herr andre vice talmannens yrkande i ämnet, röstar</textBlock>
    <textBlock id="i-3e28830b4a8279c1">a;</textBlock>
  </contentBlock>
  <contentBlock page="102" id="i-6c40f033619ea949">
    <textBlock id="i-869509156dbf123a">Nej; Vinner Nej, har till kontraproposition i nämnda votering antagits bifall till utskottets hemställan.</textBlock>
  </contentBlock>
  <contentBlock page="102" id="i-c6d49d16d075bd9f">
    <textBlock id="i-2c9f37d593f05fc7">Den, det ej vill. röstar</textBlock>
  </contentBlock>
  <contentBlock page="103" id="i-bcca5e6689a8fe89">
    <textBlock id="i-2e65ac9138937680">104 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="103" id="i-5945e014386d5c40">
    <textBlock id="i-8327c60ec55e4a7e">Ang. lönereglering för folkoch småskollärare m. m. (Forts.)</textBlock>
    <textBlock id="i-c890a5ce23d7e5fd">Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser.</textBlock>
  </contentBlock>
  <contentBlock page="103" id="i-04eae98b3278ed59">
    <textBlock id="i-15096c0567be67a1">Då herr talmannen fann tvekan kunna råda angående omröstningens resultat, verkställdes härefter votering medelst omröstningsapparat; och befunnos vid omröstningens slut rösterna hava utfallit sålunda:</textBlock>
  </contentBlock>
  <contentBlock page="103" id="i-1c01ba35755bbeb1">
    <textBlock id="i-f7839820cc1eda92">Ja — 68; Nej — 67. Därjämte hade 5 ledamöter tillkännagivit, att de avstode från att rösta. I följd därav uppsattes, upplästes och godkändes för huvudvoteringen en så lydande omröstningsproposition:</textBlock>
  </contentBlock>
  <contentBlock page="103" id="i-9cc1a2c5350fc721">
    <textBlock id="i-21d263b58a2402fe">Den, som beträffande punkten A 3 i statsutskottets utlåtande nr 140 bifaller herr Bernhard Nilssons yrkande i ämnet, röstar</textBlock>
  </contentBlock>
  <contentBlock page="103" id="i-17ad67f29900198a">
    <textBlock id="i-cdb95b3a4ae0e8f6">Ja;</textBlock>
  </contentBlock>
  <contentBlock page="103" id="i-e5490911356cf396">
    <textBlock id="i-1206afb5f741eaa1">Nej. Vinner Nej, bifalles herr andre vice talmannens yrkande i frågan.</textBlock>
  </contentBlock>
  <contentBlock page="103" id="i-e1b6b50cd70ee8c3">
    <textBlock id="i-fc82bbe72738aab4">Den, det ej vill, röstar</textBlock>
  </contentBlock>
  <contentBlock page="103" id="i-6de803404702c628">
    <textBlock id="i-5c4225f7bb39831c">Sedan denna voteringsproposition ånyo upplästs, verkställdes till en början omröstning på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser. Herr talmannen förklarade därpå, att enligt hans uppfattning flertalet röstat för nejpropositionen.</textBlock>
  </contentBlock>
  <contentBlock page="103" id="i-b6c105b42cee7b9e">
    <textBlock id="i-8352f4b6dd79559d">Då emellertid herr Nilsson, Bernhard, begärde rösträkning, verkställdes nu votering medelst omröstningsapparat; och befunnos vid omröstningens slut rösterna hava utfallit sålunda:</textBlock>
    <textBlock id="i-4a081f7a64ce597a">Ja — 42;</textBlock>
  </contentBlock>
  <contentBlock page="103" id="i-f855529043a3c140">
    <textBlock id="i-7a1bb4b14a2288b6">Nej — 37. Därjämte hade 59 ledamöter tillkännagivit, att de avstode från att rösta.</textBlock>
  </contentBlock>
  <contentBlock page="103" id="i-2fb40eb0c4e9fc5a">
    <textBlock id="i-8b300314d47d920f">Punkten A 4 och i samband därmed punkten A 6 i återstående delar.</textBlock>
  </contentBlock>
  <contentBlock page="103" id="i-03614f2fe9250bc7">
    <textBlock id="i-c3b96be0c7186ba9">Herr förste vice talmannen: Herr talman! Jag är inte alldeles säker på, att det är riktigt att begära ordet vid denna sena timma, men eftersom min reservation har varit utsatt för angrepp alldeles särskilt från regeringsbänken, tror jag, att det är rätt mot reservationen, att det åtminstone säges ett par ord. Trots vad som har sagts angående småskollärarinnorna, tror jag, att alla måste medge, att av de folkskollärargrupper, som vi ha, ingen har vunnit i sympati på samma sätt under månadernas gång som just småskollärarinnorna. Det har ifrån alla håll bekräftats eller i varje fall påståtts, att dessa småskollärarinnors lön, under den tid som gått, har varit väl snävt tilltagen, och man har sagt från många håll, att det inte är mer än riktigt, att detta rättas till och rättas till ordentligt. Det är klart, som det har sagts förut från flera håll här i kammaren, att det inte är lätt att säga, vilken den önskvärda lönesättningen är, men alltid har man en liten hjälp vid värdesättningen av en jämförelse med andra grupper av ungefär liknande beskaffenhet. Och även om det bleve på det viset, att man en gång komme att placera folkskollärarinnorna i 17, 16, 15,</textBlock>
  </contentBlock>
  <contentBlock page="104" id="i-f4eb638a734d3c29">
    <textBlock id="i-a72dbbab7b5f853c">Onsdagen den 19 maj 1937 e. m. Nr 33. 105</textBlock>
  </contentBlock>
  <contentBlock page="104" id="i-bc72d7ff7f05be6a">
    <textBlock id="i-db5fb722de2cad58">Ang. lönereglering för folkoch småskollärare m. m. (Forts.)</textBlock>
    <textBlock id="i-9ab5e9a932ebd712">14 eller 13 lönegraden, så skulle det ändå emellan dessa folkskollärarinnor och småskollärarinnorna finnas ett avstånd, som inte vore berättigat, vare sig på grund av utbildningen eller på grund av arbetets art. Skillnaden mellan småskollärarinnans utbildning i våra dagar och folkskollärarinnans är inte större än att därest småskollärarinnan ginge tvenne seminarieår till, skulle hon vara folkskollärarinnans jämlike. Och denna utbildning kräves av det arbete, som småskollärarinnan har. Det är nämligen inte så i våra dagar som det var förr, att småskollärarinnan sitter och rent mekaniskt lär barnen att läsa, skriva och räkna. Hennes arbete är numera bra mycket mera komplicerat, och det för med sig en ansträngning av själskrafterna, som i det långa loppet tröttar i synnerligen hög grad. :</textBlock>
    <textBlock id="i-7b0462956b3e0b25">Vad som alldeles särskilt har framhållits såsom ett hinder för att ge småskollärarinnan en något så när hög lönesättning är detta: vad ska de säga, som befinna sig i de närmast lägre lönegraderna? De ska säkerligen allesamman komma och begära att få löneförhöjning. Det är under sådana omständigheter kanske på sin plats, att man tar och visar upp, vilka dessa äro, som skulle råka i uppror. Vi ha i lönegraden B 7 exempelvis: förste vaktmästare och förste portvakt, kanslibiträde, laboratoriebiträde, fodermarsk, eldare, värdebrevbärare, skogvaktare, inkasserare, magasinsföreståndare, stallförman, ladugårdsförman, brevbärareförman, köksföreståndarinna av första klassen, kassörska, sjuksköterska vid tandläkareinstitutet och nu också efter årets beslut vid Karolinska institutet. Detta är några stickprov från B 7. I B 8 ha vi: maskinist av andra klassen, maskinskötare, värmeledningsskötare, montör, överkonstapel, stationsförman, stallförman, vagnförman. I B 9 ha vi kontorister och montörer, i B 10 också maskinister men av första klassen, preparatorer, bokbinderi-, tryckeri-, ledningsoch verkstadsförmän, yrkesmästare av första klassen, verkmästare, trädgårds-, bangårds-, ban-, tåg-, fyr-, mudderoch slussmästare Jämte oldfru.</textBlock>
    <textBlock id="i-11a890c4963f7b65">Jag förstår mycket väl, att alla dessa skulle få förespråkare, att människor skulle träda in för deras krav på att få en löneförhöjning, ty det är ju på det sättet, att om man frånser kassörskorna och köksföreståndarinnorna, sjuksköterskorna och oldfrun i livrustkammaren, så ha alla dessa, som befinna sig i B 7, B 8, B 9 och B 10 — eller låt oss stanna vid B 9, där man nu vill plocka in våra småskollärarinnor — en gemensam egenskap: de äro manfolk allesamman. Och vi veta ju, att en karl i alla fall är en karl, det ha vi hört 1 kväll också, och han kan nästan allting, men en kvinna, en småskollärarinna, är ett fruntimmer, och vi veta ju också allesamman, att fruntimren i allmänhet inte kunna så mycket. Detta är den allmänna maskulina uppfattningen, som man naturligtvis har att räkna med. Men om vi se saken allvarligt, rent allvarligt, vad ha dessa egentligen för anledning att klaga? Och med vad rätt ha dessa egentligen att vara avundsjuka, för den händelse småskollärarinnorna skulle komma i en högre löneställning. Ja, hur förträffliga alla dessa biträden och förmän och mästare av olika slag må vara — alla dessa trädgårdsmästare och bangårdsmästare och banoch tågoch fyroch mudderoch slussmästare — så är det i alla fall människor, som huvudsakligast ha lärt av livet det är inte någon dålig lärdom, men den kan också meddelas småskollärarinnan — och som sedan ha plockats fram ur hopen och fått de befattningar de ha. Men det finns ingen möjlighet att jämföra dem med människor, som under åratal målmedvetet utbildat sig, kvalificerat sig för ett yrke, som 1 sin tur också är ett kvalificerat yrke och som inte bemästras av vem som helst.</textBlock>
    <textBlock id="i-ee2ffd2f964bf431">Det är de allmänna synpunkter, som man kan lägga på denna fråga. Men det finns en annan synpunkt, som för mig är mycket viktigare och som man</textBlock>
  </contentBlock>
  <contentBlock page="104" id="i-eb2588eaa30a64e0">
    <textBlock id="i-a8139af3ca471546"> </textBlock>
  </contentBlock>
  <contentBlock page="105" id="i-b71fe7a24202d74c">
    <textBlock id="i-6eefdcd2f3ec5c86">106 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="105" id="i-b490f7619f1fccac">
    <textBlock id="i-975aae9d23e5ae2c">Ang. lönereglering för folkoch småskollärare m. m. (Forts.) också bör tänka på 1 ett ögonblick som detta. På grund av särskilda omständigheter har jag haft anledning att speciellt sysselsätta mig med småskollärarinnorna och jag har under denna sysselsättning, som räckt under långa år, fått en inblick i deras förhållanden, som det säkerligen inte är mången förunnat att få. I hundratals fall ha konturerna av dessa småskollärarinnors yttre liv upprullats för mig, och jag måste säga, att de bilder, jag fått se inte alltid varit vackra; många ha varit rent skrämmande. Inom denna kår äger nämligen rum en livsförbränning, som är enastående. Jag vill bara föra fram en enda liten sak, som pekar på, hur det kan vara ställt inom denna kår och hur det kan konstateras. Under åren 1920—1929 var det enligt en liten utredning, som jag verkställde, 1,976 småskollärarinnor, som pensionerades och av detta antal hade 293 pensionerats långt mera i förtid än som vanligen är fallet bland män och kvinnor. Av dessa hade 120 måst pensioneras på grund av nevrasteni och inte mindre än 54 på grund av sinnessjukdom. Det är nämligen så, att dessa småskollärarinnor, som bo på landsbygden, vanligtvis bo mycket illa i kalla, dragiga och fuktiga bostäder och de tjänstgöra i skollokaler av enahanda beskaffenhet. De ha ett tungt arbete, man tvingas ibland att säga, att de ha ett oerhört tungt arbete, som i hög grad sliter på nervsystemet. Men därtill kommer en sak, som är ändå värre. Såväl deras skolor som deras bostäder ligga ofta avsides. Storskolan ligger vid kyrkan i byn men småskolorna äro strödda ut i utkanter av socknarna för att lättare kunna samla upp barnen litet varstans ifrån. Det har sina sidor att placera ofta unga kvinnor i dessa långt bort från orternas centrum liggande trakter inte bara för isoleringens skull — isoleringen är typisk för dessa lärarinnors liv — utan också för den ständiga ängslan, som griper dessa kvinnor i deras avskildhet från hela världen, så att säga, och som är rätt naturlig, därför att de ha så lite skydd att ty till. Jag finner det därför rätt naturligt, att dessa dåliga lokaler, denna avskildhet från världen och denna ständiga ängslan har som följd de siffror, som jag nyss meddelade. Vi begära alla att våra småskollärarinnor såväl som all annan lärarpersonal ska vara spänstiga, de ska visa sig från en fördelaktig sida inför barnen och de ska göra ett gott arbete, men vi ha nu under åratal låtit dessa människor leva och arbeta under verkligt usla förhållanden på många, många ställen. Det är klart — det vet Jag såväl som alla andra — att pengar hjälpa inte för allting här i världen, men en bättre ordnad ekonomi har i alla fall vissa fördelar med sig. Den kan i varje fall exempelvis i viss mån fördriva isoleringen. Det är således inte så mycket de vanliga skälen, som framföras för att ge småskollärarinnorna en bättre ställning, som ha bevekt mig, utan det är min kännedom om det liv, de tvingas att föra, ett liv, som i förtid förbränner kåren, och min bestämda mening, att det är ovärdigt för ett land att beskära människor, vilka arbeta och sträva just i landets speciella intressen, ett sådant liv, som har bevekt mig att påyrka en uppflyttning för dem till lönegraden B 11.</textBlock>
    <textBlock id="i-0a45ed8a3cc80177">Mycket kan sägas ytterligare om detta, men tiden går och det är mera, som skall göras. Jag nöjer mig följaktligen med det nu sagda och hoppas, att det i någon mån skall kunna beveka kammaren att taga en inställning till detta spörsmål, som för kammaren i sig själv skulle vara hedrande. Jag ber därför, herr talman, att få yrka bifall till min reservation på denna punkt.</textBlock>
  </contentBlock>
  <contentBlock page="105" id="i-04a569f52df9e8e3">
    <textBlock id="i-330d01953abad456">IT herr förste vice talmannens yttrande instämde herrar Elof Andersson, Otto Wangson, Bergman och Nerman.</textBlock>
  </contentBlock>
  <contentBlock page="105" id="i-978d6b399570719b">
    <textBlock id="i-917da9ba029e80cf">Herr Sandén: Herr talman! Herr statsrådet förklarade i sitt inledningsanförande, att utskottet hade till rimliga proportioner reducerat agitationen omkring den kungl. propositionen. Framför allt skulle detta enligt statsrå-</textBlock>
  </contentBlock>
  <contentBlock page="106" id="i-80774d19ed4d60f8">
    <textBlock id="i-de262ce709a4e103">Onsdagen den 19 maj 1937 e. m. Nr 33. 107</textBlock>
  </contentBlock>
  <contentBlock page="106" id="i-578fe3c21fb55646">
    <textBlock id="i-9a50b4b25f87f003">Ang. lönereglering för folkoch småskollärare m. m. (Forts.) dets utsago vara förhållandet i fråga om påståendet, att småskollärarinnorna placerats för lågt på löneskalan. I andra kammaren bestyrkte herr statsrådet sitt generella omdöme med ett citat ur Göteborgs Handelsoch Sjöfartstidning. Citatet var valt med urskillning. I fråga om småskollärarinnorna skrev emellertid den av statsrådet åberopade tidningen i samma artikel något, som visar, att den ros, som herr statsrådet fäste på sitt rockuppslag vid tillfället i fråga, var behäftad med törnen. Som ett komplement till herr statsrådets citat ber Jag att just på denna punkt, trots att likalönsförslaget fallit, få läsa följande rader ur Handelstidningen: »”Likalönen” har fört med sig en annan allvarlig olägenhet, nämligen att löneklyftan mellan folkskollärarinnor och småskollärarinnor blir oskäligt stor, hela åtta lönegrader. En så stor skillnad i lön motiveras varken av de förstnämndas längre utbildning eller av undervisningens art. Arbetet i småklasserna är minst lika betungande som i de högre klasserna. Det hade varit enkel rättvisa om utskottet beaktat de motionsvis framförda yrkandena om en uppflyttning av småskollärarinnorna.»</textBlock>
    <textBlock id="i-5946fc37b36cb6a8">Vad Handelstidningen här givit uttryck åt är en uppfattning, som har rönt livlig genklang inte minst här i riksdagen. Under motionstiden försäkrades det från de mest skilda håll, att man var beredd att understödja småskollärarinnornas krav på en bättre löneplacering. Vid den kommande voteringen skall det visa sig, hur pass allvarligt menade dessa utfästelser från skilda ledamöter av denna kammare voro.</textBlock>
    <textBlock id="i-70edc3beab0898f8">Utskottet har motiverat sin avvisande hållning med en hänvisning till den lönesättning, som beretts vissa andra befattningshavare, t. ex. sjuksköterskorna, vilka i bästa fall avlönas enligt lönegraden B 7. Det förefaller åtminstone mig, som om denna motivering vore svag, inte minst därför att den kan användas just på det sätt, som utskottet har använt densamma. Nästa gång kan diskussionen mycket väl gälla sjuksköterskorna, och då kan utskottet säga, att småskollärarinnorna få nöja sig med B 7 — endast en mindre del av kåren kommer i bästa fall upp till B 9 —, alltså böra även sjuksköterskorna vara nöjda med B 7. Men det är väl knappast från sådana utgångspunkter, som arbetet bör värdesättas. Skola de dåligt avlönade göras till riktrotar, är det fara värt, att många, som nu ha det relativt hyggligt, få det sämre. Själv har jag i korthet uttryckt den uppfattningen, att det arbete, som utföres av småskolans lärarpersonal, undervärderas. Det är, som förut påpekats, dessa lärarkrafter, som från början taga hand om barnen. De utföra det grundläggande arbetet. I vissa fall få de t. o. m. sköta undervisningen under hela skoltiden, men inte ens då de tjänstgöra som lärare både i småskolan och folkskolan, få de annan lön än som småskollärare. Frågan om kompensation åt dessa lärare skall ju utredas, men jag undrar, om det inte hade varit rimligt, att vi redan nu hade visat vår uppskattning av dem, som utföra ett gott och plikttroget arbete och som under många, många år tidigare ha utfört ett lika plikttroget arbete, fastän deras lön tidigare varit mycket dålig.</textBlock>
    <textBlock id="i-8c9a03bcdd917454">Jag finner för övrigt svalget mellan småskollärarna och folkskollärarna alltför stort. En skillnad på 8, 9 lönegrader är varken rimlig eller motiverad. Jag missunnar naturligtvis inte folkskollärarna den lön, som de kunna få. Tvärtom! Men jag finner skäligt, att småskolans lärare få sitt arbete värdesatt efter rimliga principer och alltså komma i åtnjutande av en bättre löneplacering.</textBlock>
    <textBlock id="i-547bb5751508d268">Jag ber, herr talman, att få yrka bifall till den av herr Olof Olsson avgivna reservationen.</textBlock>
  </contentBlock>
  <contentBlock page="106" id="i-0159e4225be21f54">
    <textBlock id="i-11578883fff37677">Häri instämde herrar Sandegård, Sam Larsson, Nils Andersson och Asplund.</textBlock>
  </contentBlock>
  <contentBlock page="107" id="i-43f0b6034c5d1855">
    <textBlock id="i-7bda7d8b8568d39b">108 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="107" id="i-556e8715b2739e70">
    <textBlock id="i-cf8d1ae9a41aba2e">Ang. lönereglering för folkoch småskollärare m. m. (Forts.)</textBlock>
    <textBlock id="i-acb2837365aede9e">Herr Nilsson, Bernhard: Herr talman! Med åberopande av motiveringen i herr J. B. Johanssons i Fredrikslund m. fl:s reservation, återgiven i slutet av sid. 81 och å sid. 82—283, ber jag att få yrka bifall till nämnda reservation. För att emellertid likställighet beträffande övergången till högre löneställning skall ske beträffande punkterna 2 och 4 ber jag få hemställa, att årtalet 1939 i sista stycket av reservationen på sid. 82 ändras till 1940, och att årtalet 1941 i samma stycke ändras till 1942 — detta gäller motiveringen — samt vidare att i klämmen på sid. 83 ordet tre i andra raden ändras till fyra, att årtalet 1941 i tredje raden ändras till 1942 samt att årtalet 1939 på sid. 83 punkt 4 sjätte raden nedifrån ändras till 1940.</textBlock>
  </contentBlock>
  <contentBlock page="107" id="i-c9c881bb4710b6f2">
    <textBlock id="i-fec40f5c58438388">Herr Bäckström: Herr talman! Då jag tidigare redogjort för min ståndpunkt även i den nu föredragna punkten, ber jag på grund av den långt framskridna tiden endast att få yrka bifall till den vid utskottets utlåtande av herr Jeppsson under punkt 4 fogade reservationen.</textBlock>
  </contentBlock>
  <contentBlock page="107" id="i-825f6935afb265aa">
    <textBlock id="i-7a16cf3a787ccbaf">Herr Olsson, Oscar: Herr talman! Med hänvisning till den motivering jag givit här förut under debatten ber jag att få yrka bifall till min vid punkt 4 av detta utlåtande fogade reservation, som innebär, »att ordinarie lärare vid småskola skall från och med den 1 juli 1943, under förutsättning att vid denna tidpunkt för dessa lärare gäller en allmän tjänstgöringsskyldighet av 39 veckor per år, erhålla lön enligt lönegraden B 10, dock utan rätt att åtnjuta lön enligt högsta löneklassen inom denna lönegrad».</textBlock>
  </contentBlock>
  <contentBlock page="107" id="i-e2d7e3e3735f1f87">
    <textBlock id="i-3e684add4c25734e">I detta anförande instämde herr Bäcklund.</textBlock>
  </contentBlock>
  <contentBlock page="107" id="i-20666e1698ae1463">
    <textBlock id="i-f4f905e3f1a61ae3">Herr förste vice talmannen: Herr talman! Den reservation, som jag omnämnde, fick en väl kort utformning. Den måste bättre specificeras, för att fen FH kunna flyta in i trycket, till den eventuella kraft och verkan den</textBlock>
    <textBlock id="i-e10207cac444e423">an ha.</textBlock>
    <textBlock id="i-85e9f1340833d477">Om man slår upp sid. 83, måste i stycket 4 på denna sida en del förändringar ske. Jag yrkar således, att stycket erhåller denna lydelse:</textBlock>
    <textBlock id="i-75890526ab69c41a">»4, besluta, att ordinarie lärare vid småskola skall efter en övergångsperiod av fyra och ett halvt år, alltså från och med den 1 juli 1942, hänföras till lönegraden B 11 i omförmälda löneplan ävensom från och med nämnda tidpunkt åläggas en tjänstgöringsskyldighet av 39 veckor årligen; skolande sagda övergångsperiod så anordnas, att sådan lärare från och med den 1 januari 1938 hänföres, på sätt under 2. angivits beträffande ordinarie manlig lärare vid folkskola, till lönegraderna B 9, B 10, respektive B 11 och att sådan lärare, som den 1 juli 1940 åtnjuter avlöning enligt lönegraden B 9, skall från och med sistnämnda dag uppflyttas till lönegraden B 10, i samband varmed ordinarie lära- I vid småskola ålägges en tjänstgöringsskyldighet av lägst 36 '/&gt; veckor årigen;</textBlock>
  </contentBlock>
  <contentBlock page="107" id="i-2c17f7670eb61bc2">
    <textBlock id="i-538239e83d223a55">Det är mycket av detta som säkerligen ingen har uppfattat riktigt, men den föreslagna lydelsen finns att påse här, och det är nödvändigt, att man ungefär vet, vad man går till mötes och vad man beslutar sig för.</textBlock>
  </contentBlock>
  <contentBlock page="107" id="i-b7869886bf5bf9c8">
    <textBlock id="i-ebbe12ca0fca413a">Herr Bäckström: Herr talman! Jag skall be att få komplettera mitt yrkande under punkt 4 i herr Jeppssons reservation å sid. 88, som avser övergångstiden, på det sätt, att siffran 3 ”/ i andra raden ändras till 4 !/;, att årtalet 1941 i tredje raden ändras till 1942, samt att årtalet 1938 på de två sista ställena ändras till 1940.</textBlock>
  </contentBlock>
  <contentBlock page="108" id="i-64a6b82792bc3230">
    <textBlock id="i-f44bdb8f799c0ab7">Onsdagen den 19 maj 1937 e. m. Nr 33. 109</textBlock>
  </contentBlock>
  <contentBlock page="108" id="i-d69f882ae7831319">
    <textBlock id="i-2d69b36772e5f49b">Ang. lönereglering för folkoch småskollärare m. m. (Forts.) Herr Sandén: Herr talman! Jag ber få instämma i det yrkande, som herr Olof Olsson nu senast framställt.</textBlock>
  </contentBlock>
  <contentBlock page="108" id="i-0f05d052265ce02a">
    <textBlock id="i-d4626c8ae8305abe">Sedan jämväl de övriga ledamöter, som instämt i herr förste vice talmannens först gjorda yrkande, förenat sig med honom i hans senare framställda, ändrade yrkande, förklarades överläggningen slutad, varefter herr talmannen yttrade, att i avseende på nu förevarande delar av utskottets utlåtande yrkats</textBlock>
    <textBlock id="i-e86cf86eff094149">1:0), av herr Nilsson, Bernhard, att det förslag skulle antagas, som innefattades i motsvarande delar av den av herr Johansson i Fredrikslund m. fl. vid utlåtandet avgivna reservationen, dock med följande ändringar beträffande punkten A 4, nämligen att orden »tre och ett halvt år» utbyttes mot »fyra och ett halvt år» samt att årtalen »1941» och »1939» ersattes med »1942» respektive »1940», varjämte motsvarande ändringar skulle göras i reservationens motivering;</textBlock>
    <textBlock id="i-c921d271f6cdc1ba">2:0), av herr förste vice talmannen, att kammaren skulle godkänna nyssnämnda förslag med den ytterligare ändring i punkten A 4, att lönegradsbeteckningarna »B 7», »B 8» och »B 9» på förekommande ställen utbyttes mot respektive »B 9», »B 10» och »B 11»;</textBlock>
    <textBlock id="i-587817afd1d3a181">3:0), av herr Olsson, Oscar, att det förslag skulle antagas, som innefattades i den av honom med avseende å punkten A 4 anförda reservationen; samt</textBlock>
    <textBlock id="i-4f2731e3a4865a0b">4:0)., av herr Bäckström, att kammaren skulle godkänna det förslag, som innehölles i motsvarande delar av den av herr Jeppsson vid utlåtandet avgivna reservationen, dock med följande ändringar i punkten A 4, nämligen att orden »3!/, år» utbyttes mot »4!/, år», att årtalet »1941» ersattes med »1942» samt att tidsbestämningen »1 juli 1938» å förekommande ställen ändrades till »1 juli 1940», varjämte motsvarande ändringar skulle göras i reservationens motivering.</textBlock>
  </contentBlock>
  <contentBlock page="108" id="i-e3195ef3bdbbdbaa">
    <textBlock id="i-624e63986e1067f9">Därefter gjorde herr talmannen propositioner, först därpå att utskottets hemställan i nu föredragna delar skulle bifallas, i den mån densamma ej finge anses hava förfallit genom kammarens redan fattade beslut, samt vidare enligt de under 1:0)—4:0) här ovan upptagna yrkandena; och förklarade herr talmannen sig anse propositionen på bifall till herr Bernhard Nilssons yrkande vara med övervägande ja besvarad.</textBlock>
  </contentBlock>
  <contentBlock page="108" id="i-1abef775a5088c3e">
    <textBlock id="i-bf9b73aaffd00117">Herr Sandén begärde votering, i anledning varav och sedan till kontraproposition därvid antagits bifall till utskottets hemställan i ifrågakommande delar, uppsattes samt efter given varsel upplästes och godkändes en omröstningsproposition av följande lydelse:</textBlock>
  </contentBlock>
  <contentBlock page="108" id="i-30a7d5d44bdd4405">
    <textBlock id="i-b7e810ef03d0b033">Den, som beträffande punkten A 4 och de i samband därmed föredragna delarna av punkten A 61 statsutskottets utlåtande nr 140 bifaller herr Bernhard Nilssons yrkande, röstar</textBlock>
  </contentBlock>
  <contentBlock page="108" id="i-63eb293a37a63e96">
    <textBlock id="i-c910629fec9d8eaa">Ja; Den, det ej vill, röstar Nej; Vinner Nej, bifalles utskottets hemställan i ifrågakommande delar.</textBlock>
  </contentBlock>
  <contentBlock page="108" id="i-9b80aa459d7ba8bd">
    <textBlock id="i-1693619dac64049a">Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning på det sätt, att efter särskilda uppmaningar av herr talmannen först de ledamöter, som ville rösta för ja-propositionen, och därefter de ledamöter, som ville rösta för nej-propositionen, reste sig från sina platser.</textBlock>
  </contentBlock>
  <contentBlock page="109" id="i-0e0ce933d924fa9c">
    <textBlock id="i-78e9707204dafa0c">110 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="109" id="i-9af50d4ff6363f5c">
    <textBlock id="i-224c1242bf491acc">Ang. lönereglering för folkoch småskollärare m. m. (Forts.)</textBlock>
    <textBlock id="i-0a529968ca6f654e">Då herr talmannen fann tvekan kunna råda angående omröstningens resultat, verkställdes härefter votering medelst omröstningsapparat; och befunnos vid omröstningens slut rösterna hava utfallit sålunda:</textBlock>
  </contentBlock>
  <contentBlock page="109" id="i-a886685b55b1ab14">
    <textBlock id="i-eccce8cec654d933">Ja — 69; Nej — 51.</textBlock>
  </contentBlock>
  <contentBlock page="109" id="i-3e9dcd7f07e4666c">
    <textBlock id="i-03e8d5e3bbfa4458">Därjämte hade 15 ledamöter tillkännagivit, att de avstode från att rösta.</textBlock>
  </contentBlock>
  <contentBlock page="109" id="i-7b1326d8733522c9">
    <textBlock id="i-ea32b46dd5fc3bb7">Punkten A 5.</textBlock>
  </contentBlock>
  <contentBlock page="109" id="i-9902ae1320c31647">
    <textBlock id="i-1ea9cdb7303f8cc6">Herr Norman: Herr talman! TI anslutning till vad jag yttrade i mitt anförande på förmiddagen ber jag få yrka följande tillägg till denna punkt:</textBlock>
    <textBlock id="i-d2a2dd6f125b8dbe">»dock att icke ordinarie lärare skola avlönas två löneklasser lägre än motsvarande ordinarie befattningshavare».</textBlock>
  </contentBlock>
  <contentBlock page="109" id="i-207f30e576ed023a">
    <textBlock id="i-93dd69f6bc542ad6">Efter härmed slutad överläggning yttrade herr talmannen, att därunder endast yrkats, av herr Norman, att vad utskottet i den nu föredragna punkten hemställt skulle bifallas med den ändring att i slutet av den s. k. klämmen tillades följande: »dock att icke-ordinarie lärare skola avlönas två löneklasser lägre än motsvarande ordinarie befattningshavare».</textBlock>
  </contentBlock>
  <contentBlock page="109" id="i-39e40362f99cc69c">
    <textBlock id="i-1943c30db9e80514">Sedermera gjordes propositioner, först på bifall till utskottets hemställan oförändrad samt vidare enligt berörda yrkande; och förklarades den förra propositionen, vilken förnyades, vara med övervägande ja besvarad.</textBlock>
  </contentBlock>
  <contentBlock page="109" id="i-07566f48a3a9a68c">
    <textBlock id="i-59cf5d049aeac5bc">Punkterna A 7—A 25 och B. Vad utskottet hemställt bifölls.</textBlock>
  </contentBlock>
  <contentBlock page="109" id="i-ed85d6759038871e">
    <textBlock id="i-832afcdd446fb0f0">Samman- Föredrogs ånyo statsutskottets memorial nr 143, i anledning av kamrarnas</textBlock>
  </contentBlock>
  <contentBlock page="109" id="i-00c7d72655746631">
    <textBlock id="i-52a8850bdd810bb9">förslag ata. beslut i fråga om beredande av vidgade arbetsuppgifter för svenska konstnärer.</textBlock>
  </contentBlock>
  <contentBlock page="109" id="i-2e775dddca429fcf">
    <textBlock id="i-e962689cb6768c59">beredande av - I en till riksdagen avlåten proposition, nr 157, hade Kungl. Maj:t, under estongäller åberopande av propositionen bilagt utdrag av statsrådsprotokollet över eckleför maka siastikärenden för den 19 februari 1937, föreslagit riksdagen att till konstrådet</textBlock>
  </contentBlock>
  <contentBlock page="109" id="i-a95f58df3cc3ec2a">
    <textBlock id="i-c890510afd9a8fa9">konstnärer. för budgetåret 1937/1938 anvisa ett anslag av 9,000 kronor.</textBlock>
  </contentBlock>
  <contentBlock page="109" id="i-1610b83b4afb64eb">
    <textBlock id="i-36dccfd63e888199">I en inom första kammaren av herr I. Ekströmer väckt motion (I:231) hade hemställts, att riksdagen måtte uttala, att det föreslagna konstrådet borde få den ändrade sammansättning, som i motionen angivits.</textBlock>
  </contentBlock>
  <contentBlock page="109" id="i-2fce0aa97f05d71e">
    <textBlock id="i-00bdae581e474cf0">Utskottet hade i sitt utlåtande nr 87 anfört och hemställt följande:</textBlock>
  </contentBlock>
  <contentBlock page="109" id="i-0e6cf408aef997c9">
    <textBlock id="i-8cfa87114141d1f3">»Mot vad departementschefen anfört rörande formerna för den konstfrämjande verksamhet, som även enligt utskottets mening bör komma till stånd, har utskottet intet att erinra. Lämpligt synes vara, att denna verksamhet, såsom Kungl. Maj:t föreslagit, ställes under ledning av ett för ändamålet tillskapat organ, ett konstråd, med i huvudsak de befogenheter, som 1 statsrådsprotokollet angivits.</textBlock>
    <textBlock id="i-08b50b69ed65b80c">Vad sammansättningen av konstrådet beträffar, innebär det ovanberörda, motionsvis framställda förslaget den avvikelsen från departementschefens förslag, att antalet i konstrådet ingående representanter för konstnärerna skulle sänkas från fyra till två och i stället i rådet ingå dels nationalmuseichefen som självskriven ledamot, dels ock en av Kungl. Maj:t utsedd lekman med intresse för bildande konst. TI anledning härav vill utskottet framhålla önskvärdheten av att både de allmänna och de mer utpräglat konstnärliga intressena få en såvitt möjligt är allsidig och auktoritativ representation i konstrådet. Ur denna</textBlock>
  </contentBlock>
  <contentBlock page="110" id="i-0801fb70b8cebb42">
    <textBlock id="i-eeda8d00665d689e">Onsdagen den 19 maj 1937 e. m. Nr 33. 111</textBlock>
  </contentBlock>
  <contentBlock page="110" id="i-d1853334d68eecc7">
    <textBlock id="i-c49317fecc61c160">Sammanjämkningsförslag ang. beredande av vidgade arbetsuppgifter för svenska konstnärer. (Forts.)</textBlock>
    <textBlock id="i-01dd36de7da66959">synpunkt synes den i statsrådsprotokollet angivna sammansättningen av konstrådet väl avvägd. Någon minskning av antalet företrädare för de utövande konstnärerna är icke tillrådlig. Att uttryckligen tillerkänna nationalmuseichefen ledamotskap synes icke vara erforderligt, då det torde få förutsättas, att Kungl. Maj:t — om så befinnes ändamålsenligt — icke lärer underlåta att taga honom i anspråk såsom ledamot av konstrådet.</textBlock>
    <textBlock id="i-42d3eae93d59d473">Mot detaljerna i Kungl. Maj:ts förslag i övrigt och mot kostnadsberäkningarna har utskottet intet att erinra.</textBlock>
    <textBlock id="i-02cd45a5e2c04c44">Utskottet hemställer alltså, att riksdagen må, med bifall till Kungl. Maj:ts förslag och med avslag å herr Ekströmers ovannämnda motion (I:231), till Konstrådet för budgetåret 1937/1938 anvisa ett anslag av 9,000 kronor.»</textBlock>
  </contentBlock>
  <contentBlock page="110" id="i-9ee46fd9f9db1304">
    <textBlock id="i-56b319d1ac00e379">Sedan enligt utskottet tillhandakomna protokollsutdrag första kammaren bifallit utskottets hemställan med den ändring, som föranleddes av bifall till den i ämnet väckta motionen, varemot andra kammaren bifallit utskottets hemställan oförändrad, hade utskottet i memorial nr 128 anfört följande:</textBlock>
    <textBlock id="i-0bc2c7ba8ca687a4">»Då sammanjämkning av de skiljaktiga besluten icke synes böra ske, får utskottet framhålla, att enligt dess mening riksdagens beslut beträffande motiveringen till det beviljade anslaget så utfallit, att ur utskottets utlåtande skola utgå de där gjorda uttalandena angående konstrådets sammansättning, vilket utskottet velat för riksdagen anmäla.»</textBlock>
  </contentBlock>
  <contentBlock page="110" id="i-7299230a9dda2173">
    <textBlock id="i-6d3de974d6e284d2">Enligt utskottet tillhandakomna protokollsutdrag hade första kammaren visat memorialet åter till utskottet, varemot andra kammaren lagt detsamma till handlingarna.</textBlock>
    <textBlock id="i-0b83540cb640f209">Med anledning av vad sålunda förekommit hade utskottet i det nu föreliggande memorialet hemställt, att första kammaren måtte fatta beslut rörande statsutskottets memorial nr 128.</textBlock>
  </contentBlock>
  <contentBlock page="110" id="i-91b72029d0ce3781">
    <textBlock id="i-76de96609511ee9d"> </textBlock>
  </contentBlock>
  <contentBlock page="110" id="i-2d46c867e525e68e">
    <textBlock id="i-2694dee5bd68805e">Till följd härav föredrogs nu ånyo statsutskottets memorial nr 128.</textBlock>
  </contentBlock>
  <contentBlock page="110" id="i-5169a54770210e3f">
    <textBlock id="i-0582a1b67f896895">Herr Reuterskiöld: Herr talman! Efter andra kammarens beslut är ju en gemensam votering utesluten, men om första kammaren inte redan genom sitt föregående beslut hade ogillat statsutskottets memorial i denna punkt, skulle jag nu ha yrkat, att detta memorial med ogillande lagts till handlingarna. När emellertid kammaren en gång har uttalat sig och gjort det så pass eftertryckligt som skedde, bör kammaren inte upprepa samma uttalande, och under sådana förhållanden finns det ingenting annat att göra än att nu låta detta memorial läggas till handlingarna under erinran från min sida, att första kammaren icke har varit med om den förklaring, som detta memorial innehåller, att någon sammanjämkning inte bort ske. Det förbehåller sig kammaren att själv avgöra.</textBlock>
    <textBlock id="i-e27b011ea534aea3">Men, herr talman, jag har så mycket större anledning att betona detta, som i följd av det beslut, som alldeles nyss här fattades. sammanjämkningsfrågan kommer upp igen i ett annat sammanhang. Jag vill därför stryka under, att statsutskottet icke får fortsätta på den väg, som utskottet slagit in på i det nu föreliggande memorialet och det föregående, då man så att säga velat wundertrycka kamrarnas prövningsrätt i fråga om sammaniämkningsmöjligheterna. Det är nödvändigt att fasthålla vid att sammanjämkningens väg i sådana här ting är den naturliga, och jag har velat hävda detta både i det nu föreliggande fallet och för det fall, som kommer.</textBlock>
    <textBlock id="i-e17e302588cfd219">Jag har intet annat yrkande, än att memorialet lägges till handlingarna.</textBlock>
  </contentBlock>
  <contentBlock page="110" id="i-044b6b482be0661a">
    <textBlock id="i-77f31c7af08c8e23">Sedan överläggningen ansetts härmed slutad, lades memorialet nr 128 till handlingarna.</textBlock>
  </contentBlock>
  <contentBlock page="111" id="i-55c9d2704811014b">
    <textBlock id="i-88e0d031b0f66daf">112 Nr 33. Onsdagen den 19 maj 1937 e. m.</textBlock>
  </contentBlock>
  <contentBlock page="111" id="i-f350325c3d35b74c">
    <textBlock id="i-c31944a8951706c8">Då tiden nu var långt framskriden, beslöts på framställning av herr talmannen att behandlingen av återstående ärenden på föredragningslistan skulle uppskjutas till ett annat sammanträde.</textBlock>
  </contentBlock>
  <contentBlock page="111" id="i-275d41d9f4da2a9b">
    <textBlock id="i-595fcaae321f67e9">Anmäldes och godkändes statsutskottets förslag till riksdagens skrivelser till Konungen:</textBlock>
    <textBlock id="i-671d0e0da6f05d9e">nr 291, i anledning av Kungl. Maj:ts proposition angående upplåtelse av rätt till bearbetande av icke inmutningsbara mineralfyndigheter å kronojord;</textBlock>
    <textBlock id="i-4066260feeb81554">nr 292, i anledning av Kungl. Maj:ts proposition angående täckande av vissa av marinförvaltningen förskotterade kostnader för en expedition år 1926 med Stockholms stad tillhöriga »Isbrytaren IT»;</textBlock>
    <textBlock id="i-1df92b730858f6ae">nr 293, i anledning av Kungl. Maj:ts i statsverkspropositionen gjorda framställning om anslag till färdigställande av andra våningen i statens provningsanstalts huvudbyggnad;</textBlock>
    <textBlock id="i-a61364d0c59a1f4a">nr 294, i anledning av Kungl. Maj:ts i statsverkspropositionen gjorda fram- St ling om anslag för tillbyggnad av statens provningsanstalts flygelbyggnad;</textBlock>
    <textBlock id="i-4376ae491a7e021b">nr 295, i anledning av Kungl. Maj:ts i statsverkspropositionen gjorde framställning om anslag till ändringsoch inredningsarbeten i patentoch registreringsverkets byggnad;</textBlock>
    <textBlock id="i-1d7740f119b1faf2">nr 296, i anledning av vissa framställningar rörande anslag till sjöförsvaret;</textBlock>
    <textBlock id="i-7b0376e9650ce1cf">nr 297, i anledning av Kungl. Maj:ts proposition angående statsverkets övertagande av vissa städers förpliktelser beträffande befattningshavare, vilkas tjänster i samband med upphörande av rådhusrätterna i samma städer komma att indragas;</textBlock>
    <textBlock id="i-8ae716f217fd81a5">nr 298, i anledning av Kungl. Maj:ts proposition angående lån för ytterligare utbyggnad av turiststationen vid Storlien m. m.; samt</textBlock>
    <textBlock id="i-22271c14ee864100">nr 299, i anledning av väckt motion om statens gäldande av kostnaderna för hemtransport av officer och underofficer med vederlike, som i fredstid avlidit under tjänstgöring å främmande ort.</textBlock>
  </contentBlock>
  <contentBlock page="111" id="i-848a01ba9fab4bc0">
    <textBlock id="i-9be9d6a3edc55449">Justerades ytterligare protokollsutdrag för denna dag, varefter kammarens sammanträde avslutades kl. 12.43 på natten.</textBlock>
  </contentBlock>
  <contentBlock page="111" id="i-af918552c1d0a13c">
    <textBlock id="i-0658aed2205baa2b">In fidem G. H. Berggren.</textBlock>
  </contentBlock>
  <contentBlock page="112" id="i-62e52063a684d36e">
    <textBlock id="i-18603fe7c9d2c7db">Fredagen den 21 maj 1937. Nr 33. 113</textBlock>
  </contentBlock>
  <contentBlock page="112" id="i-ae2505545db24c1d">
    <textBlock id="i-f9ed5b34531e9acd">Fredagen den 21 maj.</textBlock>
  </contentBlock>
  <contentBlock page="112" id="i-69935ce9f12d6509">
    <textBlock id="i-0f3b4a6208110117">Kammaren sammanträdde kl. 4 e. m.</textBlock>
  </contentBlock>
  <contentBlock page="112" id="i-bb63200a638998e8">
    <textBlock id="i-45a607e7e2943023">Anmäldes och godkändes bankoutskottets förslag till riksdagens skrivelse, nr 300, till Konungen i anledning av Kungl. Mj :ts proposition angående vissa</textBlock>
  </contentBlock>
  <contentBlock page="112" id="i-a3de865a76d8e277">
    <textBlock id="i-616e9298854be6df">ändringar med avseende å statens engagemang i Wermlands Enskilda Bank Aktiebolag.</textBlock>
  </contentBlock>
  <contentBlock page="112" id="i-6bf7989eea2d8ed2">
    <textBlock id="i-9d97007688de26b6">Anmäldes och godkändes andra lagutskottets förslag till riksdagens skrivelse, nr 307, till Konungen i anledning av dels Kungl. Maj:ts förslag till lag om anställande av distriktsbarnmorskor m. m., dels ock i ämnet väckta motioner.</textBlock>
  </contentBlock>
  <contentBlock page="112" id="i-ab1ed43f539f1e23">
    <textBlock id="i-3ddf64bd44e3635d">Herr statsrådet och chefen för justitiedepartementet Westman, som tillkänna- Om ytterligare givit, att han hade för avsikt att vid detta sammanträde besvara herr von Hegarantier mot lands interpellation om ytterligare garantier mot förväxling av smör och marförväxling hp” garin, erhöll ordet och anförde: Herr talman! I en med första kammarens margarin. tillstånd till mig riktad interpellation har kammarens ledamot, herr von Heland, framställt frågan huruvida jag ansåge utgången av ett i interpellationen omnämnt, nyligen i 1 Göteborg avdömt, i pressen refererat mål jämfört med vad 1 interpellationen i 1 övrigt anförts tyda på att vår nuvarande margarinförordning icke utgjorde tillräcklig garanti mot förväxling av smör och margarin, samt huruvida jag, om så vore fallet, ämnade föreslå på grund härav erforderliga författningsändringar.</textBlock>
    <textBlock id="i-032e61c078d01a90">Av Göteborgs rådhusrätts protokoll i det antydda målet har jag inhämtat att till prövning i målet förelåg allmänne åklagarens yrkande om ansvar å innehavarinnan av en lunchrestaurang i Göteborg för det hon serverat sina gäster en blandning av smör och margarin till brödet, fastän å matsedlarna som vanligt upptagits »smör och bröd eller smörgåsar». Den åtalade medgav att det förhöll sig så som åklagaren uppgivit. Hon anförde bland annat att hon i sin rörelse tillämpade synnerligen billiga priser, och att det vore tack vare inblandningen av margarin i smöret, som detta kunde ske. Åklagaren åberopade icke något visst lagrum till stöd för sitt åtal. Rådhusrätten ogillade åtalet, enär den tilltalade icke kunde anses hava drivit handel med margarin genom att, på sätt hon medgivit, använda sådant i sin rörelse.</textBlock>
    <textBlock id="i-4c97704ab74b6e18">Under förarbetena till vår nuvarande margarinförordning — förordningen den 30 juni 1932 ang. kontroll å tillverkningen av samt handeln med margarin, margarinost, fettemulsion och konstister, m. m. — togs under övervägande jämväl det spörsmål, som i interpellationen i första hand synes vara åsyftat, nämligen frågan om införande av bestämmelser till förhindrande av att allmänheten å restauranger och andra näringsställen tillhandahölles margarin under mer eller mindre uttryckligt angivande av att varan utgöres av smör. I propositionen nr 114 till 1932 års riksdag med förslag till nyssnämnda förordning hänvisas sålunda till en skrivelse den 14 juli 1928 av lantbruksstyrelsen till Kungl. Maj:t, vilken skrivelse åtföljdes av styrelsens</textBlock>
  </contentBlock>
  <contentBlock page="112" id="i-25c7fffdd2ef3b19">
    <textBlock id="i-296d2f30ab12cd48">Första kammarens protokoll 1937. Nr 38. 8</textBlock>
  </contentBlock>
  <contentBlock page="113" id="i-a388251528569ebe">
    <textBlock id="i-7074698a63b1186e">114 Nr 33. Fredagen den 21 maj 1937.</textBlock>
  </contentBlock>
  <contentBlock page="113" id="i-44a3d3fa41e18f7a">
    <textBlock id="i-bba15517914d91af">Om ytterligare garantier mot förväxling av smör och margarin. (Forts.) förslag till ny förordning i ämnet. I denna skrivelse framhöll styrelsen att bestämmelser saknades, vilka hindrade att konstprodukter såsom margarin och konstgjord grädde å näringsställen tillhandahölles konsumenter i stället för naturprodukter utan att uppgift om utbytet därvid lämnades. Enligt styrelsens förmenande utgjorde detta förhållande en allvarlig brist, vars betydelse ökades i samma mån som fabrikationen av konstgjorda ersättningsmedel fullkomnades, och framför allt måste det, enligt styrelsens åsikt, ur konsumentsynpunkt anses otillfredsställande att i stället för smör och grädde få margarin och fettemulsion. Styrelsen sade sig också hava noggrant övervägt möjligheten att föreslå stadganden till förhindrande härav men funnit detta icke kunna ske utan en alltför långt gående kontroll över näringsställena. I propositionen erinras vidare om att jordbruksutredningen framhållit att till förhindrande av salubjudande och försäljning under vilseledande beteckningar av de konstprodukter, som avsåges i förordningen, jämväl erfordrades förbud mot att varorna å restauranger och andra näringsställen tillhandahölles under namn av smör, grädde och mjölk. Dåvarande chefen för jordbruksdepartementet anförde i propositionen att ehuru det förfarande jordbruksutredningen sålunda påtalat vore ägnat att ingiva starka betänkligheter, så hade departementschefen på de av lantbruksstyrelsen anförda skäl ansett särskilda åtgärder i detta hänseende ej för det dåvarande lämpligen kunna vidtagas. I motioner till 1932 års riksdag — 1: 303 av herr Petrus Nilsson m. fl., II: 440 av herr Olsson i Kullenbergstorp m. fl. och II: 448 av herr Persson i Grytterud m. fl. — påyrkades införande av bestämmelser till förhindrande av att margarin och fettemulsioner å restauranger, konditorier och andra offentliga näringsställen serverades under oriktiga varubeteckningar. I sitt utlåtande — nr 70 — i anledning av propositionen och motionerna förordade jordbruksutskottet att i den nya margarinförordningen måtte upptagas bestämmelser till den verkan att margarin icke finge hava mörkare gul färg än den natursmöret hade, då det vore som ljusats. Utskottet anförde i anledning av de nämnda motionerna att därest denna utskottets hemställan vunne bifall, försvårades förväxlingen av smör och margarin å näringsställen. Utskottet funne därför någon riksdagens åtgärd i anledning av motionerna icke vara påkallad och avstyrkte bifall till de i motionerna framställda yrkandena. Utskottets förslag i fråga om färgningen godkändes av andra men lämnades utan bifall av första kammaren. Den nya margarinförordningen kom att innehålla varken bestämmelser om färg på margarin eller om försäljning eller servering därav på näringsställen.</textBlock>
    <textBlock id="i-7f3867b65eda9eca">Åtskilliga missförhållanden inom livsmedelsbranschen kunna emellertid beivras med tillhjälp av övrig befintlig lagstiftning på området, och då närmast, förutom allmänna strafflagen, förordningen den 29 juni 1917 ang. förbud i vissa fall mot användande av vilseledande varubeteckningar vid handel med födoämnen samt stadgandena mot illojal reklam i lagen den 29 maj 1931 med vissa bestämmelser mot illojal konkurrens. Såsom exempel vill jag omnämna att högsta domstolen i ett nyligen den 27 februari 1937 meddelat utslag med tillämpning av den nyssnämnda förordningen av 1917 fällt en bageriidkerska 1 Stockholm till ansvar för det hon i sin butik försålt semlor som hon kallat gräddsemlor, fastän de icke varit fyllda med grädde utan med uppvispad fettemulsion.</textBlock>
    <textBlock id="i-7c0cdf3ada6c32ac">Det torde likväl vara obestridligt att vår livsmedelslagstiftning är behäftad med åtskilliga brister. Frågan om modernisering av denna lagstiftning, vilken fråga tidigare åtskilliga gånger varit under prövning, upptogs vid 1936 års riksdag i två motioner, nämligen nr 155 i första kammaren av herrar Stendahl och Nylander och nr 346 i andra kammaren av herr Hagberg m. fl. Mo-</textBlock>
  </contentBlock>
  <contentBlock page="114" id="i-d1b6a317dc024fef">
    <textBlock id="i-ab9dc6f52b41703f">Fredagen den 21 maj 1937. Nr 33. 115</textBlock>
  </contentBlock>
  <contentBlock page="114" id="i-689e525a98b127f7">
    <textBlock id="i-48f2cc967bca4ddd">Om ytterligare garantier mot förväxling av smör och margarin. (Forts.) tionerna resulterade i en skrivelse till Kungl. Maj:t, nr 243, med anhållan att Kungl. Maj:t ville låta verkställa en förutsättningslös utredning rörande en ur enhetliga synpunkter planlagd, utvidgad livsmedelslagstiftning samt för riksdagen framlägga de förslag, vartill utredningen kunde föranleda. Jämlikt Kungl. Maj:ts den 23 oktober 1936 givna bemyndigande har chefen för socialdepartementet tillkallat fem sakkunniga för att verkställa den i skrivelsen begärda utredningen. Det torde med visshet kunna antagas att de sakkunnigas utredning kommer att resultera i bland annat förslag till bestämmelser, innefattande en utsträckning av straffansvaret för både oredliga och vårdslösa förfaranden såväl vid handel med som eljest vid utlämnande av livsmedel till allmänheten. Jag har inhämtat att de sakkunniga fått sin uppmärksamhet riktad å den omnämnda rättegången i Göteborg.</textBlock>
    <textBlock id="i-c79536a424f2a510">Med avseende å den större fråga, som interpellationen avser att främja, vill jag erinra om att i motioner av mig i första kammaren och av herr Johanson i Hallagården m. fl. i andra kammaren vid 1936 års riksdag hemställdes att riksdagen måtte hos Kungl. Maj:t anhålla om en objektiv vetenskaplig utredning om smörets och margarinets näringsfysiologiska betydelse och om behovet av kontroll över vitaminiserat margarin samt att de förslag, vartill utredningen kunde föranleda, måtte föreläggas riksdagen. I motionerna omnämndes några synpunkter i denna sak, som medicinska fakulteten vid Uppsala universitet framlade i ett den 29 juni 1934 till medicinalstyrelsen avgivet yttrande. Fakulteten yttrade i huvudsak följande: Det hos oss vanliga, uteslutande av växtfett framställda margarinet har visserligen lika högt förbränningsvärde som natursmöret men saknar eller innehåller endast betydelselösa spår av de båda i natursmöret förefintliga vitaminerna A och D, vilka äro så viktiga för människans näringsprocesser. Detta är anledningen till att man hos oss liksom annorstädes börjat att med användning av fiskoljor vitaminisera margarin. Vitaminiserat margarin är emellertid en produkt, som kräver noggrann kontroll. För stor vitaminhalt kan nämligen medföra skada, och gagnet uteblir, om halten göres för liten. — Motionerna föranledde en riksdagsskrivelse i enlighet med det i motionerna framställda yrkandet. Med anledning av skrivelsen uppdrog Kungl. Maj:t den 5 juni 1936 åt näringsrådet att utarbeta förslag och kostnadsberäkning för den begärda utredningen. Näringsrådet har den 13 april 1937 till jordbruksdepartementet inkommit med utlåtande med plan och kostnadsberäkning för en utredning om smörets och margarinets näringsfysiologiska betydelse. Näringsrådet omnämner i utlåtandet en av professorn vid Lunds universitet Erik Widmark jämte en medarbetare 1936 publicerad skrift med titeln »En jämförelse mellan det näringsfysiologiska värdet av smör och margarin, grundad på en sammanställning av den nyare litteraturen på detta område.» I skriften omnämnes bl. a. försök som professorn vid lantbrukshögskolan Aron Westerlund utfört på råttor rörande inverkan av smör och margarin på kalkomsättningen. Redogörelse för försöken är publicerad i lantbrukshögskolans annaler, Vol. 2 1935. Det i försökskosten ingående fettet utgjordes för några råttor av smör medan andra fingo margarin. Det visade sig att de djur, som fingo margarin, utsöndrade större mängd kalk än de djur, som fingo smör. Enligt vad professor Westerlund på ett annat ställe anför — FLantbrukshögskolans annaler Vol. 1 1933—1934 tages den kalk, som djuret berövas, från skelettet, med påföljd att detta uppmjukas eller på annat sätt förändras. Emellertid är att märka att vid försöken kosten för samtliga djur var fattig på D-vitaminer. Professor Westerlund framhåller jämväl, och detta understrykes i professor Widmarks nyssnämnda skrift, att de utförda undersökningarna icke definitivt förklara den vid försöken iakttagna skillnaden mellen smörets och</textBlock>
  </contentBlock>
  <contentBlock page="114" id="i-325c860e47c46b89">
    <textBlock id="i-06465f1360a758e6"> </textBlock>
  </contentBlock>
  <contentBlock page="114" id="i-845270871f684548">
    <textBlock id="i-9550e17289c3d9e1"> </textBlock>
  </contentBlock>
  <contentBlock page="115" id="i-128a5a587e0bfc24">
    <textBlock id="i-8d93c3727427699d">116 Nr 33. Fredagen den 21 maj 1937.</textBlock>
  </contentBlock>
  <contentBlock page="115" id="i-e2de9ab8f9eba556">
    <textBlock id="i-e20a16dca2b04e2c">Om ytterligare garantier mot förväxling av smör och margarin. (Forts.) margarinets inverkan på kalkomsättningen. I professor Widmarks skrift anföres dock att de föreliggande undersökningarna synas på ett övertygande sätt visa att organismens kalkbehov lättare kan tillgodoses om kosten innehåller smör än om den innehåller margarin. Näringsrådet anser det vara av betydelse att de fortsatta undersökningarna rörande smörets och margarinets näringsfysiologiska betydelse utföras genom likartade försök på åtminstone två vetenskapliga institutioner.</textBlock>
    <textBlock id="i-dc34610be9489838">Vad angår den andra frågan, som beröres i 1936 års riksdagsskrivelse, nämligen frågan om behovet av kontroll över vitaminiserat margarin, så pågår för närvarande inom socialdepartementet en utredning angående inrättande av ett statens socialhygieniska institut. Utredningen har fortskridit så långt, att förslag i ämnet torde komma att underställas 1938 års riksdag. Enligt vad som uppgivits för mig avses institutet inrymma bl. a. ett särskilt vitaminlaboratorium för forskning och livsmedelskontroll.</textBlock>
    <textBlock id="i-8f7b800e7fb1840a">Slutligen vill jag erinra om att jordbruksutskottet i utlåtande nr 63 till årets riksdag i anledning av två motioner, av vilka den ena väckts av interpellanten, hemställt att riksdagen måtte i skrivelse till Kungl. Maj:t anhålla, att Kungl. Maj:t ville låta verkställa utredning angående omorganisation av kontrollen över tillverkningen av samt handeln med margarin, margarinost, fettemulsion och konstister m. m. samt vidtaga de åtgärder, vartill utredningen kan föranleda. Utskottet erinrar i sitt utlåtande om livsmedelslagstiftningssakkunnigas verksamhet och om nu ifrågavarande interpellation samt anför i sin motivering bl. a. att medan margarinfabrikerna i regel torde fylla rimliga hygieniska krav synas brister vidlåda tillsynen å förordningens efterlevnad beträffande handeln med margarinvarorna. Utskottet uppdrager tänkbara riktlinjer för reformer och anser den begärda utredningen böra komma till stånd genom livsmedelslagstiftningssakkunniga eller på annat sätt, som Kungl. Maj:t kan finna lämpligt. I detta sammanhang framhåller utskottet önsvärdheten av att ytterligare garantier skapas, eventuellt genom härför erforderlig särskild lagstiftning, mot den »förväxling» av smör och margarin, som påtalats i interpellationen. Sedan riksdagen godkänt utskottets utlåtande och avlåtit skrivelse i ämnet, har Kungl. Maj:t den 13 maj uppdragit åt livsmedelslagstiftningssakkunniga att verkställa den begärda utredningen.</textBlock>
    <textBlock id="i-23f42c95c182e95f">Såsom svar å interpellantens fråga får jag uttala att jag för min del anser det önskvärt att förbättringar vidtagas i lagstiftningen till skydd mot förväxling mellan smör och margarin. Emellertid synes detta spörsmål icke för närvarande böra göras till föremål för en fristående reglering, utan resultatet av den pågående utredningen angående en utvidgad livsmedelslagstiftning torde böra avvaktas. Först då de sakkunnigas förslag härom blivit framlagda kan avgöras huruvida ytterligare utredningar rörande lagstiftningsåtgärder bliva erforderliga för att tillgodose de önskemål, som framförts i interpellationen.</textBlock>
  </contentBlock>
  <contentBlock page="115" id="i-d8d84079af5d5540">
    <textBlock id="i-d31d16b618e6a31b">Herr von Heland: Herr talman! Jag ber vördsamt att få tacka statsrådet och chefen för justitiedepartementet för svaret på min interpellation. Det utförliga svaret synes mig visa herr justitieministerns och därmed regeringens intresse för en god lösning av den av mig påtalade frågan, något som helt säkert kommer att på det högsta tillfredsställa jordbrukarna, vilka anse sig synnerligen missgynnade genom de bristfälligheter, som nu föreligga beträffande handeln med margarinvaror.</textBlock>
    <textBlock id="i-dbf9ac17c63a81ec">Det kan inte anses nöjaktigt ordnat, när exempelvis i Stockholms stads hälsovårdsnämnds berättelse år 1935 bl. a. kan anföras: Av 10 smörprov, vilka vid skilda tillfällen inlämnats från privatpersoner under misstanke om inblandning</textBlock>
  </contentBlock>
  <contentBlock page="116" id="i-4f967e67f23cba3e">
    <textBlock id="i-8ee1899e0395b4db">Fredagen den 21 maj 1937. Nr 33. 117</textBlock>
  </contentBlock>
  <contentBlock page="116" id="i-d0b7308e8738c7c5">
    <textBlock id="i-09a21833433c183c">Om ytterligare garantier mot förväxling av smör och margarin. (Forts.) av margarin, utgjordes 3 prov av margarinblandat smör; »smöret» hade serverats i ett fall på ett hotell, i de båda övriga fallen på mindre restauranger, och fettet innehöll resp. 36, 23 och 79 Z smörfett. För närvarande kan dylik serveng av margarin under namn av smör ej förbjudas.</textBlock>
    <textBlock id="i-ba641dd335b9dea4">andra sidan synes det av herr statsrådet anförda exemplet beträffande av högsta domstolen meddelat utslag visa, att viss kontroll kan åstadkommas mot illojal konkurrens. Ehuru fallen inte äro fullt analoga, torde åklagaren i Göteborgsmålet icke ha visat tillräckligt intresse att hävda befintlig lagstiftnings auktoritet. Det torde sålunda, som herr stasrådet anför, vara obestridligt, att vår livsmedelslagstiftning är behäftad med åtskilliga brister, och hela jordbrukarklassen måste vara tacksam för att herr justitieministern är intresserad av en snar modernisering av denna lagstiftning.</textBlock>
    <textBlock id="i-5478e2639cfd3583">Herr statsrådet meddelar, att även de av mig i år i motionen nr 75 och i interpellation berörda frågorna överlämnats till livsmedelslagstiftningssakkunnigas utredning. Jag vill därför i detta sammanhang beklaga, att ingen jordbrukare fått säte i denna kommitté, som är av så ofantlig betydelse för livsmedelsproducenterna, och för vars arbete vi inom jordbrukarnas ekonomiska föreningsrörelse ha så stort intresse. Jag vågar framställa det önskemålet, att regeringen måtte taga under övervägande, huruvida kommittén kunde utökas med en jordbrukare, verksam inom nämnda föreningsrörelse.</textBlock>
    <textBlock id="i-7d41c5bec9b78168">Till slut vill jag även vädja till vederbörande statsråd att medverka till att de sakkunniga med skyndsamhet driva fram sitt viktiga arbete, så att resultatet snarast kan framläggas. Jag hemställer också, att arbetet måtte så bedrivas, att resultat inom vissa mer klara och viktiga områden kunde föreläggas för reglering, innan hela komplexet av frågor slutbehandlats.</textBlock>
  </contentBlock>
  <contentBlock page="116" id="i-062724d49f6d7908">
    <textBlock id="i-0a8dc4ee3fe8da32">Herr von Stockenström: Herr talman! Det exempel, som herr statsrådet nämnt rörande handeln med semlor, var ju av mycket stort intresse, ty genom den omtalade rättegångens fullföljande i högsta instans blev det verkligen konstaterat, att när en affärsman annonserat om gräddsemlor, fastän semlorna icke innehöllo grädde, blev den, som sålt varan, straffad. Nu är det emellertid så, att när det gäller servering av margarin på näringsställen, torde det kunna vara tveksamt, om detta är att betrakta som handel, och detta var väl anledningen till att vederbörande i Göteborg icke ansåg det vara lönt att fullfölja saken i högre rätt.</textBlock>
    <textBlock id="i-38d33eae86630293">Jag har för egen del i likhet med interpellanten med tillfredsställelse konstaterat, att herr statsrådet och regeringen ha sin uppmärksamhet riktad på denna sak och att det finns utsikter att få en rättelse till stånd i lagstiftningen, så att förväxling mellan margarin och smör inte vidare skall komma i fråga. Jag vill emellertid särskilt understryka vad interpellanten framhöll, nämligen önskvärdheten av att resultatet inte kommer att låta vänta på sig alltför länge. Vi hade en livsmedelslagstiftningskommitté, som arbetade omkring år 1920, och om jag minns rätt pågick dess arbete i ungefär fem år. Den nya kommittén är just tillsatt, och jag vill därför endast uttrycka den förhoppningen, att den måtte kunna slutföra sitt arbete inom avsevärt mycket kortare tid än den förra livsmedelslagstiftningskommittén.</textBlock>
  </contentBlock>
  <contentBlock page="116" id="i-38cd494ee8e82770">
    <textBlock id="i-a89f07de07ccd3be">Justerades protokollen för den 14 och den 18 innevarande månad.</textBlock>
  </contentBlock>
  <contentBlock page="116" id="i-8ca3c6297fd46bcd">
    <textBlock id="i-87620eb2e15d7938">Upplästes en till kammaren inkommen ansökning, som jämte därvid fogat läkarintyg var så lydande:</textBlock>
  </contentBlock>
  <contentBlock page="117" id="i-1310e7187c53b7aa">
    <textBlock id="i-4c7a6748efdcb080">118 Nr 33. Fredagen den 21 maj 1937.</textBlock>
  </contentBlock>
  <contentBlock page="117" id="i-790e693ac22eddf2">
    <textBlock id="i-30913ba03139118a">Riksdagens första kammare, Stockholm. Med hänvisning till bilagda läkarintyg får undertecknad vördsamt anhålla om ledighet den tid läkarbetyget utvisar. Örbyhus den 19 maj 1937. Joh. Larsson.</textBlock>
  </contentBlock>
  <contentBlock page="117" id="i-4081d09bc56ce727">
    <textBlock id="i-9bf8bc4918d71492">Att riksdagsmannen Johan Larsson, Örbyhus, på grund av av sjukdom (gulsot) är arbetsoduglig under minst två veckor, räknat från denna dag, betygar</textBlock>
  </contentBlock>
  <contentBlock page="117" id="i-ebca658a68893172">
    <textBlock id="i-55a6c1def3c68446">Örbyhus den 18 maj 1937. 0. Oredsson. prov.-läk.</textBlock>
  </contentBlock>
  <contentBlock page="117" id="i-248bc0dfee5c09c6">
    <textBlock id="i-cb302afc852447da">På gjord proposition bifölls ansökningen för den tid, herr Johan Larsson på grund av den i åberopade läkarintyget omförmälda sjukdomen vore oförmögen till arbete.</textBlock>
  </contentBlock>
  <contentBlock page="117" id="i-aaf4a8020e649ae8">
    <textBlock id="i-f6e8960d90572786">Föredrogs och hänvisades till bevillningsutskottet den av herr Borell m. fl. väckta motionen, nr 338, i anledning av Kungl. Maj:ts proposition angående överenskommelse mellan Sverige, Estland och Finland rörande förhindrande av spritsmuggling m. m.</textBlock>
  </contentBlock>
  <contentBlock page="117" id="i-cc0b9800ffc39c76">
    <textBlock id="i-ffc0ac6abe75ca70">Föredrogos, men bordlades ånyo på flera ledamöters begäran statsuskottets utlåtanden nr 153—159.</textBlock>
  </contentBlock>
  <contentBlock page="117" id="i-d1842289220a74b8">
    <textBlock id="i-730d01818388e4ae">Interpellation Herr Lindhagen erhöll på begäran ordet och yttrade: Herr talman! Jag förslaget tillåter mig härmed anhålla om kammarens tillstånd att få till kommunikaning av in tionsministern framställa följande frågor: bro över 1) Vilka äro anledningarna till att den av svenska riksdagen förordade och Svinesund. av en svensk-norsk kommitté i detalj tillstyrkta bron över Svinesund ej föranlett någon proposition till årets riksdag om brons definitiva byggande? 2) Kan en sådan proposition förväntas bli omsider framlagd i god tid för</textBlock>
  </contentBlock>
  <contentBlock page="117" id="i-c659d0e0e901b248">
    <textBlock id="i-b50932dad9f43ba6">1938 års riksdag?</textBlock>
  </contentBlock>
  <contentBlock page="117" id="i-25ab1a7f01876d8f">
    <textBlock id="i-720ea847fd407acc">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="117" id="i-6d972e77039b8061">
    <textBlock id="i-b59fd33a46237ada">Interpellation Ordet lämnades ånyo till herr Lindhagen, som nu anförde: Inom riksdagsom anläggkretsar råder den föreställningen, att gångoch cykelbanor under senare år Tang, OM fen” »i betydande omfattning utförts eller planerats».</textBlock>
    <textBlock id="i-d01afa3888209c48">”lanr Så är icke fallet enligt vad jämväl huvudstadens främste expert och en tjänsteman i kommunikationsdepartementet sagt mig. På det stora antalet gamla landsvägar, som nu på slumpens försyn upplåtits till motortrafik och där behov utav förenämnda banor är störst, förekomma i stort sett och praktiskt taget inga sådana anläggningar. Icke heller sker så på de bitar av gamla landsvägar, som uträtas och något vidgas. På nyanlagda autostrador förekomma här och var sådana anläggningar eller en av dem i närheten av stora AN men eljest mera sällan. Detta är även min erfarenhet från resor i andet.</textBlock>
    <textBlock id="i-46dd8aef6d685cb8">Alltmer höjas nu enligt meddelanden i pressen rop från fotgängareoch cyklistfolket för att detta missförhållande må rättas genom handling och med system i utförandet. Saklig verifikation om läget i stället för gissningar är tillika oundgänglig.</textBlock>
  </contentBlock>
  <contentBlock page="118" id="i-4ea6efeb51345e8c">
    <textBlock id="i-23b54e0d4a3e970e">Fredagen den 21 maj 1937. Nr 33. 119</textBlock>
  </contentBlock>
  <contentBlock page="118" id="i-ee9298222f25192b">
    <textBlock id="i-80a2fe5568f73348">Interpellation om anläggning av gångoch cykelbanor. (Forts.)</textBlock>
    <textBlock id="i-08fb19bd8019d1ac">Av sagda skäl hemställes om kammarens tillstånd att få till kommunikationsministern framställa följande frågor:</textBlock>
    <textBlock id="i-321409472449da7a">1) Är statsrådet benäget att föranstalta en statistik länsvis dels över längden och eventuellt den ungefärliga bredden av gamla landsvägar och nya autostrador, som utanför stadsplanelagda samhällen upplåtits till motortrafik och dels över längden, omfattningen och eventuellt den ungefärliga belägenheten av anlagda banor för fotgängare och cyklister på dessa vägar?</textBlock>
    <textBlock id="i-99a64ba46d517810">2) Anser statsrådet ej en systematisk reform främst kräva att vid nyanläggning av autostrador med bidrag från bilskattemedel i anläggningen skall ingå någon anspråkslös fotbana på åtminstone en sida av vägen samt nödtorftiga cykelbanor helst på ömse sidor?</textBlock>
    <textBlock id="i-da36ab3aa8f269c2">3) Kan det ej anses särdeles påkallat att även vid gamla landsvägar, upplåtna för motortrafik, bör med bidrag givetvis från bilskattemedel omsider något i möjligaste mån åtgöras i förenämnda syfte?</textBlock>
    <textBlock id="i-b578d7e97c0afc08">4) Kan det ej i fall som i frågan 3) sägs vara lämpligt att börja omedelbart exempelvis med den vägsträcka av 6 å 7 kilometer av gamla landsvägen från Ystad till Malmö, där under senare tider 5 fotgängare dödats, minst 13 skadats och samtliga tillskyndats andra vedervärdigheter på sätt erinrats i en petition från 158 fotgängare, vidfogad riksdagsmotionen I: 275 för år 1935?</textBlock>
  </contentBlock>
  <contentBlock page="118" id="i-636a404be2fbb4d0">
    <textBlock id="i-00498f958c1809bd">Även denna anhållan bifölls.</textBlock>
  </contentBlock>
  <contentBlock page="118" id="i-fd9ed5dcec624c80">
    <textBlock id="i-d8afd248ce899397">Anmäldes och bordlades</textBlock>
  </contentBlock>
  <contentBlock page="118" id="i-64d0067d06c3b26e">
    <textBlock id="i-37ed8202f69c4f53">konstitutionsutskottets memorial nr 22, angående arvoden åt kammarrättsrådet d:r C. W. U. Kuylenstierna och hovrättsassessorn B. Hagström, vilka inom utskottet biträtt vid behandlingen av vissa frågor;</textBlock>
  </contentBlock>
  <contentBlock page="118" id="i-875e54eac046a03b">
    <textBlock id="i-1fa4cef46c4e5da6">bankoutskottets memorial och utlåtanden:</textBlock>
    <textBlock id="i-ff2140da1308098c">nr 63, angående användande av riksbankens vinst för år 1936;</textBlock>
    <textBlock id="i-7039d88c98ec5fac">nr 64, i anledning av fullmäktiges i riksbanken framställning rörande viss ändring av tjänsteförteckningen för riksbanken; och</textBlock>
    <textBlock id="i-bce1822a34d24502">nr 66, i anledning av vissa förslag till förändringar av riksdagshuset och dess omgivningar m. m.; samt</textBlock>
  </contentBlock>
  <contentBlock page="118" id="i-ec1db2b9eff1169d">
    <textBlock id="i-3d261c93a22e9e0b">första lagutskottets utlåtanden:</textBlock>
  </contentBlock>
  <contentBlock page="118" id="i-b52dc0e2422757bf">
    <textBlock id="i-6929233e903ae798">nr 62, i anledning av väckt motion angående giltigheten av efter den 1 januari 1897 gjorda köp av på viss fastighet belöpande andel i samfälld mark; och</textBlock>
    <textBlock id="i-4967d7949d4d8053">nr 63, 1 anledning av väckt motion angående reformering av åklagarväsendet.</textBlock>
  </contentBlock>
  <contentBlock page="118" id="i-0544261e26a13b5d">
    <textBlock id="i-f999b389052d44b5">Justerades protokollsutdrag för denna dag, varefter kammarens sammanträde avslutades kl. 4.27 e. m.</textBlock>
  </contentBlock>
  <contentBlock page="118" id="i-f06d9cea2f74a6bd">
    <textBlock id="i-a33662a203290469">In fidem Eric Carlén.</textBlock>
  </contentBlock>
</protocol>
