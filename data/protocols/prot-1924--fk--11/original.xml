<protocol id="prot-1924--fk--11">
  <contentBlock page="0" ix="0">
    <textBlock ix="0">RIKSDAGENS PROTOKOLL.</textBlock>
  </contentBlock>
  <contentBlock page="0" ix="1">
    <textBlock ix="0">1924. Första kammaren. Nr II.</textBlock>
  </contentBlock>
  <contentBlock page="0" ix="2">
    <textBlock ix="0"> </textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">Onsdagen den 13 februari.</textBlock>
  </contentBlock>
  <contentBlock page="0" ix="5">
    <textBlock ix="0">Kammaren sammanträdde kl. 11 f. m.</textBlock>
  </contentBlock>
  <contentBlock page="0" ix="6">
    <textBlock ix="0">Föredrogs ånyo och företogs punktvis till avgörande statsutskottets utlåtande nr 2, angående regleringen för budgetåret 1924—1925 av utgifterna under riksstatens andra huvudtitel, innefattande anslagen till justitiedepartementet.</textBlock>
    <textBlock ix="1">Punkterna 1—41.</textBlock>
  </contentBlock>
  <contentBlock page="0" ix="7">
    <textBlock ix="0">Vad utskottet hemställt bifölls.</textBlock>
  </contentBlock>
  <contentBlock page="0" ix="8">
    <textBlock ix="0">Punkten 42. Lades till handlingarna.</textBlock>
  </contentBlock>
  <contentBlock page="0" ix="9">
    <textBlock ix="0">Punkten 43. Utskottets hemställan bifölls.</textBlock>
  </contentBlock>
  <contentBlock page="0" ix="10">
    <textBlock ix="0">Herr statsrådet Libeck avlämnade Kungl. Maj:ts proposition nr 32, angående bemyndigande för vattenfallsstyrelsen att försälja tomter och områden från de under styrelsens förvaltning ställda fastigheter m. m.</textBlock>
  </contentBlock>
  <contentBlock page="0" ix="11">
    <textBlock ix="0">Föredrogos ånyo första lagutskottets utlåtanden:</textBlock>
  </contentBlock>
  <contentBlock page="0" ix="12">
    <textBlock ix="0">nr 3, i anledning av Kungl. Maj:ts proposition med förslag till lag angående domstols behörighet i fråga om upptagande av vissa brottmål ;</textBlock>
    <textBlock ix="1">nr 4, i anledning av väckt motion med förslag till förordning huru förfaras skall vid utskylders uttagande i fall av dubbelbeskattning; samt</textBlock>
    <textBlock ix="2">nr 5, i anledning av väckt motion om ändrad lydelse av $ 4 i förordningen den 7 maj 1880 om nya växellagens införande och vad i avseende därå iakttagas skall.</textBlock>
  </contentBlock>
  <contentBlock page="0" ix="13">
    <textBlock ix="0">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="0" ix="14">
    <textBlock ix="0">Föredrogs ånyo och företogs panktvis till avgörande Jordbruksutskottets utlåtande nr 5, angående reglering av utgifterna för kapitalökning för budgetåret 1924—1925 i vad angår jordbruksärendena.</textBlock>
  </contentBlock>
  <contentBlock page="0" ix="15">
    <textBlock ix="0">Punkterna 1—4. Vad utskottet hemställt bifölls.</textBlock>
  </contentBlock>
  <contentBlock page="0" ix="16">
    <textBlock ix="0">Punkten 5. Lades till handlingarna.</textBlock>
  </contentBlock>
  <contentBlock page="0" ix="17">
    <textBlock ix="0">Första kammarens protokoll 1924. Nr 11. 1</textBlock>
  </contentBlock>
  <contentBlock page="1" ix="0">
    <textBlock ix="0">Nr 11. DIR Onsdagen den 13 februari.</textBlock>
  </contentBlock>
  <contentBlock page="1" ix="1">
    <textBlock ix="0">Föredrogs ånyo och företogs punktvis till avgörande statsutskottets utlåtande nr 1, angående regleringen för budgetåret 1924—1925 av utgifterna under riksstatens första huvudtitel, innefattande anslagen till kungl. hovoch slottsstaterna.</textBlock>
  </contentBlock>
  <contentBlock page="1" ix="2">
    <textBlock ix="0">Punkterna 1—8. Vad utskottet hemställt bifölls.</textBlock>
  </contentBlock>
  <contentBlock page="1" ix="3">
    <textBlock ix="0">Förstärkning — Punkten 9.</textBlock>
  </contentBlock>
  <contentBlock page="1" ix="4">
    <textBlock ix="0">ME Kungl. Maj:t hade föreslagit riksdagen att till förstärkning av anslaget till holms slott. Drottningholms slott för budgetåret 1924—1925 anvisa ett extra anslag av</textBlock>
  </contentBlock>
  <contentBlock page="1" ix="5">
    <textBlock ix="0">50,000 kronor.</textBlock>
  </contentBlock>
  <contentBlock page="1" ix="6">
    <textBlock ix="0">Utskottet hade i den nu föredragna punkten på anförda skäl hemställt, att riksdagen måtte till förstärkning av anslaget till Drottningholms slott för budgetåret 1924—1925 anvisa ett extra anslag av 40,000 kronor.</textBlock>
  </contentBlock>
  <contentBlock page="1" ix="7">
    <textBlock ix="0">Herr statsrådet Beskow: Herr greve och talman, mina herrar! En finansminister, som gör anspråk på att hans kolleger i regeringen skola iakttaga all möjlig begränsning, när det gäller anslagskrav, måste ju se till att sparsamhet iakttages också i de huvudtitlar, som han närmast företräder, alltså den första och den sjunde, och det anser jag mig även ha gjort. Vad första huvudtiteln beträffar, synes det inte så mycket, eftersom slutresultatet är ungefär detsamma som föregående år. Att man inte kunnat göra några större nedskärningar där beror emellertid på att det i själva verket redan tidigare indirekt gjorts mycket kraftiga nedsättningar genom att höjningar i förhållande till penningvärdets fall icke företagits. Även om vi borteliminera vissa engångsanslag, slutar huvudtiteln för närvarande på en summa, som inte är mer än 33 procent högre än 1914, och tar man med dessa engångsanslag, är höjningen inte mer än 13 procent.</textBlock>
    <textBlock ix="1">Emellertid anser jag mig så till vida ha gjort en insats i sparsamhetens intresse, att jag motsatt mig de förslag om höjningar, som på flera punkter framställts. Men på en punkt har jag inte ansett mig kunna komma ifrån en höjning, och den gäller anslaget till Drottningholms slott och park. På den punkten har jag föreslagit en höjning av förstärkningsanslaget med 30,006 kronor, under det statsutskottet nu föreslår att höjningen skall inskränkas till 20,000 kronor.</textBlock>
    <textBlock ix="2">När jag fick beräkningarna från riksmarskalksämbetet ansåg jag mig kunna konstatera, att inkomstsidan var riktigt beräknad. Där är upptagen en post på 7,500 kronor av Jordbruket och en på 15,000 av fastigheterna, men i övrigt öns inga andra inkomster än anslagen. Man fick alltså koncentrera sin uppmärksamhet på utgifterna. Då var det särskilt två poster, som föreföllo att kunna bli föremål för olika bedömande. Den ena var själva slottets underhåll, som var upptaget till 30,000 kronor, det andra underhållet var parken, upptaget till 40,000 kronor.</textBlock>
    <textBlock ix="3">För att kunna få full klarhet om dessa kravs behövlighet, ansåg jag det vara nödvändigt att resa ut till Drottningholm och taga förhållandena i ögnasikte. Rörande själva slottet vill jag erkänna, att det fann jag i stort sett i ett mycket gott skick. Det torde vara nödvändigt att företaga en ommålning av fönsterna, vilket kommer att kräva en ganska dryg kostnad, men själva byggnaden i övrigt torde inte för närvarande behöva något avsevärt underhåll. Det finns i gallerierna en del bataljmålningar av Lemke, som på sin tid hade ett utomordentligt stort konstvärde, men som nu på grund av tidigare vanvård huvud-</textBlock>
  </contentBlock>
  <contentBlock page="2" ix="0">
    <textBlock ix="0">Onsdagen den 15 februari. B</textBlock>
  </contentBlock>
  <contentBlock page="2" ix="1">
    <textBlock ix="0">sakligen ha mera historiskt intresse. De äro emellertid mycket roliga att se på, om man bortser från deras yttre beskaffenhet, som inte är rolig alls, eftersom de äro fulla av sprickor. Man får det intrycket att färgen i stor utsträckning kan falla av. Det uppgavs för mig att en restaurering av dessa tavlor skulle gå på 20,000 kronor, och det skulle jag anse sannolikt.</textBlock>
    <textBlock ix="1">Vad parken beträffar, rymmer den ju bl. a. Kina slott. Detta var också i sitt inre mycket väl bibehållet, men till det yttre fordrar det nog en del reparationer för takets underhåll med mera. Jag har fått en kostnadsuppgift för detta yttre underhåll på 6.500 kronor. Det är ju inte alldeles säkert, att hela detta belopp kommer att behövas, i varje fall inte för ögonblicket, men något går ju i alla fall åt.</textBlock>
    <textBlock ix="2">Överhuvud taget tror jag inte, man kan anse att det begärda beloppet för slottets underhåll, 30,000 kronor, är högt beräknat. Sätter man, som jag har oJort. ned det till 20.000 kronor, motsvarar det en halv procent av värdet på slottet, som kan beräknas till 4 miljoner.</textBlock>
    <textBlock ix="3">Själva parken omfattar inte mindre än 190 tunnland i areal, därav 12 tunnland trädgård, som man borde sköta fint. TI själva verket är parken inte vidare väl underhållen. De enda partier som äro något så när hyggligt underhållna äro gräsmattorna. Gångarna i denna stora park ha inte varit grusade på trettio år. en del av alléerna äro utgångna och bersåer m. m.. som ger parken dess monumentala karaktär, äro borta. På grund av min kännedom om vad det verkligen kostar att hålla parker och trädgårdar, är jag övertygad om att man inte räknar för högt, om man sätter beloppet till 30.000 kronor, utan att det snarare tvärtom blir mycket svårt att även för detta belopp underhålla parken väl.</textBlock>
    <textBlock ix="4">Jag har ju hört att även statsutskottet har varit ute och tittat på förhållandena. Jag kan inte förstå, att utskottet kommit till annat resultat än jag, på annat sätt än att när utskottet var där ute, var marken snöbetäckt, så att utskottet inte hade mycket tillfälle att se i vilket skick trädgården befann sig.</textBlock>
    <textBlock ix="5">Att den prutning, statsutskottet föreslår, i själva verket skulle betyda en besparing, har jag svårt att tro. Det har nämligen varit brister i detta anslag på c:a 20.000 kronor om året, som lånats i bank. Nu måste Kungl. Maj:t föreslå att de skola täckas ur Djurgårdsfonden. Det rör sig därvid om en summa på</textBlock>
  </contentBlock>
  <contentBlock page="2" ix="2">
    <textBlock ix="0">A2.894 kronor. Jag tror att det för att få någon verklig hållning på denna</textBlock>
  </contentBlock>
  <contentBlock page="2" ix="3">
    <textBlock ix="0">fråga inte är klokt att sätta anslaget för lågt.</textBlock>
    <textBlock ix="1">Jag vill slutligen fästa uppmärksamheten på det förhållandet, att denna park, särskilt under den vackra årstiden. besökes av massor av folk. omkring 150,000 personer årligen, givetvis mest från huvudstaden. Under sådana förhållanden tror jag det kan vara riktigt att hålla både slottet och parken i ett värdigt skick. Att slottet representerar ett kulturhistoriskt monument av utomordentligt stort intresse, som det är vår skyldighet att bevara i bästa möjliga skick, är ock min övertygelse. Jag tror därför, det kunde vara rimligt att icke företaga någon nedsättning i det av Kungl. Maj:t äskade anslaget.</textBlock>
  </contentBlock>
  <contentBlock page="2" ix="4">
    <textBlock ix="0">Herr Widell: Herr greve och talman! Såsom herr statsrådet och chefen för finansdepartementet omnämnde, har statsutskottet eller rättare sagt dess första avdelning besökt Drottningholms slott för att på ort och ställe taga kännedom om förhållandena. Vi kommo därvid till den uppfattningen, att förhållandena nog vore mycket gynnsammare än vad som framgår av statsrådsprotokollet. Av finansministern hava vi nu hört, att även enligt hans uppfattning det i själva verket inte är så dåligt ställt, som det står omnämnt i statsrådsprotokollet. Vid vårt besök funno vi sålunda, att själva slottet var utmärkt bra underhållet. I detta avseende var just ingenting vidare att klaga på. Det talades visserligen om att det kunde vara behövligt att ommåla fönsterposterna. Jag medger gärna, att det vore önskvärt, om så skedde, men detta är ju ingen-</textBlock>
  </contentBlock>
  <contentBlock page="2" ix="5">
    <textBlock ix="0">Nr 11.</textBlock>
  </contentBlock>
  <contentBlock page="2" ix="6">
    <textBlock ix="0">Förstärkning uv anslaget till Drottningholms slott.</textBlock>
  </contentBlock>
  <contentBlock page="2" ix="7">
    <textBlock ix="0">(Forts.)</textBlock>
  </contentBlock>
  <contentBlock page="3" ix="0">
    <textBlock ix="0">Nr 11.</textBlock>
  </contentBlock>
  <contentBlock page="3" ix="1">
    <textBlock ix="0">Förstärkning av anslaget till Drottningholms slott.</textBlock>
  </contentBlock>
  <contentBlock page="3" ix="2">
    <textBlock ix="0">(Forts.)</textBlock>
  </contentBlock>
  <contentBlock page="3" ix="3">
    <textBlock ix="0">4 Onsdagen den 13 februari.</textBlock>
  </contentBlock>
  <contentBlock page="3" ix="4">
    <textBlock ix="0">ting så brådskande och står ju icke för livet, utan kan utföras efter hand som medel finnas tillgängliga. HFönsterposterna äro av ek, och de taga säkerligen ingen som helst skada i det skick, vari de nu befinna sig. Vidare sade man, att det vore önskvärt att få restaurera de bataljmålningar, som herr statsrådet talade om. Det är naturligtvis också en sak, som kan ske så småningom och ej behöver verkställas på en enda gång.</textBlock>
    <textBlock ix="1">Vad så beträffar det s. k. Kina slott, funno vi inga andra brister än att byggnaden möjligen behövde delvis målas utvändigt samt att taket behövde repareras på ett par ställen. Vidare erfordras nytt trästaket eller en balustrad utmed taket. Kostnaderna härför beräknades enligt uppgift till 1,900 kronor, ett belopp, som emellertid de ledamöter av utskottet, som äga kännedom om priser och kostnader å snickeriarbeten, ansågo orimligt högt. Virke .anns redan tillhands i hugget skick, så att det är endast fråga om själva aptera 1det. Allt detta är obetydligheter, som icke kunna medföra några så stora kostnader.</textBlock>
    <textBlock ix="2">Återstår då själva parken. Det är klart, att denna park fordrar ett betydande underhåll. Huru parkens tillstånd för närvarande var, kunde vi vid vårt besök icke bedöma, då marken var höljd i djup snö. Men att man för detta. ändamål skulle behöva skrida till en sådan höjning som med 150 2 av förstärkningsanslaget under nuvarande finansiella läge, har jag svårt att vara med på. Att en höjning är behövlig, voro vi alla ense om, men vi ansågo, att denna höjning under nuvarande förhållanden kunde stanna vid 100 « eller vid 20,000 kronor. Det är tyvärr så, att man i dessa tider nödgas hålla igen även beträffande sådana utgifter, som äro i hög grad önskvärda eller behövliga. Vi hava kommit till den uppfattningen, att här fanns en punkt, på vilken man kunde undanskjuta utgiften. Att en ytterligare höjning framdeles kan behövas, vill Jag icke bestrida, men för närvarande anser jag, att höjningen kan stanna vid 100 £.</textBlock>
    <textBlock ix="3">För min del finner jag starka skäl föreligga för bifall till utskottets hem: ställan, till vilken jag, herr greve och talman, ber att få yrka bifall.</textBlock>
  </contentBlock>
  <contentBlock page="3" ix="5">
    <textBlock ix="0">Herr Swartz: Jag kan icke neka till att om de uppgifter, som från statsrådsbänken nyss lämnats, förelegat inom statsutskottet, där jag för min del bad om närmare upplysningar, hade jag åtminstone icke kunnat biträda förslaget om nedsättning i det av Kungl. Maj:t begärda beloppet. Vi hörde ju dock av herr statsrådet, att bristerna även inomhus med avseende å slottets tavlor voro vida större, än vad som i statsutskottet upplystes. Vidare hörde vi av herr statsrådet, att parkens underhåll lämnar mycket övrigt att önska. At det var alldeles omöjligt för statsutskottets ledamöter att vid sitt besök kunna se detta, erkändes också av den föregående talaren. När parken i 30 års tid icke blivit grusad, måtte det väl behövas ett ganska betydande arbete för att åter. ställa den i ett sådant skick, att den kan taga emot besök på söndagarna, icke minst från Stockholm.</textBlock>
    <textBlock ix="1">Om jag icke fattade herr statsrådet orätt, förelåg redan nu en brist i anslaget, som skulle på annat sätt komma att fyllas. Under sådana omständigheter kan jag icke förstå, att det är en riktig politik och en riktig sparsamhet att icke vilja vara med om att bevilja det anslag, som Kungl. Maj:t för sin del funnit vara nödvändigt.</textBlock>
    <textBlock ix="2">Hade jag som sagt i statsutskottet fått dessa upplysningar, skulle jag för min del icke hava låtit utlåtandet gå reservationsfritt från utskottet. Jag ber således att få yrka bifall till Kungl. Maj:ts förslag.</textBlock>
  </contentBlock>
  <contentBlock page="3" ix="6">
    <textBlock ix="0">Sedan överläggningen förklarats härmed slutad, gjorde herr talmannen jämligt därunder förekomna yrkanden propositioner, först på bifall till vad utskottet i den under behandling varande punkten hemställt samt vidare på bi-</textBlock>
  </contentBlock>
  <contentBlock page="4" ix="0">
    <textBlock ix="0">Onsdagen den 13 februari. 5 Nr HU.</textBlock>
  </contentBlock>
  <contentBlock page="4" ix="1">
    <textBlock ix="0">fall till Kungl. Maj:ts i ämnet gjorda framställning; och förklarade herr tal- Företärkning mannen, efter att hava upprepat propositionen på bifall till utskottets hemstäl- Prollninglan, sig finna denna proposition vara med övervägande ja besvarad. holma alott.</textBlock>
  </contentBlock>
  <contentBlock page="4" ix="2">
    <textBlock ix="0">. - . é . on (Forts. ) Votering begärdes, i anledning varav uppsattes, justerades och anslogs en så</textBlock>
  </contentBlock>
  <contentBlock page="4" ix="3">
    <textBlock ix="0">lydande omröstningsproposition: Den, som bifaller vad statsutskottet hemställt i sitt utlåtande nr 1 punkten I, röstar Ja;</textBlock>
  </contentBlock>
  <contentBlock page="4" ix="4">
    <textBlock ix="0">Den, det ej vill, röstar | Nej; Vinner Nej, bifalles Kungl. Maj:ts i ämnet gjorda framställning.</textBlock>
  </contentBlock>
  <contentBlock page="4" ix="5">
    <textBlock ix="0">Vid slutet av den häröver anställda omröstningen befunnos rösterna hava utfallit sålunda: Ja — 58;</textBlock>
  </contentBlock>
  <contentBlock page="4" ix="6">
    <textBlock ix="0">Nej — 36.</textBlock>
  </contentBlock>
  <contentBlock page="4" ix="7">
    <textBlock ix="0">Punkterna 10 och 11. Vad utskottet hemställt bifölls.</textBlock>
  </contentBlock>
  <contentBlock page="4" ix="8">
    <textBlock ix="0">Föredrogs och hänvisades till jordbruksutskottet Kungl. Maj:ts denna dag avlämnade proposition nr 32.</textBlock>
  </contentBlock>
  <contentBlock page="4" ix="9">
    <textBlock ix="0">Anmäldes och bordlades:</textBlock>
  </contentBlock>
  <contentBlock page="4" ix="10">
    <textBlock ix="0">statsutskottets utlåtande nr 7, angående regleringen för budgetåret 1924— 1925 av utgifterna under riksstatens sjunde huvudtitel, innefattande anslagen till finansdepartemenet;</textBlock>
  </contentBlock>
  <contentBlock page="4" ix="11">
    <textBlock ix="0">bankoutskottets utlåtanden:</textBlock>
    <textBlock ix="1">nr 5, angående verkställd granskning av riksdagsbibliotekets styrelse och för valtning; samt</textBlock>
    <textBlock ix="2">nr 11, angående regleringen för budgetåret 1924—1925 av utgifterna under riksstatens elfte huvudtitel, innefattande anslagen till pensionsoch indragningsstaterna; ävensom |</textBlock>
  </contentBlock>
  <contentBlock page="4" ix="12">
    <textBlock ix="0">andra lagutskottets utlåtanden och memorial:</textBlock>
  </contentBlock>
  <contentBlock page="4" ix="13">
    <textBlock ix="0">nr 3, i anledning av väckt motion om skrivelse till Kungl. Maj:t angående ändrade bestämmelser i fråga om ersättning till expropriationsnämnd;</textBlock>
    <textBlock ix="1">är 4, i anledning av väckt motion om viss ändring i 45 8 i lagen om fattigvården; ' i</textBlock>
    <textBlock ix="2">nr 5, i anledning av väckt motion om viss ändring i 46 $ i lagen om fattigvården ; och</textBlock>
    <textBlock ix="3">nr 6, i anledning av remiss dels från första kammaren av motionerna nr 175 om ökad ersättning i anledning av kroppsskada, ådragen under militärtjänstgöring m. m., nr 176 om ökat skydd mot värnpliktigs skiljande från tjänst eller arbete m. m. och nr 177 om ökad möjlighet till befrielse från värnpliktstjänstgöring i vissa fall, dels ock från andra kammaren av motionen nr 4 om ändrad lydelse av 8 1 i lagen den 21 maj 1920 om värnpliktiga, vilka hysa samvetsbetänkligheter mot värnpliktstjänstgöring. |</textBlock>
  </contentBlock>
  <contentBlock page="5" ix="0">
    <textBlock ix="0">Nr 11.</textBlock>
  </contentBlock>
  <contentBlock page="5" ix="1">
    <textBlock ix="0">6 - Fredagen den 15 februari.</textBlock>
  </contentBlock>
  <contentBlock page="5" ix="2">
    <textBlock ix="0">Upplästes följande inkomna läkarintyg:</textBlock>
  </contentBlock>
  <contentBlock page="5" ix="3">
    <textBlock ix="0">Att ledamoten av riksdagens första kammare Gustaf Wahl lider av lungsjukdom samt att han till följd härav tills vidare är förhindrad att deltaga i riksdagsarbetet, intygar</textBlock>
    <textBlock ix="1">Ersta sjukhus den 12 februari 1924,</textBlock>
    <textBlock ix="2">Reinhold Nauclér. leg. läkare.</textBlock>
  </contentBlock>
  <contentBlock page="5" ix="4">
    <textBlock ix="0">Ledighet från riksdagsgöromålen beviljades herr Möller för tiden den 14— den 24 innevarande månad.</textBlock>
  </contentBlock>
  <contentBlock page="5" ix="5">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 11,56 f. m.</textBlock>
  </contentBlock>
  <contentBlock page="5" ix="6">
    <textBlock ix="0">In fidem Lode Wistrand.</textBlock>
  </contentBlock>
  <contentBlock page="5" ix="7">
    <textBlock ix="0">h</textBlock>
  </contentBlock>
  <contentBlock page="5" ix="8">
    <textBlock ix="0">Fredagen den 15 februari.</textBlock>
  </contentBlock>
  <contentBlock page="5" ix="9">
    <textBlock ix="0">Kammaren sammanträdde kl. 3 e. m.</textBlock>
  </contentBlock>
  <contentBlock page="5" ix="10">
    <textBlock ix="0">Herr talmannen yttrade: Sedan vi sist voro samlade, har kammaren lidit en förlust, i det att dess ledamot Gustaf Adolf Wahl avlidit.</textBlock>
    <textBlock ix="1">Han var trots sin mångåriga sjuklighet en arbetsam och verksam man, livligt och varmt intresserad för många viktiga sociala spörsmål. Här i kammaren har han förvärvat många vänner, som nu sakna honom och livligt beklaga hans bortgång.</textBlock>
    <textBlock ix="2">Frid över hans minne!</textBlock>
  </contentBlock>
  <contentBlock page="5" ix="11">
    <textBlock ix="0">Anmäldes och godkändes jordbruksutskottets förslag till riksdagens skrivelse, nr 15, till Konungen angående vissa av Kungl. Maj:t gjorda framställningar rörande reglering av utgifterna för kapitalökning för budgetåret 1924—1925 i vad angår jordbruksärendena.</textBlock>
  </contentBlock>
  <contentBlock page="5" ix="12">
    <textBlock ix="0">Anmäldes och godkändes första lagutskottets förslag till riksdagens skrivelse, nr 18, till Konungen i anledning av Kungl. Maj:ts proposition med förslag till lag angående domstols behörighet i fråga om upptagande av vissa brottmål.</textBlock>
  </contentBlock>
  <contentBlock page="5" ix="13">
    <textBlock ix="0">Justerades protokollen för den 8, 9 och 12 innevarande månad.</textBlock>
  </contentBlock>
  <contentBlock page="5" ix="14">
    <textBlock ix="0">Föredrogos, men bordlades ånyo på flera ledamöters begäran statsutskottets utlåtande nr 7, bankoutskottets utlåtanden nr 5 och 11 samt andra lagutskottets utlåtanden nr 3—5,</textBlock>
  </contentBlock>
  <contentBlock page="6" ix="0">
    <textBlock ix="0">Fredagen den 15 februari. 7</textBlock>
  </contentBlock>
  <contentBlock page="6" ix="1">
    <textBlock ix="0">Vid föredragning av andra lagutskottets memorial nr 6, 1 anledning av remiss dels från första kammaren av motionerna nr 175 om ökad ersättning i anledning av kroppsskada, ådragen under militärtjänstgöring m. m., nr 176 om ökat skydd mot värnpliktigs skiljande från tjänst eller arbete m. m. och nr 177 om ökad möjlighet till befrielse från värnpliktstjänstgöring i vissa fall, dels ock från andra kammaren av motionen nr 4 om ändrad lydelse av $ I i lagen den 21 maj 1920 om värnpliktiga, vilka hysa samvetsbetänkligheter mot värnpliktstjänstgöring, bifölls vad utskottet i detta memorial hemställt.</textBlock>
  </contentBlock>
  <contentBlock page="6" ix="2">
    <textBlock ix="0">Herr Lindhagen väckte nedannämnda motioner:</textBlock>
  </contentBlock>
  <contentBlock page="6" ix="3">
    <textBlock ix="0">nr 208, angående grundlagsändringar beträffande ordningen för samarbete mellan regering och riksdag i utrikespolitiska angelägenheter;</textBlock>
    <textBlock ix="1">nr 209, om ändrad lydelse av $ 54 tredje stycket regeringsformen;</textBlock>
    <textBlock ix="2">nr 210, om ökat antal ledamöter och suppleanter i utrikesnämnden;</textBlock>
    <textBlock ix="3">ar 211, om ändrad lydelse av $ 50 andra stycket riksdagsordningen;</textBlock>
    <textBlock ix="4">nr 212, om förande av protokoll vid utrikesnämndens sammanträden:</textBlock>
    <textBlock ix="5">nr 213, om skyldighet för utrikesnämnden att till riksdagen avgiva berättelse rörande i nämnden förekomna ärenden m. m.;</textBlock>
    <textBlock ix="6">nr 214, om utrikespolitiska frågors beredning genom ett ständigt utskott m. m.:</textBlock>
    <textBlock ix="7">nr 215, om ändrad lydelse av $ 12 regeringsformen;</textBlock>
    <textBlock ix="8">nr 216, om ändrad lydelse av $ 56 riksdagsordningen;</textBlock>
    <textBlock ix="9">nr 217, om skyldighet för ministern för utrikes ärendena att lämna riksdagen framställningar av det utrikespolitiska läget;</textBlock>
    <textBlock ix="10">nr 218, om ändrad lydelse av 8 105 regeringsformen och $ 38 mom. 3 riksdagsordningen; ;</textBlock>
    <textBlock ix="11">nr 219, om meddelande åt allmänheten av upplysningar om utrikespolitiska frågor m. m.; samt</textBlock>
    <textBlock ix="12">nr 220, om ändrad lydelse av $ 13 regeringsformen.</textBlock>
  </contentBlock>
  <contentBlock page="6" ix="4">
    <textBlock ix="0">Dessa motioner blevo på begäran bordlagda.</textBlock>
  </contentBlock>
  <contentBlock page="6" ix="5">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 3,08 e. m.</textBlock>
  </contentBlock>
  <contentBlock page="6" ix="6">
    <textBlock ix="0">In fidem Lode Wistrand.</textBlock>
  </contentBlock>
  <contentBlock page="6" ix="7">
    <textBlock ix="0">Nr HU.</textBlock>
  </contentBlock>
</protocol>
