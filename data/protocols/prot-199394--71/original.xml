<protocol id="prot-199394--71">
  <contentBlock page="0" id="i-4ef8b8812821373d">
    <textBlock id="i-2e8928049970c777">1 §  Justering av protokoll</textBlock>
  </contentBlock>
  <contentBlock page="0" id="i-c97a5ce6f524861f">
    <textBlock id="i-5f0ee23b132aa968">Justerades protokollen för den 1, 2, 3 och 4 mars.</textBlock>
  </contentBlock>
  <contentBlock page="0" id="i-79b779703b145035">
    <textBlock id="i-3c60dc6909ae9ced">2 §  Meddelande om information från regeringen</textBlock>
  </contentBlock>
  <contentBlock page="0" id="i-e948878a85aaa8a1">
    <textBlock id="i-d71f5ec455a2f71b">Talmannen meddelade att efter muntliga frågestunden torsdagen den 17 mars kommer, utöver tidigare aviserad information av justitieminister Gun Hellsvik, information också att lämnas av utrikesminister Margaretha af Ugglas om läget i f.d. Jugoslavien och svenskt deltagande i fredsbevarande insatser.</textBlock>
  </contentBlock>
  <contentBlock page="0" id="i-00151da0a4d8e0cd">
    <textBlock id="i-fe382141b745f0e8">3 §  Hänvisning av ärenden till utskott</textBlock>
  </contentBlock>
  <contentBlock page="0" id="i-193f5a5ab60d2d8d">
    <textBlock id="i-a21143092d4f3d6b">Föredrogs och hänvisades</textBlock>
  </contentBlock>
  <contentBlock page="0" id="i-d2eb0069acb7a516">
    <textBlock id="i-f22f1c166dfcde32">Proposition</textBlock>
  </contentBlock>
  <contentBlock page="0" id="i-bc856a8716ffafe7">
    <textBlock id="i-68167024105cc07b">1993/94:151 till skatteutskottet</textBlock>
  </contentBlock>
  <contentBlock page="0" id="i-9471e7eb98baf1d5">
    <textBlock id="i-d38632492e7833f4">Förslag</textBlock>
  </contentBlock>
  <contentBlock page="0" id="i-c637c2b7557b3508">
    <textBlock id="i-d1a1547a6e68a5c7">1993/94:TK2 till konstitutionsutskottet</textBlock>
  </contentBlock>
  <contentBlock page="0" id="i-15b49fc11e86badf">
    <textBlock id="i-560300b3eae28560">Redogörelse</textBlock>
  </contentBlock>
  <contentBlock page="0" id="i-5d1e13b19b809514">
    <textBlock id="i-9ea168f702d9cd3f">1993/94:RR5 till finansutskottet</textBlock>
  </contentBlock>
  <contentBlock page="0" id="i-2cd4ecf0d913173f">
    <textBlock id="i-e09159382de43166">4 §  Bordläggning</textBlock>
  </contentBlock>
  <contentBlock page="0" id="i-8328cffc442bcee4">
    <textBlock id="i-6bc5d059a7d2ee71">Anmäldes och bordlades</textBlock>
  </contentBlock>
  <contentBlock page="0" id="i-0fb46f2872677f00">
    <textBlock id="i-576bf90b0318018f">Propositionerna</textBlock>
  </contentBlock>
  <contentBlock page="0" id="i-e61ab619d2ab7944">
    <textBlock id="i-83e6b3e1cebfbfdd">1993/94:146 Åtgärder mot missbruk av den fria nomineringsrätten</textBlock>
  </contentBlock>
  <contentBlock page="0" id="i-4d6d72a276d0e1da">
    <textBlock id="i-cf2334afe023832f">1993/94:154 Dubbelbeskattningsavtal mellan</textBlock>
    <textBlock id="i-de7bcf705e7798e0">Sverige och Gambia</textBlock>
  </contentBlock>
  <contentBlock page="0" id="i-8feb8ca94df889a5">
    <textBlock id="i-47b0e97ea00791ff">1993/94:155 Dubbelbeskattningsavtal mellan</textBlock>
    <textBlock id="i-a1ed92f1676b7934">Sverige och Bolivia</textBlock>
  </contentBlock>
  <contentBlock page="0" id="i-d35de0faddbc8bf5">
    <textBlock id="i-3d2d8f519e3a9745">Konstitutionsutskottets betänkanden</textBlock>
  </contentBlock>
  <contentBlock page="0" id="i-2fc1a5c0e891fc9a">
    <textBlock id="i-dc1cc88a87e5e7fe">1993/94:KU20 Förvaring av allmänna handlingar hos andra organ än myndigheter</textBlock>
  </contentBlock>
  <contentBlock page="0" id="i-928718f968195008">
    <textBlock id="i-71923cb120fc2f67">1993/94:KU25 Några rättegångsfrågor i tryckfrihets- och yttrandefrihetsmål m.m.</textBlock>
  </contentBlock>
  <contentBlock page="0" id="i-4f2de69fbe626d4e">
    <textBlock id="i-572d5cc34a0d4034">1993/94:KU26 Förslag till tilläggsbudget till statsbudgeten för budgetåret 1993/94</textBlock>
  </contentBlock>
  <contentBlock page="0" id="i-0b8c27f16c3c66ba">
    <textBlock id="i-e1d26e9bdb7a515e">1993/94:KU31 Anslag till allmänna val</textBlock>
  </contentBlock>
  <contentBlock page="0" id="i-66c5ce034df8a5a5">
    <textBlock id="i-a3e9eb6c000dc73e">1993/94:KU32 Stöd till politiska partier</textBlock>
  </contentBlock>
  <contentBlock page="0" id="i-733119adb3f56cbb">
    <textBlock id="i-8853f3ad80303371">1993/94:KU33 Anslag till Datainspektionen</textBlock>
  </contentBlock>
  <contentBlock page="0" id="i-c1b1ab34a6e051b6">
    <textBlock id="i-ea9844f1dc9f60d3">1993/94:KU34 Anslag till sametinget</textBlock>
  </contentBlock>
  <contentBlock page="0" id="i-a181f3ba672d0cf1">
    <textBlock id="i-7388dcd516b71787">Skatteutskottets betänkanden</textBlock>
  </contentBlock>
  <contentBlock page="0" id="i-d569eeb165a58cad">
    <textBlock id="i-17e9a02cdfbb5007">1993/94:SkU22 Anslag till skatteförvaltningen, m.m.</textBlock>
  </contentBlock>
  <contentBlock page="0" id="i-e462a96e6418de0b">
    <textBlock id="i-28f735ab32b420c0">1993/94:SkU23 Anslag till Tullverket, m.m.</textBlock>
  </contentBlock>
  <contentBlock page="0" id="i-b930d7cad6848c10">
    <textBlock id="i-da088fd5f47046ea">1993/94:SkU29 Ny mervärdesskattelag</textBlock>
  </contentBlock>
  <contentBlock page="0" id="i-931d72a3aa89d0d2">
    <textBlock id="i-951efcdb479f730d">Justitieutskottets betänkanden</textBlock>
  </contentBlock>
  <contentBlock page="0" id="i-616e4322de043ce1">
    <textBlock id="i-9dfde82a036811fc">1993/94:JuU14 Särskild utlänningskontroll</textBlock>
  </contentBlock>
  <contentBlock page="0" id="i-f566d3d86e96ffb7">
    <textBlock id="i-c1470da816e383b2">1993/94:JuU15 Anslag till Svensk författningssamling m.m.</textBlock>
  </contentBlock>
  <contentBlock page="0" id="i-67b9d6cf38d355c6">
    <textBlock id="i-f870552a8a47d661">1993/94:JuU16 Anslag till Justitiekanslern</textBlock>
  </contentBlock>
  <contentBlock page="0" id="i-a3c71bf8a814850d">
    <textBlock id="i-59651dd783f9e47a">Utrikesutskottets betänkande</textBlock>
  </contentBlock>
  <contentBlock page="0" id="i-7922717366fe5eaf">
    <textBlock id="i-b335789029ea577a">1993/94:UU12 Lagstiftning med anledning av</textBlock>
    <textBlock id="i-26b5eb86d7f782f7">Sveriges tillträde till Förenta nationernas konvention mot kemiska vapen</textBlock>
  </contentBlock>
  <contentBlock page="0" id="i-529d5026e365fc86">
    <textBlock id="i-b37d3731bc881c5d">Försvarsutskottets betänkande</textBlock>
  </contentBlock>
  <contentBlock page="0" id="i-4269c98cc0f18ced">
    <textBlock id="i-49f6c7091858e817">1993/94:FöU8 Ny organisation för hantering av pliktpersonal och för försvarets högskolor</textBlock>
  </contentBlock>
  <contentBlock page="0" id="i-fb95c9d52c485197">
    <textBlock id="i-167801c7183d3cea">Kulturutskottets betänkanden</textBlock>
  </contentBlock>
  <contentBlock page="0" id="i-adbca5e028862f22">
    <textBlock id="i-b8e6454027cd6cdf">1993/94:KrU11 Idrott</textBlock>
  </contentBlock>
  <contentBlock page="0" id="i-e36a0474d9092da1">
    <textBlock id="i-11b0ade45a21ec96">1993/94:KrU13 Folkbildning</textBlock>
  </contentBlock>
  <contentBlock page="0" id="i-339ce62456744087">
    <textBlock id="i-a5c0969b846bae54">Utbildningsutskottets betänkanden</textBlock>
  </contentBlock>
  <contentBlock page="0" id="i-81a6c35efa0f1b9b">
    <textBlock id="i-b859c9f800bc9c97">1993/94:UbU5 Anslag till Sveriges lantbruksuniversitet, m.m.</textBlock>
  </contentBlock>
  <contentBlock page="0" id="i-719787d38867a2db">
    <textBlock id="i-08a48c6d40384c39">1993/94:UbU6 Vissa skollagsfrågor</textBlock>
  </contentBlock>
  <contentBlock page="0" id="i-e97b5a2bf41effa0">
    <textBlock id="i-a1136e54790533a7">Trafikutskottets betänkanden</textBlock>
  </contentBlock>
  <contentBlock page="0" id="i-c8cc3b52f12b2b9a">
    <textBlock id="i-ff64706b1faae66a">1993/94:TU1 Överstyrelsen för civil beredskap</textBlock>
  </contentBlock>
  <contentBlock page="0" id="i-bb27a0a5505e9461">
    <textBlock id="i-32171092ce6cf5e7">1993/94:TU12 Viss internationell verksamhet</textBlock>
  </contentBlock>
  <contentBlock page="0" id="i-80bf5e7aeebeaca3">
    <textBlock id="i-3150ff1150ceef63">1993/94:TU13 Banverket m.m.</textBlock>
  </contentBlock>
  <contentBlock page="0" id="i-cfb8528e9a86b29b">
    <textBlock id="i-3282b017365e56ca">1993/94:TU14 Sjöfart</textBlock>
  </contentBlock>
  <contentBlock page="0" id="i-c88aa0a235f80b17">
    <textBlock id="i-051b60f97f90dfb0">1993/94:TU15 Luftfart</textBlock>
  </contentBlock>
  <contentBlock page="0" id="i-36d9281b5acec941">
    <textBlock id="i-cd033ecbddda7dba">1993/94:TU16 Trafikpolitikens mål</textBlock>
  </contentBlock>
  <contentBlock page="0" id="i-ced843d3bba89a19">
    <textBlock id="i-c2a6ad3da4842759">Jordbruksutskottets betänkande</textBlock>
  </contentBlock>
  <contentBlock page="0" id="i-511fd4cd525c9824">
    <textBlock id="i-63133f9f78724ff4">1993/94:JoU14 Alternativ till burhållning av värphöns</textBlock>
  </contentBlock>
  <contentBlock page="0" id="i-ef757b8525986c01">
    <textBlock id="i-e0ce83edc58fce6e">Arbetsmarknadsutskottets betänkanden</textBlock>
  </contentBlock>
  <contentBlock page="0" id="i-60157e94a3ec52be">
    <textBlock id="i-63b7a5f13627442d">1993/94:AU7 Tilläggsbudget till statsbudgeten för budgetåret 1993/94</textBlock>
  </contentBlock>
  <contentBlock page="0" id="i-46c5f19c20b1a649">
    <textBlock id="i-b2c10852cf717313">1993/94:AU9 Åtgärder mot etnisk diskriminering i arbetslivet</textBlock>
  </contentBlock>
  <contentBlock page="0" id="i-6dae7e2ec1e1ab13">
    <textBlock id="i-ebc71061204f9f02">1993/94:AU10 Statliga arbetsgivarfrågor, anslag</textBlock>
  </contentBlock>
  <contentBlock page="0" id="i-1b2ba020d7819ab0">
    <textBlock id="i-2d52822ad03f3e94">1993/94:AU20 Arbetsdomstolen m.m., anslag</textBlock>
  </contentBlock>
  <contentBlock page="0" id="i-fca881f3fc767a83">
    <textBlock id="i-56df4a5066728401">Bostadsutskottets betänkanden</textBlock>
  </contentBlock>
  <contentBlock page="0" id="i-c70bb30b640da619">
    <textBlock id="i-929f097730893b48">1993/94:BoU10 Anslag till Lantmäteriverket och</textBlock>
    <textBlock id="i-935faa2d22af54f7">Centralnämnden för fastighetsdata m.m.</textBlock>
  </contentBlock>
  <contentBlock page="0" id="i-1c93a83f6c1f90b9">
    <textBlock id="i-d69323ed3efe94ec">1993/94:BoU11 Anslag till främjande av rennäringen m.m.</textBlock>
  </contentBlock>
  <contentBlock page="0" id="i-ca80e8a8ce8dc1f5">
    <textBlock id="i-b1092f6cbe5a501c">1993/94:BoU12 Byggforskning, fonden för fuktoch mögelskador och åtgärder mot radon i bostäder</textBlock>
  </contentBlock>
  <contentBlock page="0" id="i-7d273c161f0fc4f2">
    <textBlock id="i-62b9905687c87a52">5 §  Anmälan om interpellationer</textBlock>
  </contentBlock>
  <contentBlock page="0" id="i-94726bf88eac5793">
    <textBlock id="i-b6b777c7b5af5568">Anmäldes att följande interpellationer framställts</textBlock>
  </contentBlock>
  <contentBlock page="0" id="i-fefa794942c2975b">
    <textBlock id="i-ac86bf0f120e9d1a">den 7 mars</textBlock>
  </contentBlock>
  <contentBlock page="0" id="i-8ca8fcb19dea5815">
    <textBlock id="i-08db6d5bd6f470bb">1993/94:107 av Pierre Schori (s) till statsministern om utvecklingen i Ryssland:</textBlock>
  </contentBlock>
  <contentBlock page="0" id="i-c49be615c3015fa7">
    <textBlock id="i-e3efa5a5813752d0">Utvecklingen i Ryssland är den viktigaste faktorn för vår säkerhetspolitik. Rysslands öde kan bara avgöras av det ryska folket självt. Men vi kan och skall givetvis stödja demokraterna och reformpolitiken. Vilken väg som demokratiseringsprocessen skall ta är ett livligt diskuterat ämne. I Ryssland självt är både reformisterna och deras moståndare splittrade om vägvalet.</textBlock>
  </contentBlock>
  <contentBlock page="0" id="i-3c8a8cdc3bcd5a4f">
    <textBlock id="i-5062d16df90c93ac">Efter den högerextremistiska och gammelkommunistiska framgången är det angelägnare än någonsin att komma bort från de förenklade föreställningarna om chockterapi. Nu behövs en intensifiering av reformarbetet. Nu behövs en politik för en social marknadsekonomi.</textBlock>
    <textBlock id="i-65772b91d10a1b9b">Det är ju det sociala sönderfallet och den dramatiskt sjunkande levnadsstandarden som skapat grogrund för antidemokraternas propaganda och framgångar. Utan stabilitet i rysk ekonomi och politik ökar också osäkerheten om den ryska utrikespolitiken. Ryckigheten i det ryska trupptillbakadragandet är djupt oroande. Till detta kommer den nya militärdoktrinen som av många ses som tendens till en rysk Monroedoktrin.</textBlock>
  </contentBlock>
  <contentBlock page="0" id="i-947f72730d72e11c">
    <textBlock id="i-92e509f65363b9bf">Sveriges hållning till utvecklingen i Ryssland är av dessa skäl av stor betydelse för vår säkerhetspolitik.</textBlock>
    <textBlock id="i-46116139bcba5ec3">Den kräver samråd och samförstånd.</textBlock>
    <textBlock id="i-61033927db54d851">Statsministern har i en rad uttalanden angivit en kurs i dessa frågor som väckt uppmärksamhet och debatt. Han har med emfas hävdat att Rysslands eknomi behöver mindre av terapi och mera av chock. Han har skapat oklarhet om Sveriges eventuella agerande i händelse av en rysk inmarsch i Baltikum.</textBlock>
  </contentBlock>
  <contentBlock page="0" id="i-7bee72beedb4a884">
    <textBlock id="i-488d6525e9ef0048">Kan statsministern mot denna bakgrund</textBlock>
  </contentBlock>
  <contentBlock page="0" id="i-05fe8e121df2f0cf">
    <textBlock id="i-47a808432d95781b">redogöra för regeringens inställning till utecklingen i Ryssland,</textBlock>
  </contentBlock>
  <contentBlock page="0" id="i-5545b871fe3dbf5a">
    <textBlock id="i-fa0c21c470c732cd">redovisa vad han menar med att Ryssland skall ha mera chock och mindre terapi i sin ekonomiska politik och</textBlock>
  </contentBlock>
  <contentBlock page="0" id="i-45cf1c2bac436af8">
    <textBlock id="i-5ccb43dc53802c08">klargöra vad han avsåg med sina uttalanden om svenskt agerande vid eventuell rysk aggression mot de baltiska staterna?</textBlock>
  </contentBlock>
  <contentBlock page="0" id="i-83326f3df68c123a">
    <textBlock id="i-d19c76faa92e4383">den 8 mars</textBlock>
  </contentBlock>
  <contentBlock page="0" id="i-fee6f8cc5a82b042">
    <textBlock id="i-54331f7ca182c1e2">1993/94:108 av Bengt Hurtig (v) till statsministern om giltigheten av svensk grundlag inför EU-rätten:</textBlock>
  </contentBlock>
  <contentBlock page="0" id="i-bdd7f994d59bb727">
    <textBlock id="i-c1bd0dd6453872e8">I Grundlagsutredningens inför EG betänkande,</textBlock>
    <textBlock id="i-d53c53ae16bb04c7">SOU 1993:14, slogs fast att EG-medlemskap innebär att staten överlåter en del av de högsta statsorganens beslutsbefogenheter till gemenskaperna. ''En konsekvens av den överlåtelsen är dels att normer som rådet beslutat kan -- oberoende av hur medlemsstaten traditionellt ser på den internationella rättens ställning -- gälla omedelbart i medlemsstaten, dels att de gemensamma normer som är direkt tillämpliga/har direkt effekt gäller framför medlemsstatens egna lagar oavsett dessas konstitutionella valör, alltså principiellt även framför grundlagen.''</textBlock>
  </contentBlock>
  <contentBlock page="0" id="i-fa47531907560687">
    <textBlock id="i-b26ec892a369f314">Grundlagar har vi för att ange de grundläggande spelreglerna i samhället för politik och myndighetsutövning och för demokratiska rättigheter. Grundlagar är kringgärdade med särskilda beslutsordningar därför att de inte utan vidare skall kunna ändras.</textBlock>
  </contentBlock>
  <contentBlock page="0" id="i-640fbf53b254106c">
    <textBlock id="i-fe1d1c773016ae42">I ett medlemskap i EU upphör grundlagarna att ha denna karaktär inför EU-rätten. Ett EU-beslut antaget mot den svenska riksdagens eller folkets vilja kan åsidosätta svensk grundlag. Även ett domstolsutlåtande, en domstolsuttolkning av fördragen, kan få en sådan följd och där har Sverige egentligen ingen röst alls; den domare som Sverige kommer att få utse får inte företräda nationella intressen eller vara politiskt bunden. Vår grundlag kan alltså komma att köras över.</textBlock>
  </contentBlock>
  <contentBlock page="0" id="i-ed956f4dd82f0d61">
    <textBlock id="i-f92ac6cef6ada928">Sådan är EU-rättens hittillsvarande ståndpunkt.</textBlock>
    <textBlock id="i-01d47c4e06beb180">EU-rätt har företräde framför nationell rätt.</textBlock>
  </contentBlock>
  <contentBlock page="0" id="i-77130ee83002807f">
    <textBlock id="i-a0d9b980f7148128">Vid den utfrågning som följde i riksdagen efter presentationen av det svenska avtalet gav emellertid såväl utrikeshandelsminister Dinkelspiel som statsminister Bildt en annan bild av läget.</textBlock>
  </contentBlock>
  <contentBlock page="0" id="i-adc87e3e3fc7c6fa">
    <textBlock id="i-7d7508b76dc53250">''I Sverige gäller svensk lag och i andra länder annan lag. I EU:s institutioner gäller EU:s bstämmelser'', yttrade statsrådet Dinkelspiel.</textBlock>
    <textBlock id="i-78e846adaa10f216">Eftersom många EU-bestämmelser hittills haft direkt rättsverkan i medlemsländerna, antyder detta uttalande av statsrådet Dinkelspiel att en ändring härvid skett.'' Statsministern uttalade sig vid detta tillfälle i samma riktning: ''Den yttersta garantin för svensk grundlag ligger i Sveriges riksdag och grundlagen själv. Det är en mycket viktig princip. Vi skall aldrig lita på någon annan än oss själva när det gäller våra grundlagar. Vi skall aldrig göra våra svenska grundlagar till föremål för andras beslutsfattande eller för andras medverkan.</textBlock>
    <textBlock id="i-417affb9b9ca9e95">Svensk grundlag gäller i Sverige. Beslut om svensk grundlag fattas av Sveriges riksdag. -- -- -- Detta respekteras av andra.''</textBlock>
  </contentBlock>
  <contentBlock page="0" id="i-fa59de8767da0430">
    <textBlock id="i-2deb64667a903ac7">Dessa uttalanden ger intrycket att EU:s rättsprincip om EU-rättens överhöghet över nationell rätt inte längre har giltighet. Detta skulle vara en anmärkningsvärd förändring inom EU.</textBlock>
  </contentBlock>
  <contentBlock page="0" id="i-c85515c22c1068e5">
    <textBlock id="i-ca1d555911966657">Med hänvisning till det ovanstående vill jag därför till statsministern ställa följande frågor:</textBlock>
  </contentBlock>
  <contentBlock page="0" id="i-5bffad8f5ebdd2dc">
    <textBlock id="i-234d92f362291d71">1. Har EU nu frångått principen om gemenskapsrättens företräde framför nationell rätt?</textBlock>
  </contentBlock>
  <contentBlock page="0" id="i-7a4256642545d6d8">
    <textBlock id="i-36eaef33d25e6880">2. Har Sverige i förhandlingarna lyckats få ett permanent undantag innebärande att svensk grundlag gäller i Sverige även i de avseenden den skulle kunna strida mot EU-rätt?</textBlock>
  </contentBlock>
  <contentBlock page="0" id="i-5f889a40d67fff14">
    <textBlock id="i-bdf2b339585df86f">1993/94:109 av Christina Linderholm (c) till statsrådet Ulf Dinkelspiel om antipersonella minor:</textBlock>
  </contentBlock>
  <contentBlock page="0" id="i-6cc6086a84c0c717">
    <textBlock id="i-0d3fbce822dc1ce5">USA lade i december 1993 fram en resolution i FN</textBlock>
    <textBlock id="i-0232313dc8dd1277">som uppmanar alla länder att följa USA:s ensidiga treåriga exportmoratorium för anti-personella minor. Sverige ställde sig bakom resolutionen som också antogs i generalförsamlingen.</textBlock>
  </contentBlock>
  <contentBlock page="0" id="i-0cca0aee69f45b83">
    <textBlock id="i-3f7e44662c6c48d8">Bofors tillverkar en mina som heter FFV 013.</textBlock>
    <textBlock id="i-4a27e930c703e4d4">Minan marknadsförs av företaget som en ''hårt slående riktad splittermina med mycket dödande eldgivning och en räckvidd som kan mäta sig med ett gevärskompani''. I företagets reklambroschyr sägs också att minan med fördel kan försåtsmineras med snubbeltråd.</textBlock>
  </contentBlock>
  <contentBlock page="0" id="i-f9593e2d5ebefb4d">
    <textBlock id="i-a8ca7993470bbe9e">Enligt uppgift utgår amerikanska bedömningar från att mina FFV 013 är att betrakta som antipersonell. Det företag i USA som Bofors samarbetar med betraktar mina FFV 013 som ett anti-personellt vapen. Även enligt människorättsorgansationen Americas Watch, som har stor erfarenhet av minor och minors effekter på civilbefolkningen, bör FFV 013 betraktas som en anti-personell mina. Varje försök att beskriva minan som något annat vore vilseledande, enligt organisationen.</textBlock>
  </contentBlock>
  <contentBlock page="0" id="i-b998f6ac30dc31d2">
    <textBlock id="i-ab928eb6dd1fe49c">Mina frågor till utrikeshandelsministern är:</textBlock>
  </contentBlock>
  <contentBlock page="0" id="i-8079b4ac29e054f0">
    <textBlock id="i-30cf514aa9f6050c">Betraktar regeringen mina FFV 013 som en antipersonell mina som således inte kommer att tillåtas för export enligt den FN-resolution som Sverige ställts sig bakom?</textBlock>
  </contentBlock>
  <contentBlock page="0" id="i-54463b43243bfbb1">
    <textBlock id="i-9d1304cd704eaa27">Vilka initiativ tänker Sverige fortsättningsvis ta för att användningen av anti-personella minor skall upphöra?</textBlock>
  </contentBlock>
  <contentBlock page="0" id="i-e3a1e365426e338d">
    <textBlock id="i-1b8320bbb944d10a">den 9 mars</textBlock>
  </contentBlock>
  <contentBlock page="0" id="i-87c667befac79c4a">
    <textBlock id="i-1a24706707e1014b">1993/94:110 av Eva Zetterberg (v) till socialministern om stödet och servicen till vissa funktionshindrade:</textBlock>
  </contentBlock>
  <contentBlock page="0" id="i-808469dc0803a1e3">
    <textBlock id="i-3564cc4dec0782f0">Lagen om stöd och service till vissa funktionshindrade trädde i kraft den 1 januari 1994.</textBlock>
    <textBlock id="i-6b922ac3d8c1646e">Lagens tillkomst var frukten av en mångårig kamp för bättre villkor för människor med funktionshinder. På många områden innebär således lagen en klar förbättring, så till vida att den enskilda personen med svårt funktionshinder med lagens stöd har rätt till vissa insatser från samhällets sida, framför allt en personlig assistent. Tidigare har rättighetslagstiftningen på detta område inskränkt sig till att gälla förståndshandikappade personer. Det är självklart för tidigt att utvärdera</textBlock>
    <textBlock id="i-aaf0d82245d8caa6">LSS. Men jag vill ändå i denna interpellation ta upp några problem som redan kunnat konstateras i samband med användandet av LSS.</textBlock>
  </contentBlock>
  <contentBlock page="0" id="i-cf2e3f923c5c40dd">
    <textBlock id="i-a391be118a9628ef">Det första problemet gäller när en arbetsplats har använts sig av gemensamma assistenter och fått ersättning från flera kommuner. Det finns ett flertal sådana arbetsplatser som drivs med en mer ideell inriktning och dessa får nu problem när kommunerna säger upp avtalet. Kommunerna gör detta för att själva organisera assistansen. Jag befarar att den nya lagens intention om brukarnas rätt att själv bestämma vilken hjälp de behöver, och när och vem och av vilka de vill ha assistans, kan komma att underställas kommunens organisation.</textBlock>
    <textBlock id="i-e98d3d716340baba">Det kan också försvåra verksamheten på arbetsplatserna.</textBlock>
  </contentBlock>
  <contentBlock page="0" id="i-d536cc57af63af34">
    <textBlock id="i-a3579af7fdddd3f7">Det andra problemet jag vill ha belyst är när funktionshindrade nekas personlig assistens därför att de bor i ett kollektiv, elevhem eller liknande.</textBlock>
    <textBlock id="i-2d9d69ff5c6a8f62">Sådana ansökningar avslås av Försäkringskassan.</textBlock>
    <textBlock id="i-313654390a000985">De funktionshindrade kan exempelvis inte dela upp sitt boende så att de kan beviljas personlig assistent för att vistas hemma en del av tiden och en del i gruppboende.</textBlock>
  </contentBlock>
  <contentBlock page="0" id="i-682cb39c3147e33e">
    <textBlock id="i-664634b67f8d7940">Det kan då bli som för Micki Blumenthal i</textBlock>
    <textBlock id="i-9e56e2f149375863">Sollentuna som bor på ett elevhem och därför inte kan få assistens för fritid i sitt hem eller när han är på ett dagcentra. Har Försäkringskassan avslagit hans ansökan om sådan tid med hänsyn till hans boende så anser sig inte kommunen skyldig att sköta den assistentservicen.</textBlock>
  </contentBlock>
  <contentBlock page="0" id="i-758e25d9a89e2e79">
    <textBlock id="i-6f384018fd3dc218">Det tredje problemet gäller kommunernas ansvar. I</textBlock>
    <textBlock id="i-4640076bbcd2ae76">en del kommuner har särskilda institutioner, skolor eller terapeutiskt inriktade centra etablerat sig. Ett exempel är den läkepedagogiska och socialterapeutiska verksamhet som finns inom</textBlock>
    <textBlock id="i-0f3d83525ff35c2e">Södertälje kommun. Här finns särskolor, gruppboende för både barn och vuxna, familjehemsboende, dagcentra och vårdhem. Till dessa kommer människor från hela landet och då efter inrådan och medverkan från hemkommunen eftersom det varit ett alternativ till kommunala eller landstingsdrivna institutioner. Behovet av institutionens insatser har därefter gjort att många föräldrar till barn med särskilda behov har valt att bosätta sig i närheten och det har då blivit en överetablering i just den kommunen.</textBlock>
  </contentBlock>
  <contentBlock page="0" id="i-c90bdd19cedafa1c">
    <textBlock id="i-79756f727b877447">Tidigare har det varit möjligt för den kommun som placerat en vårdbehövande att behålla kostnadsansvaret trots att personen flyttat från kommunen för att exempelvis få en lämplig gruppbostad. Detta är inte längre möjligt när det gäller LSS.</textBlock>
  </contentBlock>
  <contentBlock page="0" id="i-eea12ea5647448a1">
    <textBlock id="i-4909018d5eab5993">Med anledning av ovanstående vill jag fråga socialministern:</textBlock>
  </contentBlock>
  <contentBlock page="0" id="i-ce5c84f967992bd9">
    <textBlock id="i-9e9105da1fdcb908">1. Kommer regeringen att ta några initiativ för att lösa problemen som avser en särskild gemensam assistens på arbetsplatsen?</textBlock>
  </contentBlock>
  <contentBlock page="0" id="i-45d4ef53648ea993">
    <textBlock id="i-182472fc7e2544a4">2. Kommer regeringen att vidta åtgärder så att ingen funktionshindrad kommer i kläm mellan olika bestämmelser när de uttolkas av</textBlock>
    <textBlock id="i-e7b0b04c8244a0fa">Försäkringskassan och kommunerna?</textBlock>
  </contentBlock>
  <contentBlock page="0" id="i-432ed33e50666038">
    <textBlock id="i-13d898b89e54a735">3. Kommer regeringen att vidta åtgärder så att åter ansvaret för LSS kan fördelas mellan olika kommuner?</textBlock>
  </contentBlock>
  <contentBlock page="0" id="i-c7f8d326ea8b339f">
    <textBlock id="i-3e2cbbf8ca54fca0">1993/94:111 av Eva Zetterberg (v) till statsrådet Bo</textBlock>
    <textBlock id="i-d3b28b32b6a2b78a">Könberg om den svenska sjukvården:</textBlock>
  </contentBlock>
  <contentBlock page="0" id="i-e4187783f37652e0">
    <textBlock id="i-6f49823ea0c1ce85">Sverige har under årtionden byggt upp en väl fungerande hälso- och sjukvård. En målsättning har varit att alla medborgare skall ha rätt till god sjukvård till en låg kostnad. Ökad satsning på förebyggande insatser, förkortade vårdköer och ökad tillgänglighet har under senare år stått i centrum för verksamheten.</textBlock>
  </contentBlock>
  <contentBlock page="0" id="i-c08b19e6940d74eb">
    <textBlock id="i-3c919e437d482e42">I regeringsdeklarationen den 5 oktober 1993 sade statsministern om den svenska sjukvården:</textBlock>
  </contentBlock>
  <contentBlock page="0" id="i-c6e33f2a64bad529">
    <textBlock id="i-e6be35b6b45d8fa9">''Vårdköer har kortats och valfriheten har ökat.</textBlock>
    <textBlock id="i-b5422128b96685d4">Men ännu återstår ett omfattande förändringsarbete. -- -- -- Reformeringen av sjukvårds- och tandvårdssystemet fortsätter. -- -- --</textBlock>
    <textBlock id="i-e4f8feefb6ad7cd5">Förändringarna skall utgå från patienternas behov.'' Inget av detta är ens i närheten av sanningen.</textBlock>
  </contentBlock>
  <contentBlock page="0" id="i-432b50f4abb115b2">
    <textBlock id="i-b65ae8a3066bc302">Tusentals människor demonstrerade i Göteborg mot politikernas förslag att kraftigt försämra sjukvården. En ansvarig klinikchef avgick i protest.</textBlock>
    <textBlock id="i-4f7303bf77f6956d">I Stockholm tvingas svårt sjuka patienter ligga i korridorerna. På ett tjugotal kontaktade länssjukhus är överbeläggningar vanliga och personalen överansträngd.</textBlock>
  </contentBlock>
  <contentBlock page="0" id="i-04e19d48ee21be1e">
    <textBlock id="i-975a8914d08e125d">I en rapport från SKT från december 1993 sägs att</textBlock>
    <textBlock id="i-84f1e01556f437c6">37 000 personer förlorade sina arbeten inom kommuner och landsting 1992. Lika många var det</textBlock>
    <textBlock id="i-9a0fd6d7ed9d91ac">1993. För 1994 beräknas ytterligare 26 000 bli avskedade. Kommunförbundet räknar med att ytterligare 80 000--100 000 kommer att förlora sina arbeten inom dessa sektorer fram till sekelskiftet.</textBlock>
    <textBlock id="i-2ad23f39a23174cf">20 000 sjuksköterskor är arbetslösa eller drar sig fram på tillfälliga vikariat. Bara i Stockholm beräknas ca 600 personer förlora jobbet på grund av den s.k. husläkarreformen.</textBlock>
  </contentBlock>
  <contentBlock page="0" id="i-4abefde86f0d22c7">
    <textBlock id="i-500e8adc6d6d4dcb">Detta är siffror som ytterligare förvärrar den skrämmande bild som TV:s Aktuellt målade upp den 1 och den 2 februari. Deras kartläggning av den akuta och medicinska vården visar inte på förbättringar utan på att svensk sjukvård är i en mycket allvarlig kris.</textBlock>
  </contentBlock>
  <contentBlock page="0" id="i-a912da1af7b7b568">
    <textBlock id="i-a0e46d49cc44787a">Menar regeringen att vi nu har skapat valfrihet och är inne i det omfattande förändringsarbetet och att det framgent skall se ut på det sätt som beskrivs?</textBlock>
  </contentBlock>
  <contentBlock page="0" id="i-027a4c29d662ee59">
    <textBlock id="i-c320f2bd9c610e7a">Min tro är att kraftfulla ekonomiska och personella insatser måste sättas in för att rädda den svenska sjukvårdsmodellen. I stället för 200 miljoner kronor eller mer till husläkarna och ökade möjligheter för andra privatläkare att få pengar från landstingen så borde riksdag och regering ge medel till en medicinsk vård som inte staplar patienter i lagerutrymmen, korridorer och sköljrum.</textBlock>
  </contentBlock>
  <contentBlock page="0" id="i-9515e95d14e99eb3">
    <textBlock id="i-8becc6850295be59">I TV står sjukvårdsministern och säger att detta skall lösas med öppenvård; det är husläkarna som skall klara av överbeläggningen på akut- och medicinavdelningarna; husläkaren skall häva våra hjärtsvikter, laga vår hjärnblödning och ta hand om olycksoffer.</textBlock>
  </contentBlock>
  <contentBlock page="0" id="i-8a3746428c13703d">
    <textBlock id="i-942925a9cb3c020d">Jag vill därför fråga statsrådet:</textBlock>
  </contentBlock>
  <contentBlock page="0" id="i-8123c7536f963d5a">
    <textBlock id="i-393ca9d9f25a00bf">1. Hur stämmer neddragningen i sjukvårdsresurser överens med regeringsdeklarationen i oktober</textBlock>
    <textBlock id="i-32829f46233660ba">1993?</textBlock>
  </contentBlock>
  <contentBlock page="0" id="i-713e4b04b6e16335">
    <textBlock id="i-67093838f1118e1f">2. Vad tänker regeringen göra åt den ökande arbetslösheten inom vårdsektorn?</textBlock>
  </contentBlock>
  <contentBlock page="0" id="i-e8060190df12482b">
    <textBlock id="i-73a3f7676dd9a8c1">3. Hur skall husläkarsystemet kunna lösa överbeläggningen på sjukhusen?</textBlock>
  </contentBlock>
  <contentBlock page="0" id="i-8222cb676571beab">
    <textBlock id="i-ffebe26f80958fc4">1993/94:112 av Elving Andersson (c) till kommunikationsministern om bärigheten på vägar i skogslänen:</textBlock>
  </contentBlock>
  <contentBlock page="0" id="i-a898e83764b7f3d0">
    <textBlock id="i-48b66edc42bb1ff9">Skogsindustrin är en av våra viktigaste näringar med ett nettoexportvärde på drygt 50 miljarder kronor per år. Bra transportmöjligheter för skogsvaran till massafabriker och sågverk är en förutsättning för näringen. Kravet på snabba transporter ökar eftersom massaved och timmer alltmer blir en färskvara som inte kan ligga kvar i skogen under någon längre tid. Detta ställer stora krav på att vägarna måste vara framkomliga för skogstransporter året om.</textBlock>
  </contentBlock>
  <contentBlock page="0" id="i-15955f59f365029f">
    <textBlock id="i-f2100948fc315558">Inom några veckor kommer stora delar av länsvägnätet att avstängas för trafik på grund av tjälskador. Inte minst gäller detta i skogslänen.</textBlock>
    <textBlock id="i-5e3998ffa037107a">Över 1 400 mil av de statliga vägarna i skogslänen stängs av varje år på grund av tjälskador. Vägarna kommer i många fall att vara avstängda i 10 veckor eller mer, dvs. 20 % av året. Det är oacceptabelt och tydligt exempel på att de regionalpolitiska hänsynen inte vägt tillräckligt tungt i infrastrukturplaneringen.</textBlock>
  </contentBlock>
  <contentBlock page="0" id="i-930cd25156e62b50">
    <textBlock id="i-9ba9db12344cdd4c">Det finns därför mot denna bakgrund anledning att överväga om tillgängliga medel för infrastrukturinvesteringar prioriteras på rätt sätt.</textBlock>
  </contentBlock>
  <contentBlock page="0" id="i-f50f062bbce99217">
    <textBlock id="i-d55e8519967cc316">Mot denna bakgrund vill jag fråga kommunikationsministern:</textBlock>
  </contentBlock>
  <contentBlock page="0" id="i-682764a7bc03e009">
    <textBlock id="i-db5751e40d3c1304">Vilka åtgärder tänker kommunikationsministern vidtaga för att förbättra bärigheten på vägnätet i skogslänen?</textBlock>
  </contentBlock>
  <contentBlock page="0" id="i-b9b1b94bc1003a0c">
    <textBlock id="i-3357fbc0d2f4aa55">1993/94:113 av Lena Klevenås (s) till statsministern om giltigheten av svensk grundlag inför EU-rätten:</textBlock>
  </contentBlock>
  <contentBlock page="0" id="i-adaabaf9eb9a7c3d">
    <textBlock id="i-790ec9c327eabbb0">I Grundlagsutredningens inför EG betänkande,</textBlock>
    <textBlock id="i-9a45d72975f228ed">SOU 1993:14, slogs fast att EG-medlemskap innebär att staten överlåter en del av de högsta statsorganens beslutsbefogenheter till gemenskaperna. ''En konsekvens av den överlåtelsen är dels att normer som rådet beslutat kan -- oberoende av hur medlemsstaten traditionellt ser på den internationella rättens ställning -- gälla omedelbart i medlemsstatens, dels att de gemensamma normer som är direkt tillämpliga/har direkt effekt gäller framför medlemsstatens egna lagar oavsett dessas konstitutionella valör, alltså principiellt även framför grundlagen.''</textBlock>
  </contentBlock>
  <contentBlock page="0" id="i-77d141781dd1ec1f">
    <textBlock id="i-e663a4d727e6059c">Grundlagar har vi för att ange de grundläggande spelreglerna i samhället för politik och myndighetsutövning och för demokratisjka rättigheter. Grundlagar är kringgärdade med särskilda beslutsordningar därför att de inte utan vidare skall kunna ändras.</textBlock>
  </contentBlock>
  <contentBlock page="0" id="i-1aae51d104a73193">
    <textBlock id="i-54a280707e928dcb">I ett medlemskap i EU upphör grundlagarna att ha denna karaktär inför EU-rätten. Ett EU-beslut även antaget mot den svenska riksdagens eller folkets vilja kan åsidosätta svensk grundlag. Även ett domstolsutlåtande -- en domstolsuttolkning av fördragen -- kan få en sådan följd; och där har</textBlock>
    <textBlock id="i-1c8809aab883cb52">Sverige egentligen ingen röst alls; den domare som</textBlock>
    <textBlock id="i-77d6e1d660a4eb38">Sverige kommer att få utse får inte företräda nationella intressen eller vara politiskt bunden. Vår grundlag kan alltså komma att köras över helt ovanför folkets huvuden.</textBlock>
  </contentBlock>
  <contentBlock page="0" id="i-131a75175cba48a5">
    <textBlock id="i-d065a70e2d683132">Sådan är EU-rättens hittillsvarande ståndpunkt.</textBlock>
    <textBlock id="i-2fbd6e8df8010cc6">EU-rätt har företräde framför nationell rätt.</textBlock>
  </contentBlock>
  <contentBlock page="0" id="i-8e3ba3bf874ebb86">
    <textBlock id="i-5518637f9696c274">Vid den utfrågning som följde i riksdagen efter presentationen av det svenska avtalet gav emellertid såväl utrikeshandelsminister Dinkelspiel som statsminister Bildt en annan bild av läget.</textBlock>
  </contentBlock>
  <contentBlock page="0" id="i-0d5600d85de81154">
    <textBlock id="i-5bda9264f7506d15">''I Sverige gäller svensk lag och i andra länder annan lag. I EU:s institutioner gäller EU:s bestämmelser'', yttrade statsrådet Dinkelspiel.</textBlock>
    <textBlock id="i-385c9b56c93b91a9">Eftersom många EU-bestämmelser -- hittills haft direkt rättsverkan i medlemsländerna, antyder detta uttalande av statsrådet Dinkelspiel att en ändring härvid skett.</textBlock>
  </contentBlock>
  <contentBlock page="0" id="i-8b006c47b7e8e68b">
    <textBlock id="i-ffe1f0ec585b8879">Statsministern uttalade också vid samma tillfälle:</textBlock>
    <textBlock id="i-ff715f1eac59eba8">''Den yttersta garantin för svensk grundlag ligger i</textBlock>
    <textBlock id="i-1e1d5369c89823fb">Sveriges riksdag och i grundlagen själv. Det är en mycket viktig princip. Vi skall aldrig lita på någon annan än oss själva när det gäller våra grundlagar.</textBlock>
    <textBlock id="i-eb323742e2763a06">Vi skall aldrig göra våra svenska grundlagar till föremål för andras beslutsfattande eller för andras medverkan. Svensk grundlag gäller i Sverige.</textBlock>
    <textBlock id="i-8d2794ecc0a738e4">Beslut om svensk grundlag fattas av Sveriges riksdag. -- Detta respekteras av andra.''</textBlock>
  </contentBlock>
  <contentBlock page="0" id="i-2c9ddb11246f729e">
    <textBlock id="i-0f931d4e34451f1a">Dessa uttalanden ger intrycket att EU:s rättsprincip om EU--rättens överhöghet över nationell rätt inte längre har giltighet. Detta skulle vara en anmärkningsvärd förändring inom EU.</textBlock>
  </contentBlock>
  <contentBlock page="0" id="i-197da46ed2edd37b">
    <textBlock id="i-83e8316a94c2724d">Med hänvisning till det ovanstående vill jag därför till statsminister Bildt ställa följande frågor:</textBlock>
  </contentBlock>
  <contentBlock page="0" id="i-845872ca095b2f6f">
    <textBlock id="i-a02f7ae9790ac4b6">Har EU nu frångått principen om gemenskapsrättens företräde framför nationell rätt?</textBlock>
  </contentBlock>
  <contentBlock page="0" id="i-9bfdd13d77921040">
    <textBlock id="i-cd08e9535b642679">Har Sverige i förhandlingarna lyckats få ett permanent undantag innebärande att svensk grundlag gäller i Sverige även i de avseenden den skulle kunna strida mot EU-rätt?</textBlock>
  </contentBlock>
  <contentBlock page="0" id="i-ff06215fcfba74af">
    <textBlock id="i-7cc421160650bbcc">1993/94:114 av Birgitta Hambraeus (c) till statsministern om giltigheten av svensk grundlag inför EU-rätten:</textBlock>
  </contentBlock>
  <contentBlock page="0" id="i-4061f29c76f07f38">
    <textBlock id="i-d142ac7060976feb">I Grundlagsutredningens inför EG betänkande,</textBlock>
    <textBlock id="i-267acdba67112d2b">SOU 1993:14, slogs fast att EG-medlemskap innebär att staten överlåter en del av de högsta statsorganens beslutsbefogenheter till gemenskaperna. ''En konsekvens av den överlåtelsen är dels att normer som rådet beslutat kan -- oberoende av hur medlemsstaten traditionellt ser på den internationella rättens ställning -- gälla omedelbart i medlemsstatens, dels att de gemensamma normer som är direkt tillämpliga/har direkt effekt gäller framför medlemsstatens egna lagar oavsett dessas konstitutionella valör, alltså principiellt även framför grundlagen.''</textBlock>
  </contentBlock>
  <contentBlock page="0" id="i-e69813d4fc751d34">
    <textBlock id="i-cdcc3d40d2b03853">Grundlagar har vi för att ange de grundläggande spelreglerna i samhället för politik och myndighetsutövning och för demokratiska rättigheter. Grundlagar är kringgärdade med särskilda beslutsordningar därför att de inte utan vidare skall kunna ändras.</textBlock>
  </contentBlock>
  <contentBlock page="0" id="i-88e7ef4a33b4775f">
    <textBlock id="i-eb31c254f657921c">I ett medlemskap i EU upphör grundlagarna att ha denna karaktär inför EU-rätten. Ett EU-beslut även antaget mot den svenska riksdagens eller folkets vilja kan åsidosätta svensk grundlag. Även ett domstolsutlåtande -- en domstolsuttolkning av fördragen -- kan få en sådan följd; och där har</textBlock>
    <textBlock id="i-afe8d61efb7bdb19">Sverige egentligen ingen röst alls; den domare som</textBlock>
    <textBlock id="i-fcbb3a4ea308065e">Sverige kommer att få utse får inte företräda nationella intressen eller vara politiskt bunden. Vår grundlag kan alltså komma att köras över helt ovanför folkets huvuden.</textBlock>
  </contentBlock>
  <contentBlock page="0" id="i-5ab6d3129f7406c1">
    <textBlock id="i-d88c086d730c09ff">Sådan är EU-rättens hittillsvarande ståndpunkt.</textBlock>
    <textBlock id="i-05649d0cde5ca79e">EU-rätt har företräde framför nationell rätt.</textBlock>
  </contentBlock>
  <contentBlock page="0" id="i-c1bb7e609cddf21d">
    <textBlock id="i-fd8bd4a19b26101a">Vid den utfrågning som följde i riksdagen efter presentationen av det svenska avtalet gav emellertid såväl utrikeshandelsminister Dinkelspiel som statsminister Bildt en annan bild av läget.</textBlock>
  </contentBlock>
  <contentBlock page="0" id="i-c253ca8728274f53">
    <textBlock id="i-d4bb37e6db97b8b2">''I Sverige gäller svensk lag och i andra länder annan lag. I EU:s institutioner gäller EU:s bestämmelser'', yttrade statsrådet Dinkelspiel.</textBlock>
    <textBlock id="i-fe4d9c3640cc6a08">Eftersom många EU-bestämmelser -- hittills haft direkt rättsverkan i medlemsländerna, antyder detta uttalande av statsrådet Dinkelspiel att en ändring härvid skett.</textBlock>
  </contentBlock>
  <contentBlock page="0" id="i-6e1d524c276c9f28">
    <textBlock id="i-25eb8ce753f2ab53">Statsministern uttalade också vid samma tillfälle:</textBlock>
    <textBlock id="i-7df3b810c001890d">''Den yttersta garantin för svensk grundlag ligger i</textBlock>
    <textBlock id="i-08b5fb1fca7f8f3c">Sveriges riksdag och i grundlagen själv. Det är en mycket viktig princip. Vi skall aldrig lita på någon annan än oss själva när det gäller våra grundlagar.</textBlock>
    <textBlock id="i-63a8b452e40a2739">Vi skall aldrig göra våra svenska grundlagar till föremål för andras beslutsfattande eller för andras medverkan. Svensk grundlag gäller i Sverige.</textBlock>
    <textBlock id="i-c5b9e97792da2a18">Beslut om svensk grundlag fattas av Sveriges riksdag. -- Detta respekteras av andra.''</textBlock>
  </contentBlock>
  <contentBlock page="0" id="i-bb9b4f1f0b4dd3fe">
    <textBlock id="i-e5f094c4761f46ae">Dessa uttalanden ger intrycket att EU:s rättsprincip om EU-rättens överhöghet över nationell rätt inte längre har giltighet. Detta skulle vara en anmärkningsvärd förändring inom EU.</textBlock>
  </contentBlock>
  <contentBlock page="0" id="i-5c1f6bc8dd9c342f">
    <textBlock id="i-374dafa8ba530d49">Med hänvisning till det ovanstående vill jag därför till statsminister Bildt ställa följande frågor:</textBlock>
  </contentBlock>
  <contentBlock page="0" id="i-e4a677d559991d93">
    <textBlock id="i-0503d809ddff10fc">Har EU nu frångått principen om gemenskapsrättens företräde framför nationell rätt?</textBlock>
  </contentBlock>
  <contentBlock page="0" id="i-eb6835a9c019a89d">
    <textBlock id="i-b0cd4f19a2e41a68">Har Sverige i förhandlingarna lyckats få ett permanent undantag innebärande att svensk grundlag gäller i Sverige även i de avseenden den skulle kunna strida mot EU-rätt?</textBlock>
  </contentBlock>
  <contentBlock page="0" id="i-8cbea8b50433f8d8">
    <textBlock id="i-a33ac2c5114ffb99">den 14 mars</textBlock>
  </contentBlock>
  <contentBlock page="0" id="i-d5db5f913e8a4572">
    <textBlock id="i-2f77a084bc356566">1993/94:115 av Leo Persson (s) till miljöministern om miljön och utrikestransporterna:</textBlock>
  </contentBlock>
  <contentBlock page="0" id="i-363145eb7f7ef440">
    <textBlock id="i-07ec0171a3e2b02f">Sverige klarar inte att nå de uppställda målen att minska kväveoxidutsläppen mot 30 % till år 2000.</textBlock>
    <textBlock id="i-64b789f7e9bd7e54">Främst handlar det om trafikens ökningar och i första hand vägtrafiken. Regeringen har inte tagit denna viktiga miljöfråga på allvar. Det visar inte minst agerandet då det gäller virkestransporter i</textBlock>
    <textBlock id="i-ca3482ee3be88bc8">Dalarna och Härjedalen.</textBlock>
  </contentBlock>
  <contentBlock page="0" id="i-7cd51bf335c14d56">
    <textBlock id="i-706cd89456636d78">Virkesterminaler kommer att läggas ner och transporterna har beslutats att läggas över från järnväg till lastbil.</textBlock>
  </contentBlock>
  <contentBlock page="0" id="i-c9aa24d52971e59e">
    <textBlock id="i-58e1e19be889d8f0">Sammantaget kommer denna omläggning att öka kväveoxidutsläppen med 31 ton per år. Därtill kommer ökade föroreningsutsläpp av koldioxid och kolväten. Andra negativa effekter är bullerstörningar, olycksrisker och ökat slitage på vägarna.</textBlock>
  </contentBlock>
  <contentBlock page="0" id="i-df07e144aabe23b1">
    <textBlock id="i-4a7256775349c648">Att det blir billigare för företaget att lägga transporterna på väg i stället för järnväg visar tydligt att prissättningen av trafiken är skev och att trafikens kostnadsansvar knappast uppfylls.</textBlock>
  </contentBlock>
  <contentBlock page="0" id="i-28555149bb2fc294">
    <textBlock id="i-35cbe01b113ff54d">Eftersom ökningen av kväveoxidutsläppen drastiskt försvårar möjligheterna att uppnå regeringens mål att minska utsläppen vill jag ställa följande fråga till miljöministern:</textBlock>
  </contentBlock>
  <contentBlock page="0" id="i-c364c55bd7b68dc2">
    <textBlock id="i-2e19a833e479da34">Kan miljöministern medverka till att överläggningar kommer till stånd med företrädarna för skogsbruket för att det av regeringen fastställda utsläppsmålet skall klaras?</textBlock>
  </contentBlock>
  <contentBlock page="0" id="i-52a0c4a4cfc8e7d4">
    <textBlock id="i-124330f36fd2eaa7">6 §  Anmälan om frågor</textBlock>
  </contentBlock>
  <contentBlock page="0" id="i-85ef871041c61427">
    <textBlock id="i-a27c0a9e0fcbc73d">Anmäldes att följande frågor framställts</textBlock>
  </contentBlock>
  <contentBlock page="0" id="i-51bc10866483c9ae">
    <textBlock id="i-055134d4034bfa73">den 10 mars</textBlock>
  </contentBlock>
  <contentBlock page="0" id="i-0c01695069615fe2">
    <textBlock id="i-3bf52e6e526b237f">1993/94:391 av Carin Lundberg (s) till statsrådet</textBlock>
    <textBlock id="i-751dc09b795a7a81">Görel Thurdin om grustäkter:</textBlock>
  </contentBlock>
  <contentBlock page="0" id="i-5ebb4e1167b456eb">
    <textBlock id="i-22e4c9ea82bf596c">Grustäkter (även sand- och bergtäkter) finns utspridda över hela Västerbotten. Grus och sand används främst till vägbyggen och vi har många mil väg i länet. För att använda en grustäkt krävs tillstånd av länsstyrelsen. För täkttillstånd krävs inspektion på plats, diskussion om villkoren för täkten, därefter ofta tillsyn och slutbesikting. Det gäller att spara känslig natur, att skydda grundvattnet och att återställa naturen så långt som möjligt efter avslutad täkt. Därför tar länsstyrelsen ut avgift av exploatören. I Västerbottens län gör kommunerna av praktiska skäl en stor del av arbetet men får ingen ersättning för sina kostnader.</textBlock>
    <textBlock id="i-c162f5b1fd956e69">Länsstyrelsen och kommunerna är överens om det praktiska i att låta kommunerna sköta större delen av tillsynen mot ersättning.</textBlock>
  </contentBlock>
  <contentBlock page="0" id="i-01275b18df6820bd">
    <textBlock id="i-d040db3e00bd3184">Länsstyrelsens tjänstemän skulle vara tvungna att köra bil ca 64 000 km om de skulle sköta alla besiktningar. Kommunerna klarar det med 36 000</textBlock>
    <textBlock id="i-5ac5613002a0c73a">km, enligt länsstyrelsens bedömning. Det betyder</textBlock>
    <textBlock id="i-24a12c33f005155d">45 % kortare körsträcka och därmed snabbare service vid kommunal tillsyn. 80 % av kostnaderna för körsträckor, traktamenten och tjänstebil skulle kunna sparas i förhållande till ett helstatligt alternativ.</textBlock>
  </contentBlock>
  <contentBlock page="0" id="i-4257a348d4e79f2d">
    <textBlock id="i-f4bc429e74d579e2">Är statsrådet beredd att i Västerbottens län under en försöksperiod pröva ett sådant kommunalt övertagande med åtföljande rationalisering?</textBlock>
  </contentBlock>
  <contentBlock page="0" id="i-6d08daa094d4caa4">
    <textBlock id="i-8a5393eeca4b9f3b">den 4 mars</textBlock>
  </contentBlock>
  <contentBlock page="0" id="i-ee2155f583f02802">
    <textBlock id="i-b30e4a5abc182f6e">1993/94:392 av Elisabeth Persson (v) till utbildningsministern om SIB:s Lundafilial:</textBlock>
  </contentBlock>
  <contentBlock page="0" id="i-8326c504416f7116">
    <textBlock id="i-84683fb5917d2659">Statens institut för byggnadsforskning (SIB)</textBlock>
    <textBlock id="i-feb04d228fbb6357">upphörde den 1 januari 1994. I proposition</textBlock>
    <textBlock id="i-7f882512f03f74ab">1993/94:82 som föregick nedläggningsbeslutet står bl.a.: Regeringen avser ta initiativ till överläggningar om möjligheterna att inlemma dessa verksamheter (SIB:s filialer) i respektive universitet och högskola.</textBlock>
  </contentBlock>
  <contentBlock page="0" id="i-b93ff01df59e7beb">
    <textBlock id="i-aa12e067e2b26a96">Verksamheten vid SIB:s Lundafilial har blivit mycket positivt utvärderad. Inget har framkommit som säger annat än att det är angeläget att den forskning som bedrivs där bör säkerställas.</textBlock>
  </contentBlock>
  <contentBlock page="0" id="i-a66c1774e5074ac8">
    <textBlock id="i-95419148205d2424">I riksdagsdebatten i december förutsatte utskottets företrädare att regeringen i överläggningarna skulle finna en godtagbar lösning. Men ännu har regeringen mig veterligen inte tagit initiativ i frågan. Detta betyder bl.a. att forskarna inte kan söka forskningsanslag eftersom de inte har någon institutionstillhörighet, vilket i sin tur får till följd att forskningsinriktningen går förlorad. De uppsagda forskarna tvingas ge upp.</textBlock>
  </contentBlock>
  <contentBlock page="0" id="i-65bf23acc0808f9d">
    <textBlock id="i-7d89ec8da8c3bc80">Avser utbildningsministern skyndsamt ta det utlovade initiativet för att lösa frågan om forskningens framtid vid SIB:s Lundafilial?</textBlock>
  </contentBlock>
  <contentBlock page="0" id="i-943e014cf417429a">
    <textBlock id="i-8108a996bd432cca">den 10 mars</textBlock>
  </contentBlock>
  <contentBlock page="0" id="i-a541f890a7fc8b89">
    <textBlock id="i-85af613c8338542c">1993/94:393 av Berith Eriksson (v) till utrikesministern om FN-styrkan i Makedonien:</textBlock>
  </contentBlock>
  <contentBlock page="0" id="i-2f275bcce5f6da27">
    <textBlock id="i-aa1380b43072567d">Under den senaste tiden har spänningen mellan</textBlock>
    <textBlock id="i-969b57799089d385">Grekland och Makedonien ökat. Grekland har stängt gränsen till Makedonien för all makedonsk transithandel. Det har vidare rapporterats om grekiska truppförstärkningar längs gränsen och till och med om gränsintermezzon där grekiska soldater avlossat skott in över makedonskt territorium. Makedoniens utsatta läge förstärks av de goda relationerna mellan Grekland och Serbien.</textBlock>
    <textBlock id="i-baefdc6f18f4eb44">Bosnienserbernas ledare Karadzic har också i enlighet med Greklands linje i frågan uttalat att makedonien åter bör anslutas till Serbien.</textBlock>
  </contentBlock>
  <contentBlock page="0" id="i-287ff8170ab40857">
    <textBlock id="i-fbc9b15b399135a6">I det här läget är det oroväckande att förslag har väckts om att flytta delar av den svenska FN-</textBlock>
    <textBlock id="i-96debdb422ce00a1">styrkan i makedonien till Bosnien. I stället borde övervägas en försärkning av makedonienstyrkan så att den kan sättas in även för övervakning av gränsen till Grekland. I dag bevakar den bara gränsen till Serbien--Montenegro.</textBlock>
  </contentBlock>
  <contentBlock page="0" id="i-ee649deed0c95e6d">
    <textBlock id="i-6302e026e5813203">Mot bakgrund av det anförda vill jag fråga utrikesministern:</textBlock>
  </contentBlock>
  <contentBlock page="0" id="i-118db3ce8e3bf367">
    <textBlock id="i-239f7fa61f55d0cc">Har regeringen vidtagit några åtgärder för en eventuell förstärkning av den svenska FN-styrkan i Makedonien så att den kan börja övervaka även gränsen till Grekland?</textBlock>
  </contentBlock>
  <contentBlock page="0" id="i-79a3591dd1496394">
    <textBlock id="i-ce37f6d6ecb982cb">den 4 mars</textBlock>
  </contentBlock>
  <contentBlock page="0" id="i-c7e8df70e463dbc8">
    <textBlock id="i-d7085e4b0b14de9c">1993/94:394 av Magnus Persson (s) till justitieministern om arbetssituationen på vissa åklagarmyndigheter:</textBlock>
  </contentBlock>
  <contentBlock page="0" id="i-1510d1693f1455a9">
    <textBlock id="i-c9d84fdbe24a7f9f">Samhällsutvecklingen har successivt förändrats och många ställer allt högre krav även på åklagarmyndigheten i samband därmed.</textBlock>
  </contentBlock>
  <contentBlock page="0" id="i-98fcea730ead07f7">
    <textBlock id="i-74da46b59040ec25">Chefsåklagaren vid Åklagarmyndigheten i Karlstad har gjort sin stämma hörd i flera sammanhang och har bl.a. i brev till Riksåklagaren påtalat att arbetssituationen är helt oacceptabel vid nämnda myndighet. Något vikariesystem finns inte att tillgå och förstärkningspersonal ryms inte inom de till myndigheten tilldelade ekonomiska ramarna.</textBlock>
  </contentBlock>
  <contentBlock page="0" id="i-d04071bbd9ff2b36">
    <textBlock id="i-39fd3b056a1cf474">Enligt vissa bedömare finns det en uppenbar risk att brottsärenden preskriberas på löpande band som en direkt följd därav.</textBlock>
  </contentBlock>
  <contentBlock page="0" id="i-2891d1a0ec529669">
    <textBlock id="i-501ddb8b6bec61f6">Vilka konkreta åtgärder avser statsrådet att vidta i anledning av den uppkomna situationen vid vissa av landets åklagarmyndigheter?</textBlock>
  </contentBlock>
  <contentBlock page="0" id="i-058a9a45fc5579ea">
    <textBlock id="i-90c62df0c939f328">den 11 mars</textBlock>
  </contentBlock>
  <contentBlock page="0" id="i-27077267a6c56fce">
    <textBlock id="i-999a7803bbe1dead">1993/94:395 av Margareta Viklund (kds) till utrikesministern om Kosovo:</textBlock>
  </contentBlock>
  <contentBlock page="0" id="i-3b2e18cc4463a512">
    <textBlock id="i-9d924adb4af94abd">Kriget i Bosnien-Hercegovina har splittrat, förödmjukat, dödat och skadat människor för livet.</textBlock>
    <textBlock id="i-1e86e13c5eaa60be">Hade omvärlden och världssamfundet reagerat på de oroande signaler som sändes frå bl.a. Bosnien-</textBlock>
    <textBlock id="i-5d3a72f3d27c499f">Hercegovina hade kanske den etniska rensningen och angreppskriget kunnat förhindras.</textBlock>
  </contentBlock>
  <contentBlock page="0" id="i-79b3b2d349286f77">
    <textBlock id="i-e09ee612daa92905">I dag utsätts albanerna i Kosovo för förödmjukande förtryck och förnedrande våldshandlingar. Mycket av det förtryck som albanerna i Kosovo utsätts för tyder många som ett förspel till en liknande händelseutveckling som den i Bosnien-</textBlock>
    <textBlock id="i-58b7afe6e59cfb07">Hercegovina.</textBlock>
  </contentBlock>
  <contentBlock page="0" id="i-a62e1c4d15a21e56">
    <textBlock id="i-89b6e3ec2ecf62a5">Jag vill därför fråga statsrådet: På vilket sätt agerar</textBlock>
    <textBlock id="i-03c04319741152fa">Sverige bilateralt och inom ramen för det internationella samabetet för att förebygga en liknande händelseutveckling i Kosovo som i</textBlock>
    <textBlock id="i-4709bbe4a61dc6fe">Bosnien-Hercegovina?</textBlock>
  </contentBlock>
  <contentBlock page="0" id="i-86708ade1cf0375c">
    <textBlock id="i-8f3b90cc67cc83f2">c5p &gt; </textBlock>
  </contentBlock>
  <contentBlock page="0" id="i-269943503d78dffd">
    <textBlock id="i-8bc72652e6596db6">1993/94:396 av Berit Andnor (s) till statsrådet Bo</textBlock>
    <textBlock id="i-b2d6ea828c37d71e">Lundgren om olympiska vinterspel år 2002:</textBlock>
  </contentBlock>
  <contentBlock page="0" id="i-8a4a6842609bcd06">
    <textBlock id="i-bcc6ed9c9be830a8">Östersund och Åre kommuner har lämnat in en ansökan om statlig garanti för olympiska vinterspel år 2002. OS-kommittén och representanter för kommunerna har fått uppmaningar att Östersund skall dra tillbaka sin ansökan.</textBlock>
  </contentBlock>
  <contentBlock page="0" id="i-78b0131a555194c7">
    <textBlock id="i-672759b7facba69f">Detta är naturligtvis inte aktuellt. Dessa uppmaningar reser dock frågor om ärendets handläggning inom regeringskansliet.</textBlock>
  </contentBlock>
  <contentBlock page="0" id="i-cb5b6deb87d3686c">
    <textBlock id="i-48c629f897266d15">Min fråga till statsrådet Lundgren är: Innebär dessa uppmaningar att regeringen avser att avslå ansökan om statlig garanti och inte själv vill stå för beslutet?</textBlock>
  </contentBlock>
  <contentBlock page="0" id="i-1e1b0b082af482a2">
    <textBlock id="i-c524c882dd7912bc">1993/94:397 av Pär Granstedt (c) till utrikesministern om Turkiet:</textBlock>
  </contentBlock>
  <contentBlock page="0" id="i-f9884423d7b19990">
    <textBlock id="i-14484569da9f56dc">Demokratipartiet i Turkiet, som är inriktat på att ta till vara den kurdiska minoritetens rätt har utsatts för omfattande trakasserier från den turkiska statens sida. Bl.a. har partiets parlamentsledamöters immunitet upphävts och ledamöter har fängslats. Några brott som kan betraktas som sådana i en demokratisk stat har inte redovisats. Det finns allvarliga skäl till farhågor att de kommande valen i Turkiet inte kommer att genomföras under demokratiskt godtagbara förhållanden.</textBlock>
  </contentBlock>
  <contentBlock page="0" id="i-60643313845e03a0">
    <textBlock id="i-a4384f846eecf0b6">Vilka initiativ kan Sverige ta inom ESK och</textBlock>
    <textBlock id="i-61a93f81bae7c1ce">Europarådet för att förmå Turkiet att respektera demokratiska principer och mänskliga rättigheter inom det kommande valet?</textBlock>
  </contentBlock>
  <contentBlock page="0" id="i-9f64d4789220a615">
    <textBlock id="i-e288891de1c63835">7 §  Kammaren åtskildes kl. 15.02.</textBlock>
  </contentBlock>
  <contentBlock page="0" id="i-1373a4218a0160ba">
    <textBlock id="i-e678bd37886efcc7">Förhandlingarna leddes av talmannen.</textBlock>
  </contentBlock>
</protocol>
