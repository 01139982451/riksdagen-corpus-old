<protocol id="prot-199293--75">
  <contentBlock ix="0">
    <textBlock ix="0">1 §  Anmälan om kompletteringsval till försvarsutskottet och bostadsutskottet</textBlock>
    <textBlock ix="1">Talmannen meddelande att socialdemokratiska riksdagsgruppen anmält Bengt Lindqvist (s) som suppleant i försvarsutskottet och bostadsutskottet under Barbro Evermo Palmerlunds ledighet.</textBlock>
    <textBlock ix="2">Talmannen förklarade vald till</textBlock>
    <textBlock ix="3">suppleant i försvarsutskottet</textBlock>
    <textBlock ix="4">Bengt Lindqvist (s)</textBlock>
    <textBlock ix="5">suppleant i bostadsutskottet</textBlock>
    <textBlock ix="6">Bengt Lindqvist (s)</textBlock>
    <textBlock ix="7">2 §  Justering av protokoll</textBlock>
    <textBlock ix="8">Justerades protokollen för den 8 och 9 mars.</textBlock>
    <textBlock ix="9">3 §  Hänvisning av ärenden till utskott</textBlock>
    <textBlock ix="10">Föredrogs och hänvisades</textBlock>
    <textBlock ix="11">Proposition</textBlock>
    <textBlock ix="12">1992/93:179 till jordbruksutskottet</textBlock>
    <textBlock ix="13">Skrivelse</textBlock>
    <textBlock ix="14">1992/93:240 till konstitutionsutskottet</textBlock>
    <textBlock ix="15">Motionerna</textBlock>
    <textBlock ix="16">1992/93:Ub34--Ub90 till utbildningsutskottet</textBlock>
    <textBlock ix="17">1992/93:K26 och K27 till konstitutionsutskottet</textBlock>
    <textBlock ix="18">4 §  Förnyad bordläggning</textBlock>
    <textBlock ix="19">Föredrogs men bordlades åter</textBlock>
    <textBlock ix="20">Konstitutionsutskottets betänkande 1992/93:KU21</textBlock>
    <textBlock ix="21">Skatteutskottets betänkande 1992/93:SkU24</textBlock>
    <textBlock ix="22">Kulturutskottets betänkanden 1992/93:KrU9-- KrU13 och KrU16</textBlock>
    <textBlock ix="23">Utbildningsutskottets betänkanden 1992/93:UbU7, UbU9 och UbU10</textBlock>
    <textBlock ix="24">5 §  Bordläggning</textBlock>
    <textBlock ix="25">Anmäldes och bordlades</textBlock>
    <textBlock ix="26">Finansutskottets betänkande</textBlock>
    <textBlock ix="27">1992/93:FiU20 Den ekonomiska politiken och budgetregleringen m.m. (förnyad behandling)</textBlock>
    <textBlock ix="28">6 §  Anmälan om interpellationer</textBlock>
    <textBlock ix="29">Anmäldes att följande interpellationer framställts</textBlock>
    <textBlock ix="30">den 12 mars</textBlock>
    <textBlock ix="31">1992/93:102 av Gudrun Schyman (v) till statsrådet Ulf Dinkelspiel om informationen om EG:</textBlock>
    <textBlock ix="32">Kritiken mot samhällets informaiton om EES och EG/EU har under senare tid varit omfattande. Informationen har ofta ett ''ja-vänligt'' filter och resursernas fördelning favoriserar ja-sidan.</textBlock>
    <textBlock ix="33">Utöver de statliga medlens användning är det väl känt att näringslivet sponsrar stiftelsen Ja till Europa med betydande belopp. Så gott som dagligen kan vi se annonser från denna organisation i dagspressen.</textBlock>
    <textBlock ix="34">SAF inbjuder lärare i samhällskunskap till studieresor i Bryssel. Lärarna eller skolorna behöver endast betala en mindre del (900:- kr) av de faktiska kostnaderna. Resten betalar SAF. Syftet med desa propagandaresor torde vara att åstadkomma en påverkan i undervisningen för att gymnasieelever skall rösta ''ja'' i den kommande folkomröstningen.</textBlock>
    <textBlock ix="35">Nej-sidan, som faktiskt representerar en betydande del av folket, har däremot inga starka penningintressen bakom sig. Denna sida får i övervägande del helt lita till egna resurser i form av medlemsavgifter och gåvor från enskilda.</textBlock>
    <textBlock ix="36">Riksdagen har anslagit 50 miljoner kronor till EG- information. Cirka hälften av dessa går till departementens egen information och resten till studieförbunden, som i en del fall har en ''dubbelsidig'' information men där kanske trots allt ja-inställningen är den som mest lyser igenom. Organisationen Nej till EG har bara tilldelats 150 000 kronor för att framställa en broschyr.</textBlock>
    <textBlock ix="37">Utrikesdepartementet har också inrättat ett särskilt sekretariat, sekretariatet för Europainformation, som får använda hälften av riksdagens anslagna informationsmedel. Detta sekretariat tycks mest vara en propagandaavdelning för ja-sidan. ''Europainformation -- -- -- arbetar med bred saklig och allsidig information utifrån en neutral utgångspunkt -- -- --'' heter det i en broschyr som nu sprids till samtliga hushåll i landet.</textBlock>
    <textBlock ix="38">Men redan denna broschyr är emellertid en partsinlaga med missvisande information och flera sakfel. Några exempel:</textBlock>
    <textBlock ix="39">1.  Broschyren påstår att målet med EG/EU är en union med självständiga stater. Men faktum är att unionen innebär en kraftig urholkning av den nationella självständigheten. Dess beslut kommer att gälla även i de fall de skulle strida mot svenska grundlagar eller andra lagar.</textBlock>
    <textBlock ix="40">2.  Det sägs i broschyren inget om bristen på insyn i lagstiftningsprocessen inom EG-systemet. Detta är med tanke på den intensiva debatten om EG:s avsaknad av offentlighetsprincip och meddelarskydd ytterst anmärkningsvärt.</textBlock>
    <textBlock ix="41">3.  Regionalpolitiken berörs inte av EES hävdas det. Detta är fel i sak. EES-avtalet innehåller samma regler som Romfördraget vad avser statsstöd och dess efterlevnad skall kontrolleras av EES:s kontrollorgan ESA.</textBlock>
    <textBlock ix="42">UD självt har för övrigt i en annan skrift i Fakta Europa-serien hävdat att regionalpolitiken berörs av EES.</textBlock>
    <textBlock ix="43">4.  Helt riktigt redogör skriften för att ett domstolsförfarande kan upphäva det svenska Systembolagets monopol. På ett annat ställe hävdas att frågan om alkohol inte berörs av EES-avtalet.</textBlock>
    <textBlock ix="44">5.  Det hävdas att Sverige kan fortsätta med strängare regler för asbest. Detta är felaktigt. Asbestundantaget är en övergångsregel och medger inte en skärpning av nu gällande regler.</textBlock>
    <textBlock ix="45">I Västerbottens folkblad av den 5 mars i år hävdar Centrum för EG-rätt vid Umeå universitet att det finns fog för kritik av den nämnda broschyren.</textBlock>
    <textBlock ix="46">Det finns alltså underlag för påståendet att UD:s information kan uppfattas som partisk och som en del i ja-sidans samlade propagandaresurser. Detta bidrar till att ge ja-sidan ett övertag inför folkomröstningen.</textBlock>
    <textBlock ix="47">För att få en mer allsidig information borde en panel där både ja- och nej-sidan finns företrädda inrättas och ett statligt informationsmaterial framställas där båda sidorna får komma till tals. Detta skulle innebära en i verkligheten allsidig statlig information.</textBlock>
    <textBlock ix="48">Med hänvisning till det anförda vill jag ställa följande frågor till utrikeshandelsministern:</textBlock>
    <textBlock ix="49">1.  Avser regeringen att ta initiativ för en allsidig statlig information inför folkomröstningen?</textBlock>
    <textBlock ix="50">2.  Avser regeringen att lägga förslag som innebär att en rimlig andel av de statliga informationsmedlen fördelas till organisationer som företräder nej-sidan?</textBlock>
    <textBlock ix="51">3.  När kommer samhällsstödet till ja- resp. nejsidan inför folkomröstningen att fördelas?</textBlock>
    <textBlock ix="52">1992/93:103 av Ingrid Näslund (kds) till kulturministern om regeringens flyktingpolitik:</textBlock>
    <textBlock ix="53">Frivilliga organisationer och människor som sedan länge arbetar för att underlätta omhändertagandet av flyktingar uttrycker allt tydligare sina känslor av besvikelse och maktlöshet i flyktingpolitiken.</textBlock>
    <textBlock ix="54">Ibland får man intrycket att allt fler flyktingar får uppehållstillstånd i Sverige. Sanningen är den att 12 800 gavs uppehållstillstånd under 1992, vilket innebär en minskning med 5 900 i jämförelse med 1991. Närmare 19 000 fick avslag under 1992.</textBlock>
    <textBlock ix="55">Det tycks vara allt svårare att få tillstånd att stanna av humanitära skäl. Även familjer med barn, som går i svensk skola och som varit här i två år utvisas, utan tanke på de stora omställningssvårigheter barnen, som tidigare flytt från svåra förhållanden, åter utsätts för.</textBlock>
    <textBlock ix="56">Människor utvisas trots att de befinner sig i mycket dåligt skick både fysiskt och psykiskt. En del hämtas bokstavligen direkt från sjukhussängen av polisen och sätts på första planet till hemlandet. En del asylsökande, som skickats tillbaka, hamnar vid återkomsten till sitt land omedelbart i fängelse.</textBlock>
    <textBlock ix="57">Även familjer eller ensamma mödrar med mycket svårt sjuka och handikappade barn utvisas utan pardon till mycket osäkra förhållanden.</textBlock>
    <textBlock ix="58">Sverige hör till de länder som ivrigt arbetade för att barnkonventionen skulle bli verklighet. Nu anser sig Utlänningsnämnden inte ha någon förpliktelse att iaktta reglerna i konventionen när det gäller flyktingbarn. Detta strider mot den människosyn, som tillerkänner varje människa samma värde och mot solidariteten med de minsta och svagaste.</textBlock>
    <textBlock ix="59">Det finns exempel på statslösa libaneser, som avhysts från förläggningar, trots att de inte kunde avvisas till Libanon, eftersom detta land vägrar att ta emot dem, om de saknar inresehandlingar.</textBlock>
    <textBlock ix="60">Min fråga till kulturminister Birgit Friggebo är därför:</textBlock>
    <textBlock ix="61">1.  Har reglerna eller tolkningen av reglerna för att få uppehållstillstånd av humanitära skäl ändrats i något avseende, eftersom färre får uppehållstillstånd, trots en starkt ökad tillströmning av flyktingar?</textBlock>
    <textBlock ix="62">2.  Avser statsrådet att vidta åtgärder så att barnkonventionens regler kommer att tillämpas beträffande flyktingbarn?</textBlock>
    <textBlock ix="63">7 §  Kammaren åtskildes kl. 15.02.</textBlock>
    <textBlock ix="64">Förhandlingarna leddes av talmannen.</textBlock>
  </contentBlock>
</protocol>
