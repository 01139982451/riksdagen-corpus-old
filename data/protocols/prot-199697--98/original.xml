<protocol id="prot-199697--98">
  <contentBlock page="0" id="i-231264932d65709a">
    <textBlock id="i-833a1d188b180627">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-40f3d802b8af90b2">
    <textBlock id="i-0bc920b04d072bca">----------------------------------------------------------------------------</textBlock>
  </contentBlock>
  <contentBlock page="0" id="i-b9b15e7d7080ac92">
    <textBlock id="i-d2f49ef4302dcdd4"/>
    <textBlock id="i-800c16ee355558d1">1 §  Justering av protokoll</textBlock>
  </contentBlock>
  <contentBlock page="0" id="i-f9923f4c3e81d181">
    <textBlock id="i-79e31f84f47599ec">Justerades protokollet för den 24 april.</textBlock>
  </contentBlock>
  <contentBlock page="0" id="i-80a2165c06651941">
    <textBlock id="i-13a3593cce7e8a78">2 §  Hänvisning av ärende till utskott</textBlock>
  </contentBlock>
  <contentBlock page="0" id="i-7282ff52e4fa4495">
    <textBlock id="i-cc2c8809d2877add">Föredrogs och hänvisades</textBlock>
    <textBlock id="i-5d79f345ade5ec5c">Proposition</textBlock>
    <textBlock id="i-addb9cd57055b4b6">1996/97:122 till skatteutskottet</textBlock>
  </contentBlock>
  <contentBlock page="0" id="i-9887487cf00c3f06">
    <textBlock id="i-4adc7a8a5653bfcf">3 §  Löneskyddet vid konkurs</textBlock>
  </contentBlock>
  <contentBlock page="0" id="i-acd122e983f78039">
    <textBlock id="i-cb9fceacb3c89005">Föredrogs</textBlock>
    <textBlock id="i-14bc7cfb4f2bc5ae">Lagutskottets betänkande 1996/97:LU19</textBlock>
    <textBlock id="i-608093e8e2acd251">Löneskyddet vid konkurs (prop. 1996/97:102)</textBlock>
  </contentBlock>
  <contentBlock page="0" id="i-000e229affdd2428">
    <textBlock id="i-5f2f97aaeb583f11">Anf.  1  STIG RINDBORG (m):</textBlock>
    <textBlock id="i-3b622cac6edd30ca">Fru talman! Jag ber att få hänvisa till vad som redovisas i lagutskottets betänkande, 1996/97:LU19, och den där angivna motionen från Moderaterna samt till den reservation som fogats till betänkandet. Vidare hänvisar jag till debatten om lagutskottets betänkande 1994/95:LU30, om löneskydd vid upprepade konkurser, och till lagutskottets betänkande</textBlock>
    <textBlock id="i-2554a0079eb8e14c">1995/96:LU11 om företagsrekonstruktion.</textBlock>
    <textBlock id="i-57c3092003fd9239">Jag har inte för avsikt att yrka något vid detta tillfälle utan ber att få överlämna ärendet.</textBlock>
  </contentBlock>
  <contentBlock page="0" id="i-d9b15110cae4953b">
    <textBlock id="i-f0d0001e98f31aa1">Anf.  2  CARIN LUNDBERG (s):</textBlock>
    <textBlock id="i-e89ace621a74e57d">Fru talman! I dag när så många är upptagna med att förbereda sina tal till våren eller sina förstamajtal i morgon vill vi uppta kammarens uppmärksamhet ett par minuter för att diskutera lagutskottets betänkande om löneskydd vid konkurs.</textBlock>
    <textBlock id="i-3bb47e02e634a3e6">Betänkandet behandlar regeringens proposition</textBlock>
    <textBlock id="i-f77d7eff83d9b33d">1996/97:102 om löneskyddet vid konkurs. Lagutskottet föreslår vissa förändringar i förmånsrättslagen och i lönegarantilagen. Syftet med lagändringarna är att uppnå en bättre överensstämmelse mellan de svenska reglerna om löneskydd vid konkurs och rådets direktiv om skydd för arbetstagarna vid arbetsgivares insolvens. Om propositionens förslag är vi helt överens i utskottet, och vi har inte heller haft några motioner att behandla kring detta.</textBlock>
    <textBlock id="i-d729f345e66bd465">Vi behandlar samtidigt sex motioner från allmänna motionstiden. Motionerna gäller bl.a. införandet av en konkursförsäkring i stället för nuvarande lönegarantisystem.</textBlock>
    <textBlock id="i-9d7ce821cb1df408">Fru talman! Jag vill yrka bifall till hemställan i lagutskottets betänkande och avslag på samtliga motioner med hänvisning till pågående utredningsarbete.</textBlock>
    <textBlock id="i-f40a1d334d21023e">Stig Rindborg vill ha ett helt annat system för lönegaranti än dagens. Han anser att dagens system snedvrider konkurrensen mellan företag och dessutom är dyrt att administrera. En konkursförsäkring som samordnas med sjukförsäkringen anser han vara ett bättre alternativ. Han föreslår även andra förändringar av lönegarantin.</textBlock>
    <textBlock id="i-36e9554519332418">Lagstiftningen på det här området har varit utsatt för förändringar vid ett flertal tillfällen under de senaste åren. Syftet har i huvudsak varit besparingar. I</textBlock>
    <textBlock id="i-7a4d123faabe76f9">samband med förslaget till lag om företagsrekonstruktion behandlade vi i utskottet frågor om förmånsrättsordningen och lönefordringar. Samtidigt som vi behandlade frågan i utskottet i slutet av 1995 beslutade regeringen att tillsätta en parlamentarisk kommitté.</textBlock>
    <textBlock id="i-3bc90cf4f3f57a75">Den fick till uppgift att utreda frågor om förmånsrätt vid konkurs, lönegaranti och underlaget för företagshypotek. Utredningen skall vara klar senast den 31</textBlock>
    <textBlock id="i-a46c12a4bd8520b0">december i år.</textBlock>
    <textBlock id="i-5abc97c37ac98343">Vi är helt överens om hur viktigt det är att konkursbon inte med hjälp av lönegarantin får påtagliga konkurrensfördelar jämfört med andra företag på marknaden. Reglerna bör vara utformade så, att inverkan på konkurrensen minimeras. Det får heller inte vara så att lönegarantin bidrar till att göra konkurs mer attraktivt än företagsrekonstruktion. Men det är naturligtvis också mycket viktigt att lönegarantin ger ett socialt acceptabelt skydd för löntagarnas lönefordringar vid konkurs.</textBlock>
    <textBlock id="i-ff60bdb507a7e13b">Fru talman! Förmånsrättskommittén arbetar för fullt. Man har, enligt direktiven, att själv avgöra vilka lösningar som är värda att utreda närmare. Vi i utskottet är inte beredda att föreslå några formella tillkännagivanden eller vidta andra åtgärder från riksdagens sida som skulle medföra behov av tilläggsdirektiv och därmed innebära en risk för att kommittén inte skulle hinna slutföra sitt uppdrag inom den tid som föreskrivits i direktiven. Vi vill avvakta resultatet av Förmånsrättskommitténs arbete innan vi är beredda till nya ställningstaganden.</textBlock>
    <textBlock id="i-b0db2090df304290">Med dessa ord i korthet, fru talman, yrkar jag bifall till utskottets hemställan i lagutskottets betänkande nr 19 och avslag på samtliga motioner.</textBlock>
  </contentBlock>
  <contentBlock page="0" id="i-a824ed7e73227fb0">
    <textBlock id="i-cfb19bda891829e7">Överläggningen var härmed avslutad.</textBlock>
    <textBlock id="i-4d73a18a5f534624">Beslut</textBlock>
  </contentBlock>
  <contentBlock page="0" id="i-b75e78c2441ef698">
    <textBlock id="i-a6d70abcea7d5809">Kammaren biföll utskottets hemställan.</textBlock>
  </contentBlock>
  <contentBlock page="0" id="i-c3c067f4d4a6e855">
    <textBlock id="i-2f0bf3d022daa860">4 §  ILO:s konvention och rekommendation om arbetarskydd i gruvor m.m.</textBlock>
  </contentBlock>
  <contentBlock page="0" id="i-83002bbd335a0ef6">
    <textBlock id="i-3f036bf823ff84b7">Föredrogs</textBlock>
    <textBlock id="i-b4162856972a492c">Arbetsmarknadsutskottets betänkande 1996/97:AU12</textBlock>
    <textBlock id="i-0503828160a56866">ILO:s konvention och rekommendation om arbetarskydd i gruvor m.m. (prop. 1996/97:96)</textBlock>
  </contentBlock>
  <contentBlock page="0" id="i-e0be88304bce9f99">
    <textBlock id="i-ced5c7b227e9604d">Talmannen konstaterade att ingen talare var anmäld.</textBlock>
    <textBlock id="i-ecfaa786b72810ae">Beslut</textBlock>
  </contentBlock>
  <contentBlock page="0" id="i-3ad9da7023e5a526">
    <textBlock id="i-0711142f7d7d53a5">Kammaren biföll utskottets hemställan.</textBlock>
  </contentBlock>
  <contentBlock page="0" id="i-c99af5b2e417c0ce">
    <textBlock id="i-124f921c56a7ddc7">5 §  Anmälan om interpellation</textBlock>
  </contentBlock>
  <contentBlock page="0" id="i-6006a354882e2df6">
    <textBlock id="i-026f95f9074019ff">Anmäldes att följande interpellation framställts</textBlock>
  </contentBlock>
  <contentBlock page="0" id="i-599f6151d3d5ca14">
    <textBlock id="i-80ba79fd047f22f4">den 30 april</textBlock>
  </contentBlock>
  <contentBlock page="0" id="i-f4d0f1472eb4cb90">
    <textBlock id="i-08136a30dc6aa1a7">1996/97:288 av Marie Granlund (s) till näringsministern</textBlock>
    <textBlock id="i-7bf7dcf1cac0d9b4">Varvsstöd</textBlock>
  </contentBlock>
  <contentBlock page="0" id="i-22a5fa7b3868e3c6">
    <textBlock id="i-eb70655fa8167cd3">Interpellationen redovisas i bilaga som fogas till riksdagens snabbprotokoll onsdagen den 7 maj.</textBlock>
  </contentBlock>
  <contentBlock page="0" id="i-70de2630ad70bf24">
    <textBlock id="i-388a5bb76d3a9da5">6 §  Anmälan om frågor för skriftliga svar</textBlock>
  </contentBlock>
  <contentBlock page="0" id="i-f2eb3b8dcb1a01c9">
    <textBlock id="i-68a5b9a5244fddea">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-056292ffa93a4187">
    <textBlock id="i-2c6909adfdf1496d">den 30 april</textBlock>
  </contentBlock>
  <contentBlock page="0" id="i-aeb91b22e77ad716">
    <textBlock id="i-ce90c5930e3913be">1996/97:501 av Carina Hägg (s) till utrikesministern</textBlock>
    <textBlock id="i-e887f709dc57d969">Legosoldater</textBlock>
    <textBlock id="i-45ecec68d15b1bb5">1996/97:502 av Carina Hägg (s) till näringsministern</textBlock>
    <textBlock id="i-dfebb8d512b4e5d9">Retroaktivitet i patentprocessen</textBlock>
    <textBlock id="i-a7763a9dc67ae5d7">1996/97:503 av Stig Sandström (v) till socialministern</textBlock>
    <textBlock id="i-336f3eb47d6c896e">Behovet av psykoterapi</textBlock>
    <textBlock id="i-8179b7992f50b422">1996/97:504 av Ola Karlsson (m) till statsrådet Thomas Östros</textBlock>
    <textBlock id="i-d60b9daa82653d9c">Energibeskattningen</textBlock>
  </contentBlock>
  <contentBlock page="0" id="i-8a777ec601f7ef77">
    <textBlock id="i-d08ea4bd4df0baf6">Frågorna redovisas i bilaga som fogas till riksdagens snabbprotokoll onsdagen den 7 maj.</textBlock>
  </contentBlock>
  <contentBlock page="0" id="i-e49b56f9017052de">
    <textBlock id="i-471fb0feb38701ed">7 §  Kammaren åtskildes kl. 9.06.</textBlock>
  </contentBlock>
  <contentBlock page="0" id="i-caac018596747acc">
    <textBlock id="i-9543c799c4e162bc"/>
    <textBlock id="i-32494c7c873ba503">Förhandlingarna leddes av talmannen.</textBlock>
  </contentBlock>
</protocol>
