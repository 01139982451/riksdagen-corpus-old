<protocol id="prot-199394--79">
  <contentBlock ix="0">
    <textBlock ix="0">1 §  Justering av protokoll</textBlock>
    <textBlock ix="1">Justerades protokollet för den 18 mars.</textBlock>
    <textBlock ix="2">2 §  Hänvisning av ärenden till utskott</textBlock>
    <textBlock ix="3">Föredrogs och hänvisades</textBlock>
    <textBlock ix="4">Proposition</textBlock>
    <textBlock ix="5">1993/94:164 till jordbruksutskottet</textBlock>
    <textBlock ix="6">3 §  Bordläggning</textBlock>
    <textBlock ix="7">Anmäldes och bordlades</textBlock>
    <textBlock ix="8">Propositionerna</textBlock>
    <textBlock ix="9">1993/94:167 En effektivare fordonskontroll</textBlock>
    <textBlock ix="10">1993/94:195 Ny sjölag</textBlock>
    <textBlock ix="11">Skrivelse</textBlock>
    <textBlock ix="12">1993/94:207 Sverige och Partnerskap för fred</textBlock>
    <textBlock ix="13">Motionerna</textBlock>
    <textBlock ix="14">med anledning av prop. 1993/94:126 Svenskundervisning för invandrare (sfi)</textBlock>
    <textBlock ix="15">1993/94:Ub48 av Berith Eriksson och Björn Samuelson (v)</textBlock>
    <textBlock ix="16">1993/94:Ub49 av Charlotte Branting (fp)</textBlock>
    <textBlock ix="17">1993/94:Ub50 av Lena Hjelm-Wallén m.fl. (s)</textBlock>
    <textBlock ix="18">1993/94:Ub51 av Harriet Colliander m.fl. (nyd)</textBlock>
    <textBlock ix="19">med anledning av prop. 1993/94:142 Lagstiftning med anledning av den av Förenta nationerna inrättade tribunalen för brott i f.d. Jugoslavien</textBlock>
    <textBlock ix="20">1993/94:Ju31 av Bertil Måbrink m.fl. (v)</textBlock>
    <textBlock ix="21">Konstitutionsutskottets betänkande</textBlock>
    <textBlock ix="22">1993/94:KU22 Valperiodens längd och vissa andra grundlagsfrågor</textBlock>
    <textBlock ix="23">Lagutskottets betänkanden</textBlock>
    <textBlock ix="24">1993/94:LU19 Familjerättsliga frågor</textBlock>
    <textBlock ix="25">1993/94:LU24 Anslag till Bokföringsnämnden, m.m.</textBlock>
    <textBlock ix="26">1993/94:LU25 Anslag till Patentverket, m.m.</textBlock>
    <textBlock ix="27">Socialförsäkringsutskottets betänkanden</textBlock>
    <textBlock ix="28">1993/94:SfU10 Förändrat ersättningssystem för men.(v)</textBlock>
    <textBlock ix="29">1993/94:SfU23 Administration av socialförsäkringen</textBlock>
    <textBlock ix="30">Utbildningsutskottets betänkande</textBlock>
    <textBlock ix="31">1993/94:UbU7 Anslag till skolväsendet, m.m.</textBlock>
    <textBlock ix="32">Trafikutskottets betänkanden</textBlock>
    <textBlock ix="33">1993/94:TU17 Post- och telekommunikation</textBlock>
    <textBlock ix="34">1993/94:TU18 Förbud mot laservarnare</textBlock>
    <textBlock ix="35">1993/94:TU19 Eurocontrolkonventionen m.m.</textBlock>
    <textBlock ix="36">1993/94:TU20 Tilläggsbudget inom Kommunikationsdepartementets område</textBlock>
    <textBlock ix="37">Jordbruksutskottets betänkande</textBlock>
    <textBlock ix="38">1993/94:JoU16 Bättre kontroll över miljöfarligt avfall</textBlock>
    <textBlock ix="39">Bostadsutskottets betänkande</textBlock>
    <textBlock ix="40">1993/94:BoU13 Länsstyrelserna m.m.</textBlock>
    <textBlock ix="41">4 §  Anmälan om interpellation</textBlock>
    <textBlock ix="42">Anmäldes att följande interpellation framställts</textBlock>
    <textBlock ix="43">den 23 mars</textBlock>
    <textBlock ix="44">1993/94:118 av Anita Johansson (s) till arbetsmarknadsministern om sysselsättningen i Stockholms län:</textBlock>
    <textBlock ix="45">I februari var 61 300 personer helt utan sysselsättning i Stockholms län och 42 000 personer fanns i någon arbetsmarknadspolitisk åtgärd. Tillsammans blir det över 100 000 människor som inte har ett riktigt arbete i Stockholms län. Av dessa 100 000 personer var ca 26 600 ungdomar mellan 18 och 24 år. Trots att det den senaste tiden kunnat skönjas en svag ljusning på arbetsmarknaden är detta mycket skrämmande och oroande siffror.</textBlock>
    <textBlock ix="46">1982 när vi socialdemokrater återtog makten talade vi om kris i Sverige. Då hade vi haft en borgerlig regering i sex år. Arbetslösheten i Stockholm var då ''bara'' 20 000 personer. Krisen är sålunda nu fem gånger värre än den var då.</textBlock>
    <textBlock ix="47">Regeringens misslyckande med arbetsmarknadspolitiken har fått sådana konsekvenser att Sverige nu finns med i skaran av länder med massarbetslöshet.</textBlock>
    <textBlock ix="48">Om ingenting görs nu riskerar Sverige att få samma situation med långtidsarbetslöshet och utslagning som de länder som inte satsat sina krafter på att förebygga arbetslöshet.</textBlock>
    <textBlock ix="49">Vi tycker att det är bra att regeringen äntligen avsatt pengar för olika ROT-projekt. Men förutom de 47 miljoner som nu är avsatta för olika ROT- projekt i Stockholms län behövs det även insatser på andra områden. Dessa pengar ger, till största delen, bara de arbetslösa byggnadsarbetarna ett tillfälligt arbete.</textBlock>
    <textBlock ix="50">Den största risken för framtiden är ungdomsarbetslösheten. Om Sverige skall få till stånd en konjunkturuppgång behövs ungdomar som klarar av att utföra riktiga arbeten. Därför var vi socialdemokrater kritiska till ungdomspraktikplatserna när de infördes men har accepterat att de finns som en mycket tillfällig åtgärd. Men för den skull måste det även finnas en strategi för att skapa riktiga jobb för ungdomarna såväl i Stockholmsregionen som i hela landet.</textBlock>
    <textBlock ix="51">De långtidsarbetslösa blir också allt fler och fler. I februari hade Stockholms län 18 243 invånare som inte har haft något arbete de senaste sex månaderna. Och för varje dag som går närmar de sig utförsäkring. Förutom att arbetslösheten i sig är ett enormt problem innebär det att kommunernas socialbidragskostnader förväntas stiga katastrofalt under året från den höga nivå som de ligger på. Hur skall kommunerna, som redan i dag har det svårt med att få ekonomin att gå ihop, klara att ta ansvaret för de människor som blivit utförsäkrade? Dessutom har flera kommuner skurit ner socialbidraget till en gräns långt under existensminimum.</textBlock>
    <textBlock ix="52">Med anledning av detta vill jag fråga arbetsmarknadsminister Börje Hörnlund följande:</textBlock>
    <textBlock ix="53">1. Vilken strategi har Börje Hörnlund för att skapa riktiga jobb åt de ungdomar som finns med i någon arbetsmarknadspolitisk åtgärd?</textBlock>
    <textBlock ix="54">2. Vilken strategi har Börje Hörnlund för att skapa riktiga jobb åt de 12 600 ungdomar som i dag är öppet arbetslösa?</textBlock>
    <textBlock ix="55">3. Vilken strategi har Börje Hörnlund för att minska antalet långtidsarbetslösa?</textBlock>
    <textBlock ix="56">4. Vilket ansvar har regeringen för de kommuner, vars socialbidragskostnader ökar kraftigt på grund av att de långtidsarbetslösa blir utförsäkrade?</textBlock>
    <textBlock ix="57">5 §  Anmälan om fråga</textBlock>
    <textBlock ix="58">Anmäldes att följande fråga framställts</textBlock>
    <textBlock ix="59">den 23 mars</textBlock>
    <textBlock ix="60">1993/94:420 av Margareta Viklund (kds) till justitieministern om åtgärder mot porrklubbar:</textBlock>
    <textBlock ix="61">År 1982 förbjöds de s.k. sex- och porrklubbarna i Sverige. De nattklubbar som ersatt denna verksamhet kan knappast accepteras. Unga flickor utnyttjas och förnedras.</textBlock>
    <textBlock ix="62">Bevisligen finns många ''gråa'' klubbar i våra storstäder. Den sofistikerade reklam som sänds ut till presumtiva klubbesökare gränsar till koppleri.</textBlock>
    <textBlock ix="63">Min fråga till justitieministern är: På vilket/vilka sätt tänker justitieministern sätta stopp på den för närvarande expanderande verksamheten med porrklubbar?</textBlock>
    <textBlock ix="64">6 § Kammaren åtskildes kl. 14.01.</textBlock>
    <textBlock ix="65">Förhandlingarna leddes av talmannen.</textBlock>
  </contentBlock>
</protocol>
