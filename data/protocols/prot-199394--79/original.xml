<protocol id="prot-199394--79">
  <contentBlock ix="0">
    <textBlock ix="0">1 §  Justering av protokoll</textBlock>
  </contentBlock>
  <contentBlock ix="1">
    <textBlock ix="0">Justerades protokollet för den 18 mars.</textBlock>
  </contentBlock>
  <contentBlock ix="2">
    <textBlock ix="0">2 §  Hänvisning av ärenden till utskott</textBlock>
  </contentBlock>
  <contentBlock ix="3">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="4">
    <textBlock ix="0">Proposition</textBlock>
  </contentBlock>
  <contentBlock ix="5">
    <textBlock ix="0">1993/94:164 till jordbruksutskottet</textBlock>
  </contentBlock>
  <contentBlock ix="6">
    <textBlock ix="0">3 §  Bordläggning</textBlock>
  </contentBlock>
  <contentBlock ix="7">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="8">
    <textBlock ix="0">Propositionerna</textBlock>
  </contentBlock>
  <contentBlock ix="9">
    <textBlock ix="0">1993/94:167 En effektivare fordonskontroll</textBlock>
  </contentBlock>
  <contentBlock ix="10">
    <textBlock ix="0">1993/94:195 Ny sjölag</textBlock>
  </contentBlock>
  <contentBlock ix="11">
    <textBlock ix="0">Skrivelse</textBlock>
  </contentBlock>
  <contentBlock ix="12">
    <textBlock ix="0">1993/94:207 Sverige och Partnerskap för fred</textBlock>
  </contentBlock>
  <contentBlock ix="13">
    <textBlock ix="0">Motionerna</textBlock>
  </contentBlock>
  <contentBlock ix="14">
    <textBlock ix="0">med anledning av prop. 1993/94:126</textBlock>
    <textBlock ix="1">Svenskundervisning för invandrare (sfi)</textBlock>
  </contentBlock>
  <contentBlock ix="15">
    <textBlock ix="0">1993/94:Ub48 av Berith Eriksson och Björn</textBlock>
    <textBlock ix="1">Samuelson (v)</textBlock>
  </contentBlock>
  <contentBlock ix="16">
    <textBlock ix="0">1993/94:Ub49 av Charlotte Branting (fp)</textBlock>
  </contentBlock>
  <contentBlock ix="17">
    <textBlock ix="0">1993/94:Ub50 av Lena Hjelm-Wallén m.fl. (s)</textBlock>
  </contentBlock>
  <contentBlock ix="18">
    <textBlock ix="0">1993/94:Ub51 av Harriet Colliander m.fl. (nyd)</textBlock>
  </contentBlock>
  <contentBlock ix="19">
    <textBlock ix="0">med anledning av prop. 1993/94:142 Lagstiftning med anledning av den av Förenta nationerna inrättade tribunalen för brott i f.d. Jugoslavien</textBlock>
  </contentBlock>
  <contentBlock ix="20">
    <textBlock ix="0">1993/94:Ju31 av Bertil Måbrink m.fl. (v)</textBlock>
  </contentBlock>
  <contentBlock ix="21">
    <textBlock ix="0">Konstitutionsutskottets betänkande</textBlock>
  </contentBlock>
  <contentBlock ix="22">
    <textBlock ix="0">1993/94:KU22 Valperiodens längd och vissa andra grundlagsfrågor</textBlock>
  </contentBlock>
  <contentBlock ix="23">
    <textBlock ix="0">Lagutskottets betänkanden</textBlock>
  </contentBlock>
  <contentBlock ix="24">
    <textBlock ix="0">1993/94:LU19 Familjerättsliga frågor</textBlock>
  </contentBlock>
  <contentBlock ix="25">
    <textBlock ix="0">1993/94:LU24 Anslag till Bokföringsnämnden, m.m.</textBlock>
  </contentBlock>
  <contentBlock ix="26">
    <textBlock ix="0">1993/94:LU25 Anslag till Patentverket, m.m.</textBlock>
  </contentBlock>
  <contentBlock ix="27">
    <textBlock ix="0">Socialförsäkringsutskottets betänkanden</textBlock>
  </contentBlock>
  <contentBlock ix="28">
    <textBlock ix="0">1993/94:SfU10 Förändrat ersättningssystem för men.(v)</textBlock>
  </contentBlock>
  <contentBlock ix="29">
    <textBlock ix="0">1993/94:SfU23 Administration av socialförsäkringen</textBlock>
  </contentBlock>
  <contentBlock ix="30">
    <textBlock ix="0">Utbildningsutskottets betänkande</textBlock>
  </contentBlock>
  <contentBlock ix="31">
    <textBlock ix="0">1993/94:UbU7 Anslag till skolväsendet, m.m.</textBlock>
  </contentBlock>
  <contentBlock ix="32">
    <textBlock ix="0">Trafikutskottets betänkanden</textBlock>
  </contentBlock>
  <contentBlock ix="33">
    <textBlock ix="0">1993/94:TU17 Post- och telekommunikation</textBlock>
  </contentBlock>
  <contentBlock ix="34">
    <textBlock ix="0">1993/94:TU18 Förbud mot laservarnare</textBlock>
  </contentBlock>
  <contentBlock ix="35">
    <textBlock ix="0">1993/94:TU19 Eurocontrolkonventionen m.m.</textBlock>
  </contentBlock>
  <contentBlock ix="36">
    <textBlock ix="0">1993/94:TU20 Tilläggsbudget inom</textBlock>
    <textBlock ix="1">Kommunikationsdepartementets område</textBlock>
  </contentBlock>
  <contentBlock ix="37">
    <textBlock ix="0">Jordbruksutskottets betänkande</textBlock>
  </contentBlock>
  <contentBlock ix="38">
    <textBlock ix="0">1993/94:JoU16 Bättre kontroll över miljöfarligt avfall</textBlock>
  </contentBlock>
  <contentBlock ix="39">
    <textBlock ix="0">Bostadsutskottets betänkande</textBlock>
  </contentBlock>
  <contentBlock ix="40">
    <textBlock ix="0">1993/94:BoU13 Länsstyrelserna m.m.</textBlock>
  </contentBlock>
  <contentBlock ix="41">
    <textBlock ix="0">4 §  Anmälan om interpellation</textBlock>
  </contentBlock>
  <contentBlock ix="42">
    <textBlock ix="0">Anmäldes att följande interpellation framställts</textBlock>
  </contentBlock>
  <contentBlock ix="43">
    <textBlock ix="0">den 23 mars</textBlock>
  </contentBlock>
  <contentBlock ix="44">
    <textBlock ix="0">1993/94:118 av Anita Johansson (s) till arbetsmarknadsministern om sysselsättningen i</textBlock>
    <textBlock ix="1">Stockholms län:</textBlock>
  </contentBlock>
  <contentBlock ix="45">
    <textBlock ix="0">I februari var 61 300 personer helt utan sysselsättning i Stockholms län och 42 000 personer fanns i någon arbetsmarknadspolitisk åtgärd.</textBlock>
    <textBlock ix="1">Tillsammans blir det över 100 000 människor som inte har ett riktigt arbete i Stockholms län. Av dessa</textBlock>
    <textBlock ix="2">100 000 personer var ca 26 600 ungdomar mellan 18</textBlock>
    <textBlock ix="3">och 24 år. Trots att det den senaste tiden kunnat skönjas en svag ljusning på arbetsmarknaden är detta mycket skrämmande och oroande siffror.</textBlock>
  </contentBlock>
  <contentBlock ix="46">
    <textBlock ix="0">1982 när vi socialdemokrater återtog makten talade vi om kris i Sverige. Då hade vi haft en borgerlig regering i sex år. Arbetslösheten i Stockholm var då</textBlock>
    <textBlock ix="1">''bara'' 20 000 personer. Krisen är sålunda nu fem gånger värre än den var då.</textBlock>
  </contentBlock>
  <contentBlock ix="47">
    <textBlock ix="0">Regeringens misslyckande med arbetsmarknadspolitiken har fått sådana konsekvenser att Sverige nu finns med i skaran av länder med massarbetslöshet.</textBlock>
  </contentBlock>
  <contentBlock ix="48">
    <textBlock ix="0">Om ingenting görs nu riskerar Sverige att få samma situation med långtidsarbetslöshet och utslagning som de länder som inte satsat sina krafter på att förebygga arbetslöshet.</textBlock>
  </contentBlock>
  <contentBlock ix="49">
    <textBlock ix="0">Vi tycker att det är bra att regeringen äntligen avsatt pengar för olika ROT-projekt. Men förutom de 47 miljoner som nu är avsatta för olika ROT-</textBlock>
    <textBlock ix="1">projekt i Stockholms län behövs det även insatser på andra områden. Dessa pengar ger, till största delen, bara de arbetslösa byggnadsarbetarna ett tillfälligt arbete.</textBlock>
  </contentBlock>
  <contentBlock ix="50">
    <textBlock ix="0">Den största risken för framtiden är ungdomsarbetslösheten. Om Sverige skall få till stånd en konjunkturuppgång behövs ungdomar som klarar av att utföra riktiga arbeten. Därför var vi socialdemokrater kritiska till ungdomspraktikplatserna när de infördes men har accepterat att de finns som en mycket tillfällig åtgärd. Men för den skull måste det även finnas en strategi för att skapa riktiga jobb för ungdomarna såväl i Stockholmsregionen som i hela landet.</textBlock>
  </contentBlock>
  <contentBlock ix="51">
    <textBlock ix="0">De långtidsarbetslösa blir också allt fler och fler. I</textBlock>
    <textBlock ix="1">februari hade Stockholms län 18 243 invånare som inte har haft något arbete de senaste sex månaderna. Och för varje dag som går närmar de sig utförsäkring. Förutom att arbetslösheten i sig är ett enormt problem innebär det att kommunernas socialbidragskostnader förväntas stiga katastrofalt under året från den höga nivå som de ligger på. Hur skall kommunerna, som redan i dag har det svårt med att få ekonomin att gå ihop, klara att ta ansvaret för de människor som blivit utförsäkrade?</textBlock>
    <textBlock ix="2">Dessutom har flera kommuner skurit ner socialbidraget till en gräns långt under existensminimum.</textBlock>
  </contentBlock>
  <contentBlock ix="52">
    <textBlock ix="0">Med anledning av detta vill jag fråga arbetsmarknadsminister Börje Hörnlund följande:</textBlock>
  </contentBlock>
  <contentBlock ix="53">
    <textBlock ix="0">1. Vilken strategi har Börje Hörnlund för att skapa riktiga jobb åt de ungdomar som finns med i någon arbetsmarknadspolitisk åtgärd?</textBlock>
  </contentBlock>
  <contentBlock ix="54">
    <textBlock ix="0">2. Vilken strategi har Börje Hörnlund för att skapa riktiga jobb åt de 12 600 ungdomar som i dag är öppet arbetslösa?</textBlock>
  </contentBlock>
  <contentBlock ix="55">
    <textBlock ix="0">3. Vilken strategi har Börje Hörnlund för att minska antalet långtidsarbetslösa?</textBlock>
  </contentBlock>
  <contentBlock ix="56">
    <textBlock ix="0">4. Vilket ansvar har regeringen för de kommuner, vars socialbidragskostnader ökar kraftigt på grund av att de långtidsarbetslösa blir utförsäkrade?</textBlock>
  </contentBlock>
  <contentBlock ix="57">
    <textBlock ix="0">5 §  Anmälan om fråga</textBlock>
  </contentBlock>
  <contentBlock ix="58">
    <textBlock ix="0">Anmäldes att följande fråga framställts</textBlock>
  </contentBlock>
  <contentBlock ix="59">
    <textBlock ix="0">den 23 mars</textBlock>
  </contentBlock>
  <contentBlock ix="60">
    <textBlock ix="0">1993/94:420 av Margareta Viklund (kds) till justitieministern om åtgärder mot porrklubbar:</textBlock>
  </contentBlock>
  <contentBlock ix="61">
    <textBlock ix="0">År 1982 förbjöds de s.k. sex- och porrklubbarna i</textBlock>
    <textBlock ix="1">Sverige. De nattklubbar som ersatt denna verksamhet kan knappast accepteras. Unga flickor utnyttjas och förnedras.</textBlock>
  </contentBlock>
  <contentBlock ix="62">
    <textBlock ix="0">Bevisligen finns många ''gråa'' klubbar i våra storstäder. Den sofistikerade reklam som sänds ut till presumtiva klubbesökare gränsar till koppleri.</textBlock>
  </contentBlock>
  <contentBlock ix="63">
    <textBlock ix="0">Min fråga till justitieministern är: På vilket/vilka sätt tänker justitieministern sätta stopp på den för närvarande expanderande verksamheten med porrklubbar?</textBlock>
  </contentBlock>
  <contentBlock ix="64">
    <textBlock ix="0">6 § Kammaren åtskildes kl. 14.01.</textBlock>
  </contentBlock>
  <contentBlock ix="65">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
