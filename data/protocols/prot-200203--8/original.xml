<protocol id="prot-200203--8">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">Protokoll</textBlock>
      <textBlock ix="1">2002/03:8</textBlock>
      <textBlock ix="2">________________________________________________________</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">1 §  Justering av protokoll</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Justerades protokollet för den 15 oktober.</textBlock>
      <textBlock ix="1">2 §  Avsägelse</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Talmannen meddelade att Björn Rosengren (s)</textBlock>
      <textBlock ix="1">anhållit om entledigande från uppdraget som ledamot av riksdagen från och med den 22 oktober 2002.</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">Kammaren biföll denna anhållan.</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">3 §  Anmälan om förändringar i regeringens sammansättning</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">Från statsminister Göran Persson hade följande skrivelse inkommit:</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Till riksdagens talman</textBlock>
      <textBlock ix="1">Förändringar i regeringens sammansättning</textBlock>
      <textBlock ix="2">Jag har i dag med verkan från och med denna dag fattat följande beslut angående regeringens sammansättning.</textBlock>
      <textBlock ix="3">Lena Hjelm-Wallén har entledigats från uppdragen att vara ställföreträdande statsminister, statsråd och chef för Försvarsdepartementet.</textBlock>
      <textBlock ix="4">Margareta Winberg har entledigats som chef för</textBlock>
      <textBlock ix="5">Jordbruksdepartementet och förordnats att vara ställföreträdande statsminister.</textBlock>
      <textBlock ix="6">Britta Lejon har entledigats som statsråd.</textBlock>
      <textBlock ix="7">Kjell Larsson har entledigats som statsråd och chef för Miljödepartementet.</textBlock>
      <textBlock ix="8">Mona Sahlin har entledigats som chef för Näringsdepartementet.</textBlock>
      <textBlock ix="9">Pär Nuder har förordnats som statsråd och, för tiden till och med den 3 november 2002, vara chef för</textBlock>
      <textBlock ix="10">Försvarsdepartementet.</textBlock>
      <textBlock ix="11">Ann-Christin Nykvist har förordnats som statsråd och chef för Jordbruksdepartementet.</textBlock>
      <textBlock ix="12">Lena Sommestad har förordnats som chef för</textBlock>
      <textBlock ix="13">Miljödepartementet.</textBlock>
      <textBlock ix="14">Leif Pagrotsky har förordnats som chef för Näringsdepartementet.</textBlock>
      <textBlock ix="15">Berit Andnor, Morgan Johansson, Gunnar Lund,</textBlock>
      <textBlock ix="16">Lena Hallengren och Hans Karlsson har förordnats som statsråd.</textBlock>
      <textBlock ix="17">Jag har vidare med verkan från och med den</textBlock>
      <textBlock ix="18">4 november 2002 förordnat Leni Björklund som statsråd och chef för Försvarsdepartementet.</textBlock>
      <textBlock ix="19">Stockholm den 21 oktober 2002</textBlock>
      <textBlock ix="20">Göran Persson</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Skrivelsen lades till handlingarna.</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Från och med den 21 oktober hade regeringen således följande sammansättning:</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Statsminister   Göran Persson</textBlock>
      <textBlock ix="1">Vice statsminister      Margareta Winberg</textBlock>
      <textBlock ix="2">Statsråd        Pär Nuder (till och med den 3 november även chef för     Försvarsdepartementet)</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Justitieminister        Thomas Bodström</textBlock>
      <textBlock ix="1">Statsråd        Mona Sahlin</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">Utrikesminister         Anna Lindh</textBlock>
      <textBlock ix="1">Statsråd        Jan O Karlsson</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Försvarsminister        Leni Björklund (från och med     den 4 november)</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Socialminister  Lars Engqvist</textBlock>
      <textBlock ix="1">Statsråd        Berit Andnor</textBlock>
      <textBlock ix="2">Statsråd        Morgan Johansson</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">Finansminister  Bosse Ringholm</textBlock>
      <textBlock ix="1">Statsråd        Gunnar Lund</textBlock>
      <textBlock ix="2">Statsråd        Lars-Erik Lövdén</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Utbildningsminister     Thomas Östros</textBlock>
      <textBlock ix="1">Statsråd        Lena Hallengren</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Jordbruksminister       Ann-Christin Nykvist</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">Kulturminister  Marita Ulvskog</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">Miljöminister   Lena Sommestad</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">Näringsminister         Leif Pagrotsky</textBlock>
      <textBlock ix="1">Statsråd        Ulrica Messing</textBlock>
      <textBlock ix="2">Statsråd        Hans Karlsson</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">4 §  Anmälan om ersättare för talmannen och för statsråd</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Talmannen anmälde att följande ersättare inträtt från och med den 21 oktober:</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">Britta Lejon för talmannen Björn von Sydow, varigenom uppdraget som ersättare för talmannen upphört för Niclas Lindberg,</textBlock>
      <textBlock ix="1">Niclas Lindberg för statsrådet Pär Nuder, varigenom uppdraget som ersättare för Pär Nuder upphört för</textBlock>
      <textBlock ix="2">Mariam Osman Sherifay,</textBlock>
      <textBlock ix="3">Inger Jarl Beck för statsrådet Morgan Johansson samt</textBlock>
      <textBlock ix="4">Marie Nordén för statsrådet Berit Andnor.</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">5 §  Meddelande om frågestund</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">Talmannen meddelade att vid frågestunden torsdagen den 24 oktober kl. 14.00 skulle följande statsråd närvara:</textBlock>
      <textBlock ix="1">Näringsminister Leif Pagrotsky, statsrådet Ulrica</textBlock>
      <textBlock ix="2">Messing, statsrådet Lars-Erik Lövdén, justitieminister</textBlock>
      <textBlock ix="3">Thomas Bodström och miljöminister Lena Sommestad.</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">6 §  Meddelande om partiledardebatt</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">Talmannen meddelade att debattregler för partiledardebatten  onsdagen den 6 november kl. 9.00 delats ut till kammarens ledamöter.</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">7 §  Meddelande om allmänpolitisk debatt</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0"></textBlock>
      <textBlock ix="1">Talmannen meddelade att debattregler för den allmänpolitiska debatten onsdagen den 6 november kl. 14.00 delats ut till kammarens ledamöter.</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">8 §  Svar på interpellation 2002/03:9 om rättssäkerhet för asylsökande</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">Anf.  1  Statsrådet JAN O KARLSSON (s):</textBlock>
      <textBlock ix="1">Herr talman! Ana Maria Narti har ställt frågor till mig om verkställandet av den reform på utlänningsrättens område som riksdagen den 15 november förra året beslutade att begära av regeringen, innebärande en ny instans- och processordning för utlännings- och medborgarskapsärenden.</textBlock>
      <textBlock ix="2">Ana Maria Narti har frågat mig hur det långsamma verkställandet av reformen enligt riksdagens tillkännagivande avseende nedläggning av Utlänningsnämnden motiveras, hur rättssäkerheten för asylsökande kan förbättras under tiden som Utlänningsnämnden fortsätter sin verksamhet samt när ett ikraftträdande av reformen kan ske.</textBlock>
      <textBlock ix="3">Till att börja med vill jag säga att det är en oerhört omfattande reform det handlar om. Det gäller lagtekniska, organisatoriska och ekonomiska frågor. De processrättsliga frågorna är svåra att lösa. Det har under arbetets gång bland annat visat sig vara svårt att hitta en processordning som förenar kravet på en snabb handläggning med att prövningen i Utlänningsnämnden ersätts av en prövning i två domstolsinstanser. Vidare har det framkommit svårigheter när det gäller att föra in utlänningsärenden i domstolarna eftersom dessa ärenden i flera avseenden skiljer sig från andra typer av mål. Målet för regeringen har ändå varit att föreslå så få särlösningar som möjligt för dessa ärenden i förhållande till andra ärenden och mål.</textBlock>
      <textBlock ix="4">Regeringens utgångspunkter för förslaget är dels betänkandet från den parlamentariska kommitté</textBlock>
      <textBlock ix="5">(NIPU) som utredde frågan om en ny instans- och processordning i utlänningsärenden, Ökad rättssäkerhet i asylärenden, SOU 1999:16, dels det beslut som riksdagens socialförsäkringsutskott fattade den 15</textBlock>
      <textBlock ix="6">november förra året om reformens inriktning. Ramarna och inriktningen för reformen har således till stor del bestämts av riksdagen.</textBlock>
      <textBlock ix="7">Sedan riksdagens beslut har det under hela våren pågått ett mycket intensivt arbete med att utarbeta en lagrådsremiss. Den 6 juni 2002 beslöt regeringen att lämna över förslaget till Lagrådet för granskning.</textBlock>
      <textBlock ix="8">Föredragning av förslaget inför Lagrådet påbörjades i slutet av augusti, och Lagrådets yttrande kom den 9</textBlock>
      <textBlock ix="9">oktober. Med hänsyn till frågans komplicerade natur har det inte varit möjligt för regeringen att utarbeta ett förslag snabbare än så här.</textBlock>
      <textBlock ix="10">Detta är alltså läget som vi befinner oss i i dag;</textBlock>
      <textBlock ix="11">Lagrådet avstyrkte som bekant regeringens förslag till ny instans- och processordning i utlänningsärenden.</textBlock>
      <textBlock ix="12">Lagrådet har avstyrkt förslaget från olika utgångspunkter. Det framhåller att en grundläggande förutsättning för godtagbara rättssäkerhetsgarantier är att de materiella reglerna är så utformade att tillämpningen kan bli enhetlig och förutsebar. Lagrådet anser att det kravet inte uppfylls om ärendena förs över till domstol på det sätt som regeringen har föreslagit.</textBlock>
      <textBlock ix="13">Lagrådets yttrande väger tungt. En diskussion om den uppkomna situationen har i dag på förmiddagen inletts med riksdagspartierna i socialförsäkringsutskottet. Jag vill inte nu föregripa resultatet av dessa överläggningar genom att gå in i diskussion eller spekulationer om vare sig detaljer i Lagrådets yttrande eller förslaget som sådant och inte heller rörande datum för ikraftträdande av en kommande reform. Vi behöver nu alla få tid att överväga vilka handlingsalternativ som på kort och lite längre sikt är möjliga att genomföra.</textBlock>
      <textBlock ix="14">På kort sikt är det givetvis nödvändigt att Utlänningsnämnden ges förutsättningar att fungera så bra som möjligt. Regeringen föreslår i budgetpropositionen för 2003 att såväl Utlänningsnämnden som</textBlock>
      <textBlock ix="15">Migrationsverket tillförs utökade resurser i syfte att korta handläggningstiderna och stärka rättssäkerheten.</textBlock>
      <textBlock ix="16">Jag hoppas att jag med detta har besvarat Ana Maria Nartis frågor och hoppas att tillsammans med riksdagens partier kunna gå vidare med lagstiftningsprocessen i syfte att uppnå ett förbättrat system för prövning av utlänningsärendena, som tillgodoser kraven på såväl en rättssäker som snabb ärendehantering.</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">Anf.  2  ANA MARIA NARTI (fp):</textBlock>
      <textBlock ix="1">Herr talman! Jag tackar för svaret. Jag måste börja med en precisering. När jag skrev interpellationen hade inte Lagrådets svar kommit. Själva tyngdpunkten i vår debatt i dag förflyttas därför lite grann.</textBlock>
      <textBlock ix="2">Vad som har kommit fram mycket tydligt efter det att Lagrådets yttrande har presenterats är att vi behöver en ordentlig genomgång av de så kallade materiella reglerna. I detta måste jag säga att vi som medlemmar i Folkpartiet liberalerna är mycket glada.</textBlock>
      <textBlock ix="3">Vi har många gånger understrukit att lagen inte är tillräckligt tydlig och förutsebar. Vi har krävt preciseringar både när det gäller asylskäl och humanitära skäl. På så sätt kan vi säga att vi är överens. Samtidigt är det väldigt viktigt att tänka på att själva diskussionen om Utlänningsnämnden inte kan ta slut med detta.</textBlock>
      <textBlock ix="4">Vi behöver jobba vidare med lagen - det är självklart. Det finns otydliga punkter i lagen som kan skapa grund för det som i Lagrådets text kallas för skönsmässiga grunder, vilket är väldigt skrämmande.</textBlock>
      <textBlock ix="5">Samtidigt behöver vi tänka på praktiska möjligheter att i framtiden korta behandlingstiden för överprövande av sådana ärenden. Då är förvaltningsdomstolarna enligt vår mening fortfarande den bästa lösningen. Jag kan inte se någon skillnad i detta sammanhang. Om man preciserar lagarna så finns det goda grunder för förvaltningsdomstolarna och för att de ska fungera ordentligt och bra och för att de skönsmässiga grunderna ska försvinna från praxis när det gäller behandling av utlänningsärenden.</textBlock>
      <textBlock ix="6">Jag kan absolut inte tänka mig att Utlänningsnämnden skulle kunna fungera bättre, effektivare och snabbare än många förvaltningsdomstolar. Som bekant är Folkpartiet liberalerna motståndare till speciella domstolar. Vi vill ha många förvaltningsdomstolar som agerar på olika områden. Då blir det också mycket lättare att snabbt avgöra vid överklaganden.</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">Anf.  3  Statsrådet JAN O KARLSSON (s):</textBlock>
      <textBlock ix="1">Herr talman! Jag ska först göra några kommentarer till Ana Maria Nartis synpunkter och påpekanden.</textBlock>
      <textBlock ix="2">Sedan ska jag säga några ord om vad som har hänt i dag. Även jag kämpar ju med det tidsmässiga problemet - svaret gavs i går, och jag har haft möte med socialförsäkringsutskottet i dag. Mötet gav en hel del resultat som jag tror kan vara av intresse för vårt meningsutbyte.</textBlock>
      <textBlock ix="3">Först och främst vill jag vad beträffar de skönsmässiga grunderna som omnämns i lagrådsyttrandet understryka att skönsmässiga grunder mycket väl kan förekomma utan att det för den skull föreligger godtycke. Men jag förstår - och det talade vi också om med socialförsäkringsutskottet i dag - att det viktiga är att vi har ett rättssäkert system även om det understundom kan vara så att i denna, liksom i annan, prövning av gällande lagstiftning så måste skönsmässiga avvägningar göras. Jag tänker på förhållandet att vi i utlänningsrätten har just den individuella prövningen som kungstanke. Det innebär ständigt en anpassning till varje individuellt fall.</textBlock>
      <textBlock ix="4">Däremot var vi i dag i utskottet naturligtvis fullständigt på det klara med att varje form av godtycke måste undvikas vid tillämpning av denna lag och de ärenden den gäller.</textBlock>
      <textBlock ix="5">När det gäller sambandet mellan korta behandlingstider och förvaltningsdomstolar så har utskottet och jag tillsammans haft ett förberedelsearbete, eftersom vi har gjort lagrådsremissen ihop. Det har då blivit klart att när man går över från en klagoinstans till två klagoinstanser och partssammansatt prövning så är risken snarare den motsatta - vi får en längre tid.</textBlock>
      <textBlock ix="6">För att i så fall vinna tid i behandlingen ställs man också inför avsevärda resursproblem. Jag tror inte att det råder några skilda meningar om detta, och utskottet och jag har kommit fram till samma bedömning.</textBlock>
      <textBlock ix="7">När det gäller motståndet mot specialdomstolar så noterar jag rättshistoriskt att vi alla under en period helt ville avskaffa specialdomstolar av alla slag. Den faktiska utvecklingen har sedan burit syn för sägen;</textBlock>
      <textBlock ix="8">det har vi inte gjort. Fortfarande har vi i svenskt rättsväsende en omfattande, ymnig och närmast ökande förekomst av specialdomstolar. Utlänningsnämnden inrättades innan denna diskussion på allvar började ta fart. Jag vet inte riktigt var vi befinner oss i dag. På den punkten vill jag under inga omständigheter prejudicera det arbete som jag nu har för avsikt att efter hörande av socialförsäkringsutskottet inleda med fortsättningen.</textBlock>
      <textBlock ix="9">Det handlar om att vi har ett mycket klart positivt uttalande av Lagrådet, nämligen att Lagrådet vill att vi ska arbeta med domstolsförfarande som klagoinstans, att vi ska ha tvåpartsförfarande och att vi ska ha muntlighet.</textBlock>
      <textBlock ix="10">Låt mig som en personlig deklaration tillfoga att det för mig också är väldigt viktigt att i det fortsatta arbetet se till att vi får två parter som alldeles klart är jämställda. Jag tror att ett av de problem som vi har arbetat med när det gäller Utlänningsnämndens funktionssätt är att det inte har varit klart, utan att det har funnits en upplevelse av och kanske en realitet i att parterna inte har varit jämställda. På den punkten är samstämmigheten klar. Jag vill i mitt nästa inlägg fortsättningsvis beröra något av resultatet av den överläggningen.</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">Anf.  4  ANA MARIA NARTI (fp):</textBlock>
      <textBlock ix="1">Herr talman! Tack för svaret! Det kanske är min svenska som inte räcker till. Skönsmässiga grunder är för mig motsatsen till principiella eller sakliga grunder. Det är för mig faktiskt synonymt med godtycke.</textBlock>
      <textBlock ix="2">Det är kanske min svenska - jag är trots allt före detta flykting och jag har bara varit i 32 år i Sverige. Så kanske förstår jag inte innehållet i "skönsmässiga grunder". Fast jag tycker att det är skrämmande. Det ska finnas sakliga grunder för en bedömning av ett så viktigt ärende som rätten att bosätta sig i Sverige. Det ska finnas principiella grunder för bedömningen av varje individuellt fall. Men skönsmässiga grunder tycker jag fortfarande är fullständigt otillfredsställande.</textBlock>
      <textBlock ix="3">När det gäller specialdomstolar kan jag som en människa som har jobbat mycket med problem som uppstår mellan folk från olika etniska grupper säga att vi i invandrarbefolkningen inte har goda erfarenheter av specialdomstolsarbete. Titta på integrationsfrågorna! Det är Arbetsdomstolen som ska behandla dem.</textBlock>
      <textBlock ix="4">Är vi nöjda med resultatet? Inte alls. Det som händer är fortfarande att många fall försvinner någonstans i hanteringen. Specialdomstolen är alldeles för mycket koncentrerad på de viktiga aktörernas, det vill säga arbetstagarnas och arbetsgivarnas organisationers, ställningstaganden i domstolen. Då försvinner de individuella fallen bort någonstans i hanteringen.</textBlock>
      <textBlock ix="5">Jag kan också lägga till att vi fortfarande i Sverige saknar utbildningar som ska öppna möjligheten för en fungerande kommunikation mellan människor från olika etniska grupper. Jag sökte själv i förra veckan efter advokater som skulle kunna hjälpa i ett fall av diskriminering. De är väldigt svåra att hitta! Detta måste också vara ett problem för utlänningsärenden.</textBlock>
      <textBlock ix="6">Det finns alltså mycket att göra på området.</textBlock>
      <textBlock ix="7">Jag tycker fortfarande att förvaltningsdomstolar -</textBlock>
      <textBlock ix="8">vanliga domstolar - är en bättre arena för att lösa de här problemen än de mycket specialiserade och egentligen självcentrerade domstolar som specialdomstolarna brukar bli.</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">Anf.  5  Statsrådet JAN O KARLSSON (s):</textBlock>
      <textBlock ix="1">Herr talman! Jag skulle vilja slå till två reträtter omedelbart. Den första gäller begreppet skönsmässiga grunder. Jag kan visserligen inte falla tillbaka på några etniska argument; jag har talat detta språk i 63</textBlock>
      <textBlock ix="2">år. Men jag är inte jurist, och det är möjligt att nyanseringen av begreppet skönsmässig grund är sådan att jag ska vara lite försiktig. Vi förde faktiskt en diskussion om detta - om "skönsmässig" och "godtycklig"</textBlock>
      <textBlock ix="3">- men jag vill på den punkten under inga omständigheter ha någon bestämd uppfattning, och det vill jag gärna ha fört till kammarens protokoll. Jag vill tillfråga mina juridiska rådgivare innan jag rör mig en millimeter på detta uppenbart minerade fält.</textBlock>
      <textBlock ix="4">Den andra gäller specialdomstolarna. Det var en ren doktrinhistorisk anmärkning. Jag har inga som helst andra åsikter än Ana Maria Narti om vikten av att så många ärenden som möjligt i vårt rättsväsende handhas av de allmänna domstolarna eller förvaltningsdomstolarna. Det var en ren doktrinhistorisk anmärkning.</textBlock>
      <textBlock ix="5">Jag kan dock inte låta bli att notera att såväl Arbetsdomstolen som Utlänningsnämnden tillkommit på initiativ av detta liberala parti 1928 respektive 1992.</textBlock>
      <textBlock ix="6">Men även detta ska uppfattas som en ren doktrinhistorisk anmärkning. I sakfrågan är vi helt överens.</textBlock>
      <textBlock ix="7">Det vi kom fram till i dag - och det kanske är det allra viktigaste - i den överläggning jag haft med utskottet är att jag nu ska inbjuda till överläggningar med alla partier. Alla partier och regeringen är fullständigt överens om att det inte kommer att bli något status quo i den här frågan. Vi måste fortsätta framåt för att lösa den.</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Anf.  6  ANA MARIA NARTI (fp):</textBlock>
      <textBlock ix="1">Herr talman! Tack för svaret. Den här debatten kommer säkert att fortsätta. Vi har alla väldigt mycket att vinna på att ett grundläggande arbete, både med lagen och med instansordningen, kommer i gång ordentligt.</textBlock>
      <textBlock ix="2">Jag vill avsluta den här debatten med några personliga betraktelser. Under de tolv år som har gått sedan diktaturen föll i Rumänien har jag haft många tillfällen att se hur olika utlänningsärenden behandlas i praktiken. Jag har träffat på många fall som har haft precis samma situation bakom sig men som bedömts olika. Det är den här praktiken som vi måste komma ifrån. Varje dag som går utan att denna praxis tar slut innebär tragedier för människor.</textBlock>
      <textBlock ix="3">Jag tänker också lite grann på hela den debatt som vi hade under sommaren om arbetskraftsinvandring.</textBlock>
      <textBlock ix="4">Om en liten grupp av de människor som skickades hem efter år av plågor på gömställen hade fått möjlighet att arbeta i Sverige skulle många tragedier ha undvikits. Jag ser en direkt relation mellan de här mänskliga tragedierna och avsaknaden av en rätt till arbete i det här landet.</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">Anf.  7  Statsrådet JAN O KARLSSON (s):</textBlock>
      <textBlock ix="1">Herr talman! Jag tror att vi i väldigt hög grad har en gemensam syn på hur vi ska fortsätta det här arbetet. Jag vill så långt det är möjligt nu precisera hur jag ser på den fortsättningen.</textBlock>
      <textBlock ix="2">Vi har ett kortsiktigt perspektiv och ett långsiktigt.</textBlock>
      <textBlock ix="3">Det rådde fullständig konsensus vid dagens utskottsöverläggning om att vi inte kan stanna nu och låta situationen förbli oförändrad. I de överläggningar som jag ser fram emot ska kunna inledas inom några veckor räknar jag alltså med att vi ska kunna dela upp frågan.</textBlock>
      <textBlock ix="4">Det kortsiktiga perspektivet handlar om vilka omedelbara åtgärder som nu anses vara möjliga Där tänker jag arbeta efter den konsensusprincip som jag använt under den korta tid som jag har varit ansvarig för de här frågorna. Det är naturligtvis själva instansordningen som faller i ögonen. Där hoppas jag att vi ska kunna arbeta. Men jag vill akta mig för att dra några specifika slutsatser innan jag har fört en diskussion med alla partier. Det är det kortsiktiga perspektivet.</textBlock>
      <textBlock ix="5">Det långsiktiga perspektivet handlar om en förändring av lagstiftningen. Budskapet från Lagrådet är tydligt. Denna lag måste ses över.</textBlock>
      <textBlock ix="6">Det jag har sagt till utskottet i dag - och jag har funnit en betydande samstämmighet även på den punkten - är att den översynen redan sker på det europeiska planet. Vi har för närvarande ett tiotal direktivförslag under arbete. Det ska i sanningens namn sägas att under det danska ordförandeskapet har effektiviteten i detta arbete ökat. Det är delvis också en följd av toppmötet som ägde rum i juni i Sevilla och på svensk tillskyndan som det arbetet nu går mycket snabbare.</textBlock>
      <textBlock ix="7">Jag räknar alltså med att vi kommer att ha ett kortsiktigt perspektiv där vi ska försöka finna en lösning som ökar rättssäkerheten och ett långsiktigt där vi i den europeiska miljön nu snabbt, men ändå något mer tidsödande, kan få till stånd ändringar i den svenska utlänningslagstiftningen.</textBlock>
      <textBlock ix="8">Med detta vill jag tacka för den här överläggningen.</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">9 §  Anmälan om inkomna faktapromemorior om förslag från Europeiska kommissionen</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
      <textBlock ix="1">2002/03:FPM8 Ändring av ett flertal direktiv på utsädesområdet KOM(2002)523 till miljö- och jordbruksutskottet</textBlock>
      <textBlock ix="2">2002/03:FPM10 Demokratisk kontroll över Europol</textBlock>
      <textBlock ix="3">KOM(2002)95 till justitieutskottet</textBlock>
      <textBlock ix="4">2002/03:FPM11 Ändrat förslag till prospektdirektiv</textBlock>
      <textBlock ix="5">KOM(2002)460 till finansutskottet</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">10 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">Föredrogs och hänvisades</textBlock>
      <textBlock ix="1">Proposition</textBlock>
      <textBlock ix="2">2002/03:10 till skatteutskottet</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0">Skrivelse</textBlock>
      <textBlock ix="1">2002/03:3 till justitieutskottet</textBlock>
    </textBlock>
  </contentBlock>
  <contentBlock ix="45">
    <textBlock ix="45">
      <textBlock ix="0">Förslag</textBlock>
      <textBlock ix="1">2002/03:RR2 till finansutskottet</textBlock>
      <textBlock ix="2">2002/03:RR3 till utbildningsutskottet</textBlock>
    </textBlock>
  </contentBlock>
  <contentBlock ix="46">
    <textBlock ix="46">
      <textBlock ix="0">Motioner</textBlock>
      <textBlock ix="1">2002/03:K2 och K3 till konstitutionsutskottet</textBlock>
    </textBlock>
  </contentBlock>
  <contentBlock ix="47">
    <textBlock ix="47">
      <textBlock ix="0">11 §  Bordläggning</textBlock>
    </textBlock>
  </contentBlock>
  <contentBlock ix="48">
    <textBlock ix="48">
      <textBlock ix="0">Anmäldes och bordlades</textBlock>
      <textBlock ix="1">Propositioner</textBlock>
      <textBlock ix="2">2002/03:5 Vissa mervärdesskattefrågor</textBlock>
      <textBlock ix="3">2002/03:9 Sjukhus med vinstsyfte; förlängd giltighet av lagen (2000:1440) om inskränkning i landstingens rätt att överlämna driften av akutsjukhus till annan</textBlock>
    </textBlock>
  </contentBlock>
  <contentBlock ix="49">
    <textBlock ix="49">
      <textBlock ix="0">Förslag</textBlock>
      <textBlock ix="1">2002/03:RR7 Riksdagens revisorers förslag angående styrning av försvarets fastigheter och anläggningar</textBlock>
    </textBlock>
  </contentBlock>
  <contentBlock ix="50">
    <textBlock ix="50">
      <textBlock ix="0">12 §  Anmälan om frågor för skriftliga svar</textBlock>
    </textBlock>
  </contentBlock>
  <contentBlock ix="51">
    <textBlock ix="51">
      <textBlock ix="0">Anmäldes att följande frågor för skriftliga svar framställts</textBlock>
    </textBlock>
  </contentBlock>
  <contentBlock ix="52">
    <textBlock ix="52">
      <textBlock ix="0">den 21 oktober</textBlock>
    </textBlock>
  </contentBlock>
  <contentBlock ix="53">
    <textBlock ix="53">
      <textBlock ix="0">2002/03:51 av Börje Vestlund (s) till justitieminister</textBlock>
      <textBlock ix="1">Thomas Bodström</textBlock>
      <textBlock ix="2">Trossamfund bör kunna registrera partnerskap</textBlock>
      <textBlock ix="3">2002/03:52 av Börje Vestlund (s) till justitieminister</textBlock>
      <textBlock ix="4">Thomas Bodström</textBlock>
      <textBlock ix="5">Partnerskapslagens anknytningskrav bör kompletteras</textBlock>
      <textBlock ix="6">2002/03:53 av Carl-Axel Johansson (m) till jordbruksminister Margareta Winberg</textBlock>
      <textBlock ix="7">Fiskestoppet av torsk</textBlock>
      <textBlock ix="8">2002/03:54 av Carl-Axel Johansson (m) till finansminister Bosse Ringholm</textBlock>
      <textBlock ix="9">Reklamskatten</textBlock>
      <textBlock ix="10">2002/03:55 av Börje Vestlund (s) till utrikesminister</textBlock>
      <textBlock ix="11">Anna Lindh</textBlock>
      <textBlock ix="12">Utlandsmyndigheter bör kunna registrera partnerskap</textBlock>
      <textBlock ix="13">2002/03:56 av Kerstin-Maria Stalin (mp) till utrikesminister Anna Lindh</textBlock>
      <textBlock ix="14">Mänskliga rättigheter i Iran</textBlock>
    </textBlock>
  </contentBlock>
  <contentBlock ix="54">
    <textBlock ix="54">
      <textBlock ix="0">den 22 oktober</textBlock>
    </textBlock>
  </contentBlock>
  <contentBlock ix="55">
    <textBlock ix="55">
      <textBlock ix="0">2002/03:57 av Inger Lundberg (s) till utrikesminister</textBlock>
      <textBlock ix="1">Anna Lindh</textBlock>
      <textBlock ix="2">Rättssäkerhet för svensk medborgare på Guantanamo</textBlock>
      <textBlock ix="3">2002/03:58 av Maria Wetterstrand (mp) till miljöminister Lena Sommestad</textBlock>
      <textBlock ix="4">Jakt på vargar med sändare</textBlock>
      <textBlock ix="5">2002/03:59 av Maria Wetterstrand (mp) till jordbruksminister Ann-Christin Nykvist</textBlock>
      <textBlock ix="6">Ekologiska nöt- och lammprodukter</textBlock>
      <textBlock ix="7">2002/03:60 av Maria Wetterstrand (mp) till jordbruksminister Ann-Christin Nykvist</textBlock>
      <textBlock ix="8">Eldressyr av hund</textBlock>
      <textBlock ix="9">2002/03:61 av Henrik S Järrel (m) till statsrådet Hans</textBlock>
      <textBlock ix="10">Karlsson</textBlock>
      <textBlock ix="11">Försäkringskassornas organisation</textBlock>
    </textBlock>
  </contentBlock>
  <contentBlock ix="56">
    <textBlock ix="56">
      <textBlock ix="0">Frågorna redovisas i bilaga som fogas till riksdagens snabbprotokoll tisdagen den 5 november.</textBlock>
    </textBlock>
  </contentBlock>
  <contentBlock ix="57">
    <textBlock ix="57">
      <textBlock ix="0">13 §  Anmälan om skriftliga svar på frågor</textBlock>
    </textBlock>
  </contentBlock>
  <contentBlock ix="58">
    <textBlock ix="58">
      <textBlock ix="0">Anmäldes att skriftliga svar på följande frågor inkommit</textBlock>
    </textBlock>
  </contentBlock>
  <contentBlock ix="59">
    <textBlock ix="59">
      <textBlock ix="0">den 21 oktober</textBlock>
    </textBlock>
  </contentBlock>
  <contentBlock ix="60">
    <textBlock ix="60">
      <textBlock ix="0">2002/03:38 av Martin Andreasson (fp) till justitieminister Thomas Bodström</textBlock>
      <textBlock ix="1">Förfalskade konkursansökningar</textBlock>
      <textBlock ix="2">2002/03:39 av Inger René (m) till justitieminister</textBlock>
      <textBlock ix="3">Thomas Bodström</textBlock>
      <textBlock ix="4">Polismyndigheten i Västra Götaland</textBlock>
    </textBlock>
  </contentBlock>
  <contentBlock ix="61">
    <textBlock ix="61">
      <textBlock ix="0">Svaren redovisas i bilaga som fogas till riksdagens snabbprotokoll tisdagen den 5 november.</textBlock>
    </textBlock>
  </contentBlock>
  <contentBlock ix="62">
    <textBlock ix="62">
      <textBlock ix="0">14 §  Kammaren åtskildes kl. 14.26.</textBlock>
    </textBlock>
  </contentBlock>
  <contentBlock ix="63"/>
  <contentBlock ix="64">
    <textBlock ix="64">
      <textBlock ix="0">Förhandlingarna leddes av talmannen.</textBlock>
    </textBlock>
  </contentBlock>
</protocol>
