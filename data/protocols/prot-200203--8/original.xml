<protocol id="prot-200203--8">
  <contentBlock page="0" id="i-5d5806d4fc83f644">
    <textBlock id="i-414c445795500f55">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-c1996b39a46cfd9a">
    <textBlock id="i-4851d05d839f0a2f">Protokoll</textBlock>
    <textBlock id="i-e2b95a8401795cc5">2002/03:8</textBlock>
    <textBlock id="i-08fb872d5175a38d">________________________________________________________</textBlock>
  </contentBlock>
  <contentBlock page="0" id="i-eed0c63de4bab846">
    <textBlock id="i-2916bfd45e7dc9c0">1 §  Justering av protokoll</textBlock>
  </contentBlock>
  <contentBlock page="0" id="i-d81183b4a56c13fa">
    <textBlock id="i-8fdd8dc0d7eca6e5">Justerades protokollet för den 15 oktober.</textBlock>
    <textBlock id="i-25cadd12065da469">2 §  Avsägelse</textBlock>
  </contentBlock>
  <contentBlock page="0" id="i-86a511f7b970b951">
    <textBlock id="i-490d3da8ff806a09">Talmannen meddelade att Björn Rosengren (s)</textBlock>
    <textBlock id="i-b13c686cc83a87ae">anhållit om entledigande från uppdraget som ledamot av riksdagen från och med den 22 oktober 2002.</textBlock>
  </contentBlock>
  <contentBlock page="0" id="i-052206e28023cd29">
    <textBlock id="i-13611d75b2c8801d">Kammaren biföll denna anhållan.</textBlock>
  </contentBlock>
  <contentBlock page="0" id="i-0aa1d124722095ef">
    <textBlock id="i-9411ef3646f0a244">3 §  Anmälan om förändringar i regeringens sammansättning</textBlock>
  </contentBlock>
  <contentBlock page="0" id="i-d9ae9a4489edb8cb">
    <textBlock id="i-6f36294e7e8a148e">Från statsminister Göran Persson hade följande skrivelse inkommit:</textBlock>
  </contentBlock>
  <contentBlock page="0" id="i-a326bd8f5e6823d3">
    <textBlock id="i-b8f469f02c9a1ce7">Till riksdagens talman</textBlock>
    <textBlock id="i-ccd16c3b0b85284d">Förändringar i regeringens sammansättning</textBlock>
    <textBlock id="i-c57d1f5935861118">Jag har i dag med verkan från och med denna dag fattat följande beslut angående regeringens sammansättning.</textBlock>
    <textBlock id="i-e87a8d2d12b54f6a">Lena Hjelm-Wallén har entledigats från uppdragen att vara ställföreträdande statsminister, statsråd och chef för Försvarsdepartementet.</textBlock>
    <textBlock id="i-c4d6d4414e69086c">Margareta Winberg har entledigats som chef för</textBlock>
    <textBlock id="i-1d332372d2a8118e">Jordbruksdepartementet och förordnats att vara ställföreträdande statsminister.</textBlock>
    <textBlock id="i-603308a6f25c5457">Britta Lejon har entledigats som statsråd.</textBlock>
    <textBlock id="i-95b5aa6d94283ae1">Kjell Larsson har entledigats som statsråd och chef för Miljödepartementet.</textBlock>
    <textBlock id="i-d1f50a37daff6bf7">Mona Sahlin har entledigats som chef för Näringsdepartementet.</textBlock>
    <textBlock id="i-8b243c0d2d4f0511">Pär Nuder har förordnats som statsråd och, för tiden till och med den 3 november 2002, vara chef för</textBlock>
    <textBlock id="i-996cea99613ab639">Försvarsdepartementet.</textBlock>
    <textBlock id="i-66ab584b7e636ad2">Ann-Christin Nykvist har förordnats som statsråd och chef för Jordbruksdepartementet.</textBlock>
    <textBlock id="i-2dbf5a179ebaf8b2">Lena Sommestad har förordnats som chef för</textBlock>
    <textBlock id="i-f7475119d4b1bb6a">Miljödepartementet.</textBlock>
    <textBlock id="i-4040b5a3bf80a833">Leif Pagrotsky har förordnats som chef för Näringsdepartementet.</textBlock>
    <textBlock id="i-da3e1c9ab3be5cd0">Berit Andnor, Morgan Johansson, Gunnar Lund,</textBlock>
    <textBlock id="i-ba451d9a3d7fa0f6">Lena Hallengren och Hans Karlsson har förordnats som statsråd.</textBlock>
    <textBlock id="i-d97973531ad8b48a">Jag har vidare med verkan från och med den</textBlock>
    <textBlock id="i-821b9f3b6a101b43">4 november 2002 förordnat Leni Björklund som statsråd och chef för Försvarsdepartementet.</textBlock>
    <textBlock id="i-c9fb3398dfb0bf7b">Stockholm den 21 oktober 2002</textBlock>
    <textBlock id="i-0ac1f014b3f64e8e">Göran Persson</textBlock>
  </contentBlock>
  <contentBlock page="0" id="i-7d2b17e5f8b5f625">
    <textBlock id="i-d4c6a6ef573474f3">Skrivelsen lades till handlingarna.</textBlock>
  </contentBlock>
  <contentBlock page="0" id="i-b9e24d6169db4c70">
    <textBlock id="i-3dcc047a115e51bd">Från och med den 21 oktober hade regeringen således följande sammansättning:</textBlock>
  </contentBlock>
  <contentBlock page="0" id="i-93d4a057c9ac0c55">
    <textBlock id="i-25403752847b87cb">Statsminister   Göran Persson</textBlock>
    <textBlock id="i-2d5f04731d6478f9">Vice statsminister      Margareta Winberg</textBlock>
    <textBlock id="i-f91b794f112fcf07">Statsråd        Pär Nuder (till och med den 3 november även chef för     Försvarsdepartementet)</textBlock>
  </contentBlock>
  <contentBlock page="0" id="i-b591fafcfc8d459b">
    <textBlock id="i-dc68bf379c530773">Justitieminister        Thomas Bodström</textBlock>
    <textBlock id="i-70abf0c62e051b4d">Statsråd        Mona Sahlin</textBlock>
  </contentBlock>
  <contentBlock page="0" id="i-d5efa7e907c53552">
    <textBlock id="i-74347e0f312c2670">Utrikesminister         Anna Lindh</textBlock>
    <textBlock id="i-1f1a75b7cc709172">Statsråd        Jan O Karlsson</textBlock>
  </contentBlock>
  <contentBlock page="0" id="i-a14a6b0ddd25fecc">
    <textBlock id="i-24fc3ecdd62ff0e1">Försvarsminister        Leni Björklund (från och med     den 4 november)</textBlock>
  </contentBlock>
  <contentBlock page="0" id="i-5efae85a1cf6f1cc">
    <textBlock id="i-430f13855e3ba700">Socialminister  Lars Engqvist</textBlock>
    <textBlock id="i-add777e79cc6e6e2">Statsråd        Berit Andnor</textBlock>
    <textBlock id="i-2ecdc907cb727b93">Statsråd        Morgan Johansson</textBlock>
  </contentBlock>
  <contentBlock page="0" id="i-1bbffcae624641c2">
    <textBlock id="i-b910896911eeafc0">Finansminister  Bosse Ringholm</textBlock>
    <textBlock id="i-3ace735808f2da76">Statsråd        Gunnar Lund</textBlock>
    <textBlock id="i-b768bd5ff9a7d895">Statsråd        Lars-Erik Lövdén</textBlock>
  </contentBlock>
  <contentBlock page="0" id="i-a3ada5abd507b08a">
    <textBlock id="i-27429e47549ed6e6">Utbildningsminister     Thomas Östros</textBlock>
    <textBlock id="i-fade202d5a65a699">Statsråd        Lena Hallengren</textBlock>
  </contentBlock>
  <contentBlock page="0" id="i-bd87563d6590cae2">
    <textBlock id="i-3c0bc68708a42e4a">Jordbruksminister       Ann-Christin Nykvist</textBlock>
  </contentBlock>
  <contentBlock page="0" id="i-9cddc71542b35840">
    <textBlock id="i-51cb39af2fad696d">Kulturminister  Marita Ulvskog</textBlock>
  </contentBlock>
  <contentBlock page="0" id="i-8af3993745195b54">
    <textBlock id="i-f4f1893124c65585">Miljöminister   Lena Sommestad</textBlock>
  </contentBlock>
  <contentBlock page="0" id="i-1c30c959c03b7993">
    <textBlock id="i-fb07ee91a157b03a">Näringsminister         Leif Pagrotsky</textBlock>
    <textBlock id="i-0cf8275adb42ad22">Statsråd        Ulrica Messing</textBlock>
    <textBlock id="i-c96dc26bcfa011da">Statsråd        Hans Karlsson</textBlock>
  </contentBlock>
  <contentBlock page="0" id="i-0565797f71a93f94">
    <textBlock id="i-9aa8916e2535d1f2">4 §  Anmälan om ersättare för talmannen och för statsråd</textBlock>
  </contentBlock>
  <contentBlock page="0" id="i-1f3327fc2d9c8af5">
    <textBlock id="i-59cd9db76a6cbf3a">Talmannen anmälde att följande ersättare inträtt från och med den 21 oktober:</textBlock>
  </contentBlock>
  <contentBlock page="0" id="i-60fe7db37b26489b">
    <textBlock id="i-4f0ade67cf828f01">Britta Lejon för talmannen Björn von Sydow, varigenom uppdraget som ersättare för talmannen upphört för Niclas Lindberg,</textBlock>
    <textBlock id="i-4e0e40b83df3f00f">Niclas Lindberg för statsrådet Pär Nuder, varigenom uppdraget som ersättare för Pär Nuder upphört för</textBlock>
    <textBlock id="i-79b89e4f080db3d4">Mariam Osman Sherifay,</textBlock>
    <textBlock id="i-6303f69b1d63cd3e">Inger Jarl Beck för statsrådet Morgan Johansson samt</textBlock>
    <textBlock id="i-08aa52599e3230ca">Marie Nordén för statsrådet Berit Andnor.</textBlock>
  </contentBlock>
  <contentBlock page="0" id="i-f2ec133a7d92cae1">
    <textBlock id="i-9b997f8fd94e477f">5 §  Meddelande om frågestund</textBlock>
  </contentBlock>
  <contentBlock page="0" id="i-313dbffeee8c9acb">
    <textBlock id="i-9f700575b32c334d">Talmannen meddelade att vid frågestunden torsdagen den 24 oktober kl. 14.00 skulle följande statsråd närvara:</textBlock>
    <textBlock id="i-e4c359fe56344ebe">Näringsminister Leif Pagrotsky, statsrådet Ulrica</textBlock>
    <textBlock id="i-a88136a235848c38">Messing, statsrådet Lars-Erik Lövdén, justitieminister</textBlock>
    <textBlock id="i-a7156514f321a079">Thomas Bodström och miljöminister Lena Sommestad.</textBlock>
  </contentBlock>
  <contentBlock page="0" id="i-24f89c2468c52f51">
    <textBlock id="i-92764f41cdcfb289">6 §  Meddelande om partiledardebatt</textBlock>
  </contentBlock>
  <contentBlock page="0" id="i-968a6466caf64eb3">
    <textBlock id="i-ddd2ccb1b5803b0b">Talmannen meddelade att debattregler för partiledardebatten  onsdagen den 6 november kl. 9.00 delats ut till kammarens ledamöter.</textBlock>
  </contentBlock>
  <contentBlock page="0" id="i-9f32da0b80204519">
    <textBlock id="i-74f859a8c9df9aef">7 §  Meddelande om allmänpolitisk debatt</textBlock>
  </contentBlock>
  <contentBlock page="0" id="i-406799302f62f1f7">
    <textBlock id="i-c70379a68aa0d75e"/>
    <textBlock id="i-d8a5aaa18cf36572">Talmannen meddelade att debattregler för den allmänpolitiska debatten onsdagen den 6 november kl. 14.00 delats ut till kammarens ledamöter.</textBlock>
  </contentBlock>
  <contentBlock page="0" id="i-654edac26de77e9f">
    <textBlock id="i-8d151009ee7e4e5b">8 §  Svar på interpellation 2002/03:9 om rättssäkerhet för asylsökande</textBlock>
  </contentBlock>
  <contentBlock page="0" id="i-a6d11520d4dd0497">
    <textBlock id="i-8ea34bab4120e3f4">Anf.  1  Statsrådet JAN O KARLSSON (s):</textBlock>
    <textBlock id="i-67df5bbf6caed637">Herr talman! Ana Maria Narti har ställt frågor till mig om verkställandet av den reform på utlänningsrättens område som riksdagen den 15 november förra året beslutade att begära av regeringen, innebärande en ny instans- och processordning för utlännings- och medborgarskapsärenden.</textBlock>
    <textBlock id="i-36da34d37cde8dcb">Ana Maria Narti har frågat mig hur det långsamma verkställandet av reformen enligt riksdagens tillkännagivande avseende nedläggning av Utlänningsnämnden motiveras, hur rättssäkerheten för asylsökande kan förbättras under tiden som Utlänningsnämnden fortsätter sin verksamhet samt när ett ikraftträdande av reformen kan ske.</textBlock>
    <textBlock id="i-2c3637ee7216e95c">Till att börja med vill jag säga att det är en oerhört omfattande reform det handlar om. Det gäller lagtekniska, organisatoriska och ekonomiska frågor. De processrättsliga frågorna är svåra att lösa. Det har under arbetets gång bland annat visat sig vara svårt att hitta en processordning som förenar kravet på en snabb handläggning med att prövningen i Utlänningsnämnden ersätts av en prövning i två domstolsinstanser. Vidare har det framkommit svårigheter när det gäller att föra in utlänningsärenden i domstolarna eftersom dessa ärenden i flera avseenden skiljer sig från andra typer av mål. Målet för regeringen har ändå varit att föreslå så få särlösningar som möjligt för dessa ärenden i förhållande till andra ärenden och mål.</textBlock>
    <textBlock id="i-afd58666c6455b5d">Regeringens utgångspunkter för förslaget är dels betänkandet från den parlamentariska kommitté</textBlock>
    <textBlock id="i-b9d9330a2e08a63c">(NIPU) som utredde frågan om en ny instans- och processordning i utlänningsärenden, Ökad rättssäkerhet i asylärenden, SOU 1999:16, dels det beslut som riksdagens socialförsäkringsutskott fattade den 15</textBlock>
    <textBlock id="i-fc537a7dbbd2e85c">november förra året om reformens inriktning. Ramarna och inriktningen för reformen har således till stor del bestämts av riksdagen.</textBlock>
    <textBlock id="i-943a1b4f826e9eb8">Sedan riksdagens beslut har det under hela våren pågått ett mycket intensivt arbete med att utarbeta en lagrådsremiss. Den 6 juni 2002 beslöt regeringen att lämna över förslaget till Lagrådet för granskning.</textBlock>
    <textBlock id="i-5cb9e8251cf0fdfd">Föredragning av förslaget inför Lagrådet påbörjades i slutet av augusti, och Lagrådets yttrande kom den 9</textBlock>
    <textBlock id="i-60c6777f66f3efd1">oktober. Med hänsyn till frågans komplicerade natur har det inte varit möjligt för regeringen att utarbeta ett förslag snabbare än så här.</textBlock>
    <textBlock id="i-cfe7d8022fef55c4">Detta är alltså läget som vi befinner oss i i dag;</textBlock>
    <textBlock id="i-833572b7a4e159c7">Lagrådet avstyrkte som bekant regeringens förslag till ny instans- och processordning i utlänningsärenden.</textBlock>
    <textBlock id="i-d0d7f42fb92a7dba">Lagrådet har avstyrkt förslaget från olika utgångspunkter. Det framhåller att en grundläggande förutsättning för godtagbara rättssäkerhetsgarantier är att de materiella reglerna är så utformade att tillämpningen kan bli enhetlig och förutsebar. Lagrådet anser att det kravet inte uppfylls om ärendena förs över till domstol på det sätt som regeringen har föreslagit.</textBlock>
    <textBlock id="i-04298414bcc2cbd5">Lagrådets yttrande väger tungt. En diskussion om den uppkomna situationen har i dag på förmiddagen inletts med riksdagspartierna i socialförsäkringsutskottet. Jag vill inte nu föregripa resultatet av dessa överläggningar genom att gå in i diskussion eller spekulationer om vare sig detaljer i Lagrådets yttrande eller förslaget som sådant och inte heller rörande datum för ikraftträdande av en kommande reform. Vi behöver nu alla få tid att överväga vilka handlingsalternativ som på kort och lite längre sikt är möjliga att genomföra.</textBlock>
    <textBlock id="i-569d812de1775823">På kort sikt är det givetvis nödvändigt att Utlänningsnämnden ges förutsättningar att fungera så bra som möjligt. Regeringen föreslår i budgetpropositionen för 2003 att såväl Utlänningsnämnden som</textBlock>
    <textBlock id="i-59a69446a740ca2b">Migrationsverket tillförs utökade resurser i syfte att korta handläggningstiderna och stärka rättssäkerheten.</textBlock>
    <textBlock id="i-e18af7f2761cc8d6">Jag hoppas att jag med detta har besvarat Ana Maria Nartis frågor och hoppas att tillsammans med riksdagens partier kunna gå vidare med lagstiftningsprocessen i syfte att uppnå ett förbättrat system för prövning av utlänningsärendena, som tillgodoser kraven på såväl en rättssäker som snabb ärendehantering.</textBlock>
  </contentBlock>
  <contentBlock page="0" id="i-a2694f66f05c81c5">
    <textBlock id="i-e45bf78f12e85183">Anf.  2  ANA MARIA NARTI (fp):</textBlock>
    <textBlock id="i-bcb737ef44c11ea9">Herr talman! Jag tackar för svaret. Jag måste börja med en precisering. När jag skrev interpellationen hade inte Lagrådets svar kommit. Själva tyngdpunkten i vår debatt i dag förflyttas därför lite grann.</textBlock>
    <textBlock id="i-96c6fae5c47fefd6">Vad som har kommit fram mycket tydligt efter det att Lagrådets yttrande har presenterats är att vi behöver en ordentlig genomgång av de så kallade materiella reglerna. I detta måste jag säga att vi som medlemmar i Folkpartiet liberalerna är mycket glada.</textBlock>
    <textBlock id="i-a474745066c478dd">Vi har många gånger understrukit att lagen inte är tillräckligt tydlig och förutsebar. Vi har krävt preciseringar både när det gäller asylskäl och humanitära skäl. På så sätt kan vi säga att vi är överens. Samtidigt är det väldigt viktigt att tänka på att själva diskussionen om Utlänningsnämnden inte kan ta slut med detta.</textBlock>
    <textBlock id="i-04f78cd3886f5e13">Vi behöver jobba vidare med lagen - det är självklart. Det finns otydliga punkter i lagen som kan skapa grund för det som i Lagrådets text kallas för skönsmässiga grunder, vilket är väldigt skrämmande.</textBlock>
    <textBlock id="i-287f7c8640c25993">Samtidigt behöver vi tänka på praktiska möjligheter att i framtiden korta behandlingstiden för överprövande av sådana ärenden. Då är förvaltningsdomstolarna enligt vår mening fortfarande den bästa lösningen. Jag kan inte se någon skillnad i detta sammanhang. Om man preciserar lagarna så finns det goda grunder för förvaltningsdomstolarna och för att de ska fungera ordentligt och bra och för att de skönsmässiga grunderna ska försvinna från praxis när det gäller behandling av utlänningsärenden.</textBlock>
    <textBlock id="i-73b40cbab50ba6e0">Jag kan absolut inte tänka mig att Utlänningsnämnden skulle kunna fungera bättre, effektivare och snabbare än många förvaltningsdomstolar. Som bekant är Folkpartiet liberalerna motståndare till speciella domstolar. Vi vill ha många förvaltningsdomstolar som agerar på olika områden. Då blir det också mycket lättare att snabbt avgöra vid överklaganden.</textBlock>
  </contentBlock>
  <contentBlock page="0" id="i-c32cf9734d770c3d">
    <textBlock id="i-fb96e153904d1ab6">Anf.  3  Statsrådet JAN O KARLSSON (s):</textBlock>
    <textBlock id="i-f3edce7b0e7f0959">Herr talman! Jag ska först göra några kommentarer till Ana Maria Nartis synpunkter och påpekanden.</textBlock>
    <textBlock id="i-91ed3b906daf5d77">Sedan ska jag säga några ord om vad som har hänt i dag. Även jag kämpar ju med det tidsmässiga problemet - svaret gavs i går, och jag har haft möte med socialförsäkringsutskottet i dag. Mötet gav en hel del resultat som jag tror kan vara av intresse för vårt meningsutbyte.</textBlock>
    <textBlock id="i-5ae31f5781c01fbd">Först och främst vill jag vad beträffar de skönsmässiga grunderna som omnämns i lagrådsyttrandet understryka att skönsmässiga grunder mycket väl kan förekomma utan att det för den skull föreligger godtycke. Men jag förstår - och det talade vi också om med socialförsäkringsutskottet i dag - att det viktiga är att vi har ett rättssäkert system även om det understundom kan vara så att i denna, liksom i annan, prövning av gällande lagstiftning så måste skönsmässiga avvägningar göras. Jag tänker på förhållandet att vi i utlänningsrätten har just den individuella prövningen som kungstanke. Det innebär ständigt en anpassning till varje individuellt fall.</textBlock>
    <textBlock id="i-075aef9af090f78f">Däremot var vi i dag i utskottet naturligtvis fullständigt på det klara med att varje form av godtycke måste undvikas vid tillämpning av denna lag och de ärenden den gäller.</textBlock>
    <textBlock id="i-c00182f7e765d77e">När det gäller sambandet mellan korta behandlingstider och förvaltningsdomstolar så har utskottet och jag tillsammans haft ett förberedelsearbete, eftersom vi har gjort lagrådsremissen ihop. Det har då blivit klart att när man går över från en klagoinstans till två klagoinstanser och partssammansatt prövning så är risken snarare den motsatta - vi får en längre tid.</textBlock>
    <textBlock id="i-2e0be7f0d953e684">För att i så fall vinna tid i behandlingen ställs man också inför avsevärda resursproblem. Jag tror inte att det råder några skilda meningar om detta, och utskottet och jag har kommit fram till samma bedömning.</textBlock>
    <textBlock id="i-f51a34242f347dc5">När det gäller motståndet mot specialdomstolar så noterar jag rättshistoriskt att vi alla under en period helt ville avskaffa specialdomstolar av alla slag. Den faktiska utvecklingen har sedan burit syn för sägen;</textBlock>
    <textBlock id="i-a229c4bc61b0e9cb">det har vi inte gjort. Fortfarande har vi i svenskt rättsväsende en omfattande, ymnig och närmast ökande förekomst av specialdomstolar. Utlänningsnämnden inrättades innan denna diskussion på allvar började ta fart. Jag vet inte riktigt var vi befinner oss i dag. På den punkten vill jag under inga omständigheter prejudicera det arbete som jag nu har för avsikt att efter hörande av socialförsäkringsutskottet inleda med fortsättningen.</textBlock>
    <textBlock id="i-54f77fc78df4dd46">Det handlar om att vi har ett mycket klart positivt uttalande av Lagrådet, nämligen att Lagrådet vill att vi ska arbeta med domstolsförfarande som klagoinstans, att vi ska ha tvåpartsförfarande och att vi ska ha muntlighet.</textBlock>
    <textBlock id="i-c2f1a9316aefcead">Låt mig som en personlig deklaration tillfoga att det för mig också är väldigt viktigt att i det fortsatta arbetet se till att vi får två parter som alldeles klart är jämställda. Jag tror att ett av de problem som vi har arbetat med när det gäller Utlänningsnämndens funktionssätt är att det inte har varit klart, utan att det har funnits en upplevelse av och kanske en realitet i att parterna inte har varit jämställda. På den punkten är samstämmigheten klar. Jag vill i mitt nästa inlägg fortsättningsvis beröra något av resultatet av den överläggningen.</textBlock>
  </contentBlock>
  <contentBlock page="0" id="i-c44e93f2d8715a31">
    <textBlock id="i-c49f078353e9076b">Anf.  4  ANA MARIA NARTI (fp):</textBlock>
    <textBlock id="i-61d3a74dac799183">Herr talman! Tack för svaret! Det kanske är min svenska som inte räcker till. Skönsmässiga grunder är för mig motsatsen till principiella eller sakliga grunder. Det är för mig faktiskt synonymt med godtycke.</textBlock>
    <textBlock id="i-649923aa000bf0cc">Det är kanske min svenska - jag är trots allt före detta flykting och jag har bara varit i 32 år i Sverige. Så kanske förstår jag inte innehållet i "skönsmässiga grunder". Fast jag tycker att det är skrämmande. Det ska finnas sakliga grunder för en bedömning av ett så viktigt ärende som rätten att bosätta sig i Sverige. Det ska finnas principiella grunder för bedömningen av varje individuellt fall. Men skönsmässiga grunder tycker jag fortfarande är fullständigt otillfredsställande.</textBlock>
    <textBlock id="i-b64677f76086e05b">När det gäller specialdomstolar kan jag som en människa som har jobbat mycket med problem som uppstår mellan folk från olika etniska grupper säga att vi i invandrarbefolkningen inte har goda erfarenheter av specialdomstolsarbete. Titta på integrationsfrågorna! Det är Arbetsdomstolen som ska behandla dem.</textBlock>
    <textBlock id="i-33be2019f956c451">Är vi nöjda med resultatet? Inte alls. Det som händer är fortfarande att många fall försvinner någonstans i hanteringen. Specialdomstolen är alldeles för mycket koncentrerad på de viktiga aktörernas, det vill säga arbetstagarnas och arbetsgivarnas organisationers, ställningstaganden i domstolen. Då försvinner de individuella fallen bort någonstans i hanteringen.</textBlock>
    <textBlock id="i-fb06791cd8f9aa37">Jag kan också lägga till att vi fortfarande i Sverige saknar utbildningar som ska öppna möjligheten för en fungerande kommunikation mellan människor från olika etniska grupper. Jag sökte själv i förra veckan efter advokater som skulle kunna hjälpa i ett fall av diskriminering. De är väldigt svåra att hitta! Detta måste också vara ett problem för utlänningsärenden.</textBlock>
    <textBlock id="i-05e1e16a710dc592">Det finns alltså mycket att göra på området.</textBlock>
    <textBlock id="i-8145b04c29b9091a">Jag tycker fortfarande att förvaltningsdomstolar -</textBlock>
    <textBlock id="i-2fa47922a5997925">vanliga domstolar - är en bättre arena för att lösa de här problemen än de mycket specialiserade och egentligen självcentrerade domstolar som specialdomstolarna brukar bli.</textBlock>
  </contentBlock>
  <contentBlock page="0" id="i-ee46de024d4a3049">
    <textBlock id="i-7d95e89166781354">Anf.  5  Statsrådet JAN O KARLSSON (s):</textBlock>
    <textBlock id="i-ff5425d85e644fe4">Herr talman! Jag skulle vilja slå till två reträtter omedelbart. Den första gäller begreppet skönsmässiga grunder. Jag kan visserligen inte falla tillbaka på några etniska argument; jag har talat detta språk i 63</textBlock>
    <textBlock id="i-d3e0f132abe4b848">år. Men jag är inte jurist, och det är möjligt att nyanseringen av begreppet skönsmässig grund är sådan att jag ska vara lite försiktig. Vi förde faktiskt en diskussion om detta - om "skönsmässig" och "godtycklig"</textBlock>
    <textBlock id="i-9b8f8518444161f0">- men jag vill på den punkten under inga omständigheter ha någon bestämd uppfattning, och det vill jag gärna ha fört till kammarens protokoll. Jag vill tillfråga mina juridiska rådgivare innan jag rör mig en millimeter på detta uppenbart minerade fält.</textBlock>
    <textBlock id="i-1d887f227d99582f">Den andra gäller specialdomstolarna. Det var en ren doktrinhistorisk anmärkning. Jag har inga som helst andra åsikter än Ana Maria Narti om vikten av att så många ärenden som möjligt i vårt rättsväsende handhas av de allmänna domstolarna eller förvaltningsdomstolarna. Det var en ren doktrinhistorisk anmärkning.</textBlock>
    <textBlock id="i-c49081b7a81b77c3">Jag kan dock inte låta bli att notera att såväl Arbetsdomstolen som Utlänningsnämnden tillkommit på initiativ av detta liberala parti 1928 respektive 1992.</textBlock>
    <textBlock id="i-46087dda1bfc99c1">Men även detta ska uppfattas som en ren doktrinhistorisk anmärkning. I sakfrågan är vi helt överens.</textBlock>
    <textBlock id="i-c68661f3b6178ea8">Det vi kom fram till i dag - och det kanske är det allra viktigaste - i den överläggning jag haft med utskottet är att jag nu ska inbjuda till överläggningar med alla partier. Alla partier och regeringen är fullständigt överens om att det inte kommer att bli något status quo i den här frågan. Vi måste fortsätta framåt för att lösa den.</textBlock>
  </contentBlock>
  <contentBlock page="0" id="i-9900e6ec2043cad6">
    <textBlock id="i-8589f5f5ff0b4a35">Anf.  6  ANA MARIA NARTI (fp):</textBlock>
    <textBlock id="i-41abc5313e290296">Herr talman! Tack för svaret. Den här debatten kommer säkert att fortsätta. Vi har alla väldigt mycket att vinna på att ett grundläggande arbete, både med lagen och med instansordningen, kommer i gång ordentligt.</textBlock>
    <textBlock id="i-7646674a7f3a29d6">Jag vill avsluta den här debatten med några personliga betraktelser. Under de tolv år som har gått sedan diktaturen föll i Rumänien har jag haft många tillfällen att se hur olika utlänningsärenden behandlas i praktiken. Jag har träffat på många fall som har haft precis samma situation bakom sig men som bedömts olika. Det är den här praktiken som vi måste komma ifrån. Varje dag som går utan att denna praxis tar slut innebär tragedier för människor.</textBlock>
    <textBlock id="i-db9a87d6b9fd6014">Jag tänker också lite grann på hela den debatt som vi hade under sommaren om arbetskraftsinvandring.</textBlock>
    <textBlock id="i-dcbf567c282e15e3">Om en liten grupp av de människor som skickades hem efter år av plågor på gömställen hade fått möjlighet att arbeta i Sverige skulle många tragedier ha undvikits. Jag ser en direkt relation mellan de här mänskliga tragedierna och avsaknaden av en rätt till arbete i det här landet.</textBlock>
  </contentBlock>
  <contentBlock page="0" id="i-d021166c2c7dee0a">
    <textBlock id="i-3a54e44d151b019b">Anf.  7  Statsrådet JAN O KARLSSON (s):</textBlock>
    <textBlock id="i-b84343c60873f061">Herr talman! Jag tror att vi i väldigt hög grad har en gemensam syn på hur vi ska fortsätta det här arbetet. Jag vill så långt det är möjligt nu precisera hur jag ser på den fortsättningen.</textBlock>
    <textBlock id="i-dfd475276786bf5f">Vi har ett kortsiktigt perspektiv och ett långsiktigt.</textBlock>
    <textBlock id="i-aeb11fa9a57a1c74">Det rådde fullständig konsensus vid dagens utskottsöverläggning om att vi inte kan stanna nu och låta situationen förbli oförändrad. I de överläggningar som jag ser fram emot ska kunna inledas inom några veckor räknar jag alltså med att vi ska kunna dela upp frågan.</textBlock>
    <textBlock id="i-74de28b2475d9cd9">Det kortsiktiga perspektivet handlar om vilka omedelbara åtgärder som nu anses vara möjliga Där tänker jag arbeta efter den konsensusprincip som jag använt under den korta tid som jag har varit ansvarig för de här frågorna. Det är naturligtvis själva instansordningen som faller i ögonen. Där hoppas jag att vi ska kunna arbeta. Men jag vill akta mig för att dra några specifika slutsatser innan jag har fört en diskussion med alla partier. Det är det kortsiktiga perspektivet.</textBlock>
    <textBlock id="i-cabdaf6858f42fc4">Det långsiktiga perspektivet handlar om en förändring av lagstiftningen. Budskapet från Lagrådet är tydligt. Denna lag måste ses över.</textBlock>
    <textBlock id="i-a38846fdfbae121d">Det jag har sagt till utskottet i dag - och jag har funnit en betydande samstämmighet även på den punkten - är att den översynen redan sker på det europeiska planet. Vi har för närvarande ett tiotal direktivförslag under arbete. Det ska i sanningens namn sägas att under det danska ordförandeskapet har effektiviteten i detta arbete ökat. Det är delvis också en följd av toppmötet som ägde rum i juni i Sevilla och på svensk tillskyndan som det arbetet nu går mycket snabbare.</textBlock>
    <textBlock id="i-c4e9cd2b2f82231a">Jag räknar alltså med att vi kommer att ha ett kortsiktigt perspektiv där vi ska försöka finna en lösning som ökar rättssäkerheten och ett långsiktigt där vi i den europeiska miljön nu snabbt, men ändå något mer tidsödande, kan få till stånd ändringar i den svenska utlänningslagstiftningen.</textBlock>
    <textBlock id="i-5421fc9cc4374608">Med detta vill jag tacka för den här överläggningen.</textBlock>
  </contentBlock>
  <contentBlock page="0" id="i-cf042129e643c574">
    <textBlock id="i-46d60812e828570e">Överläggningen var härmed avslutad.</textBlock>
  </contentBlock>
  <contentBlock page="0" id="i-9f34d16ffdb51b2a">
    <textBlock id="i-a6d3b7adad7d1830">9 §  Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-2a9f8c31a49dbfc7">
    <textBlock id="i-2440d884d011d4e6">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-e571569ee60ff400">2002/03:FPM8 Ändring av ett flertal direktiv på utsädesområdet KOM(2002)523 till miljö- och jordbruksutskottet</textBlock>
    <textBlock id="i-ca9f602eb1bc2044">2002/03:FPM10 Demokratisk kontroll över Europol</textBlock>
    <textBlock id="i-d9fb069d9d2baaaa">KOM(2002)95 till justitieutskottet</textBlock>
    <textBlock id="i-2a6500c4d3e46fa2">2002/03:FPM11 Ändrat förslag till prospektdirektiv</textBlock>
    <textBlock id="i-044bc7132a80d670">KOM(2002)460 till finansutskottet</textBlock>
  </contentBlock>
  <contentBlock page="0" id="i-7fa89d17845ab299">
    <textBlock id="i-f30c793ae114d98e">10 §  Hänvisning av ärenden till utskott</textBlock>
  </contentBlock>
  <contentBlock page="0" id="i-e8f5da4cb704e9ea">
    <textBlock id="i-94f70702df4b9dc1">Föredrogs och hänvisades</textBlock>
    <textBlock id="i-d859e41dab3520ec">Proposition</textBlock>
    <textBlock id="i-7507cb7330857065">2002/03:10 till skatteutskottet</textBlock>
  </contentBlock>
  <contentBlock page="0" id="i-9c0952cae4bb99a3">
    <textBlock id="i-aa4eb32ec8070c9b">Skrivelse</textBlock>
    <textBlock id="i-b364606fb9bb68e3">2002/03:3 till justitieutskottet</textBlock>
  </contentBlock>
  <contentBlock page="0" id="i-17b2e9cdd8c69293">
    <textBlock id="i-6c71934bd13d688e">Förslag</textBlock>
    <textBlock id="i-20e0139f909173d5">2002/03:RR2 till finansutskottet</textBlock>
    <textBlock id="i-71ebe6153f1fd5d9">2002/03:RR3 till utbildningsutskottet</textBlock>
  </contentBlock>
  <contentBlock page="0" id="i-145c933e08ca4dfd">
    <textBlock id="i-8d5b1e09847eac3d">Motioner</textBlock>
    <textBlock id="i-699a2521777e1267">2002/03:K2 och K3 till konstitutionsutskottet</textBlock>
  </contentBlock>
  <contentBlock page="0" id="i-b10d25b3599f4baf">
    <textBlock id="i-2768e24a853f88d1">11 §  Bordläggning</textBlock>
  </contentBlock>
  <contentBlock page="0" id="i-f8ecf05be6971547">
    <textBlock id="i-9e1d612dcc7b83ae">Anmäldes och bordlades</textBlock>
    <textBlock id="i-17b2911625c2c4ea">Propositioner</textBlock>
    <textBlock id="i-c24a16412f86a9a4">2002/03:5 Vissa mervärdesskattefrågor</textBlock>
    <textBlock id="i-4ad0d9a0604bb356">2002/03:9 Sjukhus med vinstsyfte; förlängd giltighet av lagen (2000:1440) om inskränkning i landstingens rätt att överlämna driften av akutsjukhus till annan</textBlock>
  </contentBlock>
  <contentBlock page="0" id="i-3b9df02e7fbe495e">
    <textBlock id="i-a2a54d0186b9d8c0">Förslag</textBlock>
    <textBlock id="i-b360d8f68df352d3">2002/03:RR7 Riksdagens revisorers förslag angående styrning av försvarets fastigheter och anläggningar</textBlock>
  </contentBlock>
  <contentBlock page="0" id="i-260d127864414759">
    <textBlock id="i-dca31d277617bd9a">12 §  Anmälan om frågor för skriftliga svar</textBlock>
  </contentBlock>
  <contentBlock page="0" id="i-e02c15412100426f">
    <textBlock id="i-8065af5320954d50">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-297086c9e68731d5">
    <textBlock id="i-419f62aa32df4117">den 21 oktober</textBlock>
  </contentBlock>
  <contentBlock page="0" id="i-fb9edc4c76c7a926">
    <textBlock id="i-e0558be6249c0a9f">2002/03:51 av Börje Vestlund (s) till justitieminister</textBlock>
    <textBlock id="i-6773ca909f668421">Thomas Bodström</textBlock>
    <textBlock id="i-c5bce529463b8c9e">Trossamfund bör kunna registrera partnerskap</textBlock>
    <textBlock id="i-6e7298c882b863b2">2002/03:52 av Börje Vestlund (s) till justitieminister</textBlock>
    <textBlock id="i-9808a536e5e4e774">Thomas Bodström</textBlock>
    <textBlock id="i-ed09ed62dd73b7d2">Partnerskapslagens anknytningskrav bör kompletteras</textBlock>
    <textBlock id="i-331aef21902eb8d7">2002/03:53 av Carl-Axel Johansson (m) till jordbruksminister Margareta Winberg</textBlock>
    <textBlock id="i-e8961eb1c65fe025">Fiskestoppet av torsk</textBlock>
    <textBlock id="i-93eec21e0e913f91">2002/03:54 av Carl-Axel Johansson (m) till finansminister Bosse Ringholm</textBlock>
    <textBlock id="i-9551a030a6ebffb2">Reklamskatten</textBlock>
    <textBlock id="i-8c83074c6ef588e0">2002/03:55 av Börje Vestlund (s) till utrikesminister</textBlock>
    <textBlock id="i-53f475f86b0441d7">Anna Lindh</textBlock>
    <textBlock id="i-fbd0a19787487887">Utlandsmyndigheter bör kunna registrera partnerskap</textBlock>
    <textBlock id="i-327a82c27d760a34">2002/03:56 av Kerstin-Maria Stalin (mp) till utrikesminister Anna Lindh</textBlock>
    <textBlock id="i-7d5846e48f6310c7">Mänskliga rättigheter i Iran</textBlock>
  </contentBlock>
  <contentBlock page="0" id="i-1c046ed44d2515d1">
    <textBlock id="i-2e957d8c37d75358">den 22 oktober</textBlock>
  </contentBlock>
  <contentBlock page="0" id="i-dc3a7b21ff0020e0">
    <textBlock id="i-28ae1d859bbf08f5">2002/03:57 av Inger Lundberg (s) till utrikesminister</textBlock>
    <textBlock id="i-78bf6d1fb4c5fe4f">Anna Lindh</textBlock>
    <textBlock id="i-a9ff0a085a713963">Rättssäkerhet för svensk medborgare på Guantanamo</textBlock>
    <textBlock id="i-6d0bec57320f1ea3">2002/03:58 av Maria Wetterstrand (mp) till miljöminister Lena Sommestad</textBlock>
    <textBlock id="i-5416c3246f173748">Jakt på vargar med sändare</textBlock>
    <textBlock id="i-fe3f5204060ed886">2002/03:59 av Maria Wetterstrand (mp) till jordbruksminister Ann-Christin Nykvist</textBlock>
    <textBlock id="i-370082fa767e853c">Ekologiska nöt- och lammprodukter</textBlock>
    <textBlock id="i-3419616c00b1c65b">2002/03:60 av Maria Wetterstrand (mp) till jordbruksminister Ann-Christin Nykvist</textBlock>
    <textBlock id="i-21a68a875fcf31e5">Eldressyr av hund</textBlock>
    <textBlock id="i-810687cd993941fa">2002/03:61 av Henrik S Järrel (m) till statsrådet Hans</textBlock>
    <textBlock id="i-fffba3e31995869f">Karlsson</textBlock>
    <textBlock id="i-a3c0400ad33fe309">Försäkringskassornas organisation</textBlock>
  </contentBlock>
  <contentBlock page="0" id="i-c10aae4fbe2577c9">
    <textBlock id="i-f0b825ef16c8b9ed">Frågorna redovisas i bilaga som fogas till riksdagens snabbprotokoll tisdagen den 5 november.</textBlock>
  </contentBlock>
  <contentBlock page="0" id="i-eb684005e4dd48a2">
    <textBlock id="i-70fad405f4581c3c">13 §  Anmälan om skriftliga svar på frågor</textBlock>
  </contentBlock>
  <contentBlock page="0" id="i-1a4067eb374615b4">
    <textBlock id="i-8d340ab8f2026656">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-7fcae2126994dfcb">
    <textBlock id="i-8b9153b7f525a267">den 21 oktober</textBlock>
  </contentBlock>
  <contentBlock page="0" id="i-aa0cd03eb972c2d8">
    <textBlock id="i-c88b1509c4ced6c6">2002/03:38 av Martin Andreasson (fp) till justitieminister Thomas Bodström</textBlock>
    <textBlock id="i-0c12659f1fcf66ea">Förfalskade konkursansökningar</textBlock>
    <textBlock id="i-dc828567d9727758">2002/03:39 av Inger René (m) till justitieminister</textBlock>
    <textBlock id="i-5655e313e10d9419">Thomas Bodström</textBlock>
    <textBlock id="i-44c8ea57795d5dde">Polismyndigheten i Västra Götaland</textBlock>
  </contentBlock>
  <contentBlock page="0" id="i-c463ae88e37a8ddd">
    <textBlock id="i-edd5e5d8469c895e">Svaren redovisas i bilaga som fogas till riksdagens snabbprotokoll tisdagen den 5 november.</textBlock>
  </contentBlock>
  <contentBlock page="0" id="i-247b2931b8528ef0">
    <textBlock id="i-2e93ea42ed46e168">14 §  Kammaren åtskildes kl. 14.26.</textBlock>
  </contentBlock>
  <contentBlock page="0" id="i-498e7046baf4492a"/>
  <contentBlock page="0" id="i-040eb3f30f0d7f89">
    <textBlock id="i-f590bd066e07217b">Förhandlingarna leddes av talmannen.</textBlock>
  </contentBlock>
</protocol>
