<protocol id="prot-199293--14">
  <contentBlock ix="0">
    <textBlock ix="0">1 §  Anmälan om ny ersättare för statsråd</textBlock>
  </contentBlock>
  <contentBlock ix="1">
    <textBlock ix="0">Tredje vice talmannen anmälde att Lars Petersson</textBlock>
    <textBlock ix="1">(c) under tiden den 16 november--den 18 december i Ingbritt Irhammars ställe skulle tjänstgöra som ersättare för jordbruksminister Karl Erik Olsson.</textBlock>
  </contentBlock>
  <contentBlock ix="2">
    <textBlock ix="0">2 §  Justering av protokoll</textBlock>
  </contentBlock>
  <contentBlock ix="3">
    <textBlock ix="0">Justerades protokollen för den 19, 20, 21, 22 och 23</textBlock>
    <textBlock ix="1">oktober.</textBlock>
  </contentBlock>
  <contentBlock ix="4">
    <textBlock ix="0">3 §  Avsägelse</textBlock>
  </contentBlock>
  <contentBlock ix="5">
    <textBlock ix="0">Tredje vice talmannen meddelade att Annika</textBlock>
    <textBlock ix="1">Åhnberg (-) avsagt sig uppdraget att vara suppleant i jordbruksutskottet.</textBlock>
  </contentBlock>
  <contentBlock ix="6">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="7">
    <textBlock ix="0">4 §  Anmälan om vissa kompletteringsval</textBlock>
  </contentBlock>
  <contentBlock ix="8">
    <textBlock ix="0">Tredje vice talmannen meddelade att på grund av uppkomna vakanser</textBlock>
  </contentBlock>
  <contentBlock ix="9">
    <textBlock ix="0">dels Socialdemokratiska riksdagsgruppen anmält</textBlock>
    <textBlock ix="1">Birgitta Dahl som ledamot i utrikesnämnden efter</textBlock>
    <textBlock ix="2">Anita Gradin samt Birgitta Johansson och Ewa</textBlock>
    <textBlock ix="3">Hedkvist Petersen som ledamöter i krigsdelegationen efter Ulf Lönnqvist resp. Anita</textBlock>
    <textBlock ix="4">Gradin,</textBlock>
  </contentBlock>
  <contentBlock ix="10">
    <textBlock ix="0">dels Vänsterpartiets riksdagsgrupp anmält Jan</textBlock>
    <textBlock ix="1">Jennehag som ny suppleant i jordbruksutskottet efter Annika Åhnberg.</textBlock>
  </contentBlock>
  <contentBlock ix="11">
    <textBlock ix="0">Tredje vice talmannen förklarade valda till</textBlock>
  </contentBlock>
  <contentBlock ix="12">
    <textBlock ix="0">ledamot i utrikesnämnden</textBlock>
  </contentBlock>
  <contentBlock ix="13">
    <textBlock ix="0">Birgitta Dahl (s)</textBlock>
  </contentBlock>
  <contentBlock ix="14">
    <textBlock ix="0">ledamöter i krigsdelegationen</textBlock>
  </contentBlock>
  <contentBlock ix="15">
    <textBlock ix="0">Birgitta Johansson (s)</textBlock>
  </contentBlock>
  <contentBlock ix="16">
    <textBlock ix="0">Ewa Hedkvist Petersen (s)</textBlock>
  </contentBlock>
  <contentBlock ix="17">
    <textBlock ix="0">suppleant i jordbruksutskottet</textBlock>
  </contentBlock>
  <contentBlock ix="18">
    <textBlock ix="0">Jan Jennehag (v)</textBlock>
  </contentBlock>
  <contentBlock ix="19">
    <textBlock ix="0">5 §  Hänvisning av ärenden till utskott</textBlock>
  </contentBlock>
  <contentBlock ix="20">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="21">
    <textBlock ix="0">Propositionerna</textBlock>
  </contentBlock>
  <contentBlock ix="22">
    <textBlock ix="0">1992/93:23 till lagutskottet</textBlock>
  </contentBlock>
  <contentBlock ix="23">
    <textBlock ix="0">1992/93:37 och 50 till finansutskottet</textBlock>
  </contentBlock>
  <contentBlock ix="24">
    <textBlock ix="0">6 §  Hänvisning av proposition 1992/93:52 till utskott och beslut om förkortad motionstid</textBlock>
  </contentBlock>
  <contentBlock ix="25">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="26">
    <textBlock ix="0">Proposition</textBlock>
  </contentBlock>
  <contentBlock ix="27">
    <textBlock ix="0">1992/93:52 Höjd skatt på tobaksvaror</textBlock>
  </contentBlock>
  <contentBlock ix="28">
    <textBlock ix="0">till skatteutskottet</textBlock>
  </contentBlock>
  <contentBlock ix="29">
    <textBlock ix="0">Regeringen hade föreslagit att riksdagen skulle besluta att motionstiden för denna proposition förkortades till tolv dagar.</textBlock>
  </contentBlock>
  <contentBlock ix="30">
    <textBlock ix="0">Kammaren beslöt förkorta motionstiden till att utgå måndagen den 9 november.</textBlock>
  </contentBlock>
  <contentBlock ix="31">
    <textBlock ix="0">7 §  Hänvisning av ärenden till utskott</textBlock>
  </contentBlock>
  <contentBlock ix="32">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="33">
    <textBlock ix="0">Propositionerna</textBlock>
  </contentBlock>
  <contentBlock ix="34">
    <textBlock ix="0">1992/93:58 och 63 till bostadsutskottet</textBlock>
  </contentBlock>
  <contentBlock ix="35">
    <textBlock ix="0">1992/93:67 till trafikutskottet</textBlock>
  </contentBlock>
  <contentBlock ix="36">
    <textBlock ix="0">1992/93:68 och 71 till lagutskottet</textBlock>
  </contentBlock>
  <contentBlock ix="37">
    <textBlock ix="0">1992/93:83 till socialutskottet</textBlock>
  </contentBlock>
  <contentBlock ix="38">
    <textBlock ix="0">1992/93:96 till skatteutskottet</textBlock>
  </contentBlock>
  <contentBlock ix="39">
    <textBlock ix="0">Redogörelse</textBlock>
  </contentBlock>
  <contentBlock ix="40">
    <textBlock ix="0">1992/93:RFK1 till konstitutionsutskottet</textBlock>
  </contentBlock>
  <contentBlock ix="41">
    <textBlock ix="0">Motionerna</textBlock>
  </contentBlock>
  <contentBlock ix="42">
    <textBlock ix="0">1992/93:Sf1--Sf3 till socialförsäkringsutskottet</textBlock>
  </contentBlock>
  <contentBlock ix="43">
    <textBlock ix="0">8 §  Förnyad bordläggning</textBlock>
  </contentBlock>
  <contentBlock ix="44">
    <textBlock ix="0">Föredrogs men bordlades åter</textBlock>
  </contentBlock>
  <contentBlock ix="45">
    <textBlock ix="0">Konstitutionsutskottets betänkanden 1992/93:KU1</textBlock>
    <textBlock ix="1">och KU2</textBlock>
  </contentBlock>
  <contentBlock ix="46">
    <textBlock ix="0">Socialförsäkringsutskottets betänkanden</textBlock>
    <textBlock ix="1">1992/93:SfU1 och SfU2</textBlock>
  </contentBlock>
  <contentBlock ix="47">
    <textBlock ix="0">Arbetsmarknadsutskottets betänkanden</textBlock>
    <textBlock ix="1">1992/93:AU1 och AU3</textBlock>
  </contentBlock>
  <contentBlock ix="48">
    <textBlock ix="0">9 §  Bordläggning</textBlock>
  </contentBlock>
  <contentBlock ix="49">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="50">
    <textBlock ix="0">Propositionerna</textBlock>
  </contentBlock>
  <contentBlock ix="51">
    <textBlock ix="0">1992/93:28 Ändrade bestämmelser för traktorer och motorredskap, m.m.</textBlock>
  </contentBlock>
  <contentBlock ix="52">
    <textBlock ix="0">1992/93:29 Vissa socialavgiftsfrågor</textBlock>
  </contentBlock>
  <contentBlock ix="53">
    <textBlock ix="0">1992/93:30 Ändring av begreppet arbetsskada</textBlock>
  </contentBlock>
  <contentBlock ix="54">
    <textBlock ix="0">1992/93:40 Semesterlöneförsäkring för små företag</textBlock>
  </contentBlock>
  <contentBlock ix="55">
    <textBlock ix="0">1992/93:47 Ny lagstiftning om måttenheter, mätningar och mätdon samt ny lag omelektromagnetisk kompatibilitet</textBlock>
  </contentBlock>
  <contentBlock ix="56">
    <textBlock ix="0">1992/93:48 Ändringar i de immaterialrättsliga lagarna med anledning av EES-avtalet, m.m.</textBlock>
  </contentBlock>
  <contentBlock ix="57">
    <textBlock ix="0">1992/93:51 Medel till AB Göta kanalbolag för upprustning och drift av kanalen budgetåret</textBlock>
    <textBlock ix="1">1992/93</textBlock>
  </contentBlock>
  <contentBlock ix="58">
    <textBlock ix="0">1992/93:55 En byggproduktlag m.m.</textBlock>
  </contentBlock>
  <contentBlock ix="59">
    <textBlock ix="0">1992/93:56 Ny konkurrenslagstiftning</textBlock>
  </contentBlock>
  <contentBlock ix="60">
    <textBlock ix="0">1992/93:61 Ändrat huvudmannaskap för vissa institutioner inom ungdomsvård och missbrukarvård</textBlock>
  </contentBlock>
  <contentBlock ix="61">
    <textBlock ix="0">1992/93:65 Upphävande av lagen (1990:750) om betalningar till och från utlandet m.m.</textBlock>
  </contentBlock>
  <contentBlock ix="62">
    <textBlock ix="0">1992/93:70 Privat lokalradio</textBlock>
  </contentBlock>
  <contentBlock ix="63">
    <textBlock ix="0">1992/93:72 Lag om teleterminalutrustning, m.m.</textBlock>
  </contentBlock>
  <contentBlock ix="64">
    <textBlock ix="0">1992/93:73 Verksamheten vid Försvarets datacenter</textBlock>
  </contentBlock>
  <contentBlock ix="65">
    <textBlock ix="0">1992/93:76 Höjd beredskap</textBlock>
  </contentBlock>
  <contentBlock ix="66">
    <textBlock ix="0">1992/93:78 Undanförsel och förstöring</textBlock>
  </contentBlock>
  <contentBlock ix="67">
    <textBlock ix="0">1992/93:84 Organisationen av riksfärdtjänsten</textBlock>
  </contentBlock>
  <contentBlock ix="68">
    <textBlock ix="0">1992/93:85 Vissa kyrkliga frågor</textBlock>
  </contentBlock>
  <contentBlock ix="69">
    <textBlock ix="0">1992/93:87 En lag om EG-märket</textBlock>
  </contentBlock>
  <contentBlock ix="70">
    <textBlock ix="0">1992/93:89 Ändrad lagstiftning för banker och andra kreditinstitut med anledning av EES-avtalet, m.m.</textBlock>
  </contentBlock>
  <contentBlock ix="71">
    <textBlock ix="0">1992/93:90 Ändrad lagstiftning för värdepappershandel med anledning av EES-</textBlock>
    <textBlock ix="1">avtalet, m.m.</textBlock>
  </contentBlock>
  <contentBlock ix="72">
    <textBlock ix="0">1992/93:92 Godkännande av en överenskommelse mellan Sverige och Ungern om ömsesidigt bistånd i tullfrågor</textBlock>
  </contentBlock>
  <contentBlock ix="73">
    <textBlock ix="0">1992/93:93 Vissa luftfartsfrågor med anledning av avtalet om Europeiska ekonomiska samarbetsområdet (EES)</textBlock>
  </contentBlock>
  <contentBlock ix="74">
    <textBlock ix="0">1992/93:101 Den statliga statistikens finansiering och samordning</textBlock>
  </contentBlock>
  <contentBlock ix="75">
    <textBlock ix="0">1992/93:102 Upphävande av lagen (1987:773) om fritidsbåtsregister, m.m.</textBlock>
  </contentBlock>
  <contentBlock ix="76">
    <textBlock ix="0">1992/93:104 Godkännande av Europarådets konvention om utlänningars delaktighet i samhällslivet på kommunal nivå</textBlock>
  </contentBlock>
  <contentBlock ix="77">
    <textBlock ix="0">1992/93:107 Redovisning av vissa infrastrukturkostnader med anledning av avtalet om Europeiska ekonomiska samarbetsområdet (EES)</textBlock>
  </contentBlock>
  <contentBlock ix="78">
    <textBlock ix="0">1992/93:109 Ändring i rättshjälpslagen m.m.</textBlock>
  </contentBlock>
  <contentBlock ix="79">
    <textBlock ix="0">1992/93:110 Ändringar i marknadsföringslagen m.m. med anledning av EES-avtalet</textBlock>
  </contentBlock>
  <contentBlock ix="80">
    <textBlock ix="0">1992/93:113 Sändning av grannländers rundradioprogram från sändare i Sverige</textBlock>
  </contentBlock>
  <contentBlock ix="81">
    <textBlock ix="0">1992/93:114 Ytterligare medel till Sjukvårdens och socialvårdens planerings- och rationaliseringsinstitut för budgetåret 1992/93</textBlock>
  </contentBlock>
  <contentBlock ix="82">
    <textBlock ix="0">1992/93:116 Ersättningsnivåer för vissa pensionsförmåner m.m.</textBlock>
  </contentBlock>
  <contentBlock ix="83">
    <textBlock ix="0">1992/93:117 Lönegarantifonden m.m.</textBlock>
  </contentBlock>
  <contentBlock ix="84">
    <textBlock ix="0">1992/93:118 Ändring i lagen (1980:1102) om handelsbolag och enkla bolag</textBlock>
  </contentBlock>
  <contentBlock ix="85">
    <textBlock ix="0">1992/93:120 Ändring i sekretesslagen (1980:100)</textBlock>
    <textBlock ix="1">med anledning av EES-avtalet</textBlock>
  </contentBlock>
  <contentBlock ix="86">
    <textBlock ix="0">1992/93:123 Vissa ekonomiska regleringar år 1993</textBlock>
    <textBlock ix="1">mellan staten och kommunsektorn</textBlock>
  </contentBlock>
  <contentBlock ix="87">
    <textBlock ix="0">1992/93:128 Vissa sjöfartspolitiska åtgärder</textBlock>
  </contentBlock>
  <contentBlock ix="88">
    <textBlock ix="0">1992/93:129 Avgifter inom äldre- och handikappomsorgen</textBlock>
  </contentBlock>
  <contentBlock ix="89">
    <textBlock ix="0">1992/93:132 Vissa frågor inom</textBlock>
    <textBlock ix="1">Kommunikationsdepartementets område</textBlock>
  </contentBlock>
  <contentBlock ix="90">
    <textBlock ix="0">Motionerna</textBlock>
  </contentBlock>
  <contentBlock ix="91">
    <textBlock ix="0">med anledning av prop. 1992/93:10 Film- och videoavtalet och statens stöd till filmkulturell verksamhet</textBlock>
  </contentBlock>
  <contentBlock ix="92">
    <textBlock ix="0">1992/93:Kr1 av Ewa Hedkvist Petersen och Berit</textBlock>
    <textBlock ix="1">Andnor (s)</textBlock>
  </contentBlock>
  <contentBlock ix="93">
    <textBlock ix="0">1992/93:Kr2 av Göran Persson m.fl. (s,c)</textBlock>
  </contentBlock>
  <contentBlock ix="94">
    <textBlock ix="0">1992/93:Kr3 av Åke Gustavsson m.fl. (s)</textBlock>
  </contentBlock>
  <contentBlock ix="95">
    <textBlock ix="0">med anledning av prop. 1992/93:21 Det svenska elsäkerhetsarbetet</textBlock>
  </contentBlock>
  <contentBlock ix="96">
    <textBlock ix="0">1992/93:N3 av Sten-Ove Sundström m.fl. (s)</textBlock>
  </contentBlock>
  <contentBlock ix="97">
    <textBlock ix="0">1992/93:N4 av Hans Nyhage och Lars Björkman</textBlock>
    <textBlock ix="1">(m)</textBlock>
  </contentBlock>
  <contentBlock ix="98">
    <textBlock ix="0">med anledning av prop. 1992/93:27 Ändrad handels- och föreningsregistrering</textBlock>
  </contentBlock>
  <contentBlock ix="99">
    <textBlock ix="0">1992/93:L5 av Bo Finnkvist och Lisbeth Staaf-</textBlock>
    <textBlock ix="1">Igelström (s)</textBlock>
  </contentBlock>
  <contentBlock ix="100">
    <textBlock ix="0">1992/93:L6 av Olle Schmidt och Margitta Edgren</textBlock>
    <textBlock ix="1">(fp)</textBlock>
  </contentBlock>
  <contentBlock ix="101">
    <textBlock ix="0">med anledning av prop. 1992/93:41 Kapital för tillväxt</textBlock>
  </contentBlock>
  <contentBlock ix="102">
    <textBlock ix="0">1992/93:Fi4 av Stig Bertilsson (m)</textBlock>
  </contentBlock>
  <contentBlock ix="103">
    <textBlock ix="0">1992/93:Fi5 av Mats Lindberg och Reynoldh</textBlock>
    <textBlock ix="1">Furustrand (s)</textBlock>
  </contentBlock>
  <contentBlock ix="104">
    <textBlock ix="0">1992/93:Fi6 av Hans Gustafsson m.fl. (s)</textBlock>
  </contentBlock>
  <contentBlock ix="105">
    <textBlock ix="0">1992/93:Fi7 av Johan Lönnroth m.fl. (v)</textBlock>
  </contentBlock>
  <contentBlock ix="106">
    <textBlock ix="0">1992/93:Fi8 av Birger Andersson och Marianne</textBlock>
    <textBlock ix="1">Andersson (c)</textBlock>
  </contentBlock>
  <contentBlock ix="107">
    <textBlock ix="0">med anledning av prop. 1992/93:43 Ökad konkurrens i kommunal verksamhet</textBlock>
  </contentBlock>
  <contentBlock ix="108">
    <textBlock ix="0">1992/93:So1 av Bertil Persson (m)</textBlock>
  </contentBlock>
  <contentBlock ix="109">
    <textBlock ix="0">1992/93:So2 av Bo Holmberg m.fl. (s)</textBlock>
  </contentBlock>
  <contentBlock ix="110">
    <textBlock ix="0">1992/93:So3 av Isa Halvarsson (fp)</textBlock>
  </contentBlock>
  <contentBlock ix="111">
    <textBlock ix="0">1992/93:So4 av Gudrun Schyman m.fl. (v)</textBlock>
  </contentBlock>
  <contentBlock ix="112">
    <textBlock ix="0">Justitieutskottets betänkanden</textBlock>
  </contentBlock>
  <contentBlock ix="113">
    <textBlock ix="0">1992/93:JuU1 Förenklad delgivning</textBlock>
  </contentBlock>
  <contentBlock ix="114">
    <textBlock ix="0">1992/93:JuU2 Immunitet och privilegier för ministerrådsmöten och ämbetsmannakommittémöten inom Konferensen om säkerhet och samarbete i Europa (ESK)</textBlock>
  </contentBlock>
  <contentBlock ix="115">
    <textBlock ix="0">Lagutskottets betänkanden</textBlock>
  </contentBlock>
  <contentBlock ix="116">
    <textBlock ix="0">1992/93:LU1 Återvinning vid ackord och konkurs</textBlock>
  </contentBlock>
  <contentBlock ix="117">
    <textBlock ix="0">1992/93:LU2 Sakrättsliga frågor m.m.</textBlock>
  </contentBlock>
  <contentBlock ix="118">
    <textBlock ix="0">Kulturutskottets betänkanden</textBlock>
  </contentBlock>
  <contentBlock ix="119">
    <textBlock ix="0">1992/93:KrU1 Arkeologiska kostnader</textBlock>
  </contentBlock>
  <contentBlock ix="120">
    <textBlock ix="0">1992/93:KrU2 Museifrågor</textBlock>
  </contentBlock>
  <contentBlock ix="121">
    <textBlock ix="0">1992/93:KrU3 Tornedalsfrågor</textBlock>
  </contentBlock>
  <contentBlock ix="122">
    <textBlock ix="0">Trafikutskottets betänkanden</textBlock>
  </contentBlock>
  <contentBlock ix="123">
    <textBlock ix="0">1992/93:TU1 Taxifrågor m.m.</textBlock>
  </contentBlock>
  <contentBlock ix="124">
    <textBlock ix="0">1992/93:TU2 Vissa parkeringsfrågor</textBlock>
  </contentBlock>
  <contentBlock ix="125">
    <textBlock ix="0">Jordbruksutskottets betänkande</textBlock>
  </contentBlock>
  <contentBlock ix="126">
    <textBlock ix="0">1992/93:JoU2 Protokoll om flyktiga organiska ämnen</textBlock>
  </contentBlock>
  <contentBlock ix="127"/>
  <contentBlock ix="128">
    <textBlock ix="0">10 § Anmälan om interpellationer</textBlock>
  </contentBlock>
  <contentBlock ix="129">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="130">
    <textBlock ix="0">den 23 oktober</textBlock>
  </contentBlock>
  <contentBlock ix="131">
    <textBlock ix="0">1992/93:20 av Inger Hestvik (s) till civilministern om prisinformationslagen:</textBlock>
  </contentBlock>
  <contentBlock ix="132">
    <textBlock ix="0">Den 1 april i år började -- efter 3 månaders fördröjning -- den nya prisinformationslagen att gälla.</textBlock>
  </contentBlock>
  <contentBlock ix="133">
    <textBlock ix="0">Beslutet innebär att handeln är skyldig att sätta priser på varor i skyltfönster och att prismärka varor i dagligvarubutiker.</textBlock>
  </contentBlock>
  <contentBlock ix="134">
    <textBlock ix="0">Konsumentverket har nyligen gjort en undersökning om hur lagen efterlevs. Tyvärr blev resultatet mycket nedslående. Det är inte någon enstaka affär som brister utan det verkar vara ett genomgående ointresse från branschen att följa lagstiftningen.</textBlock>
  </contentBlock>
  <contentBlock ix="135">
    <textBlock ix="0">Konsumenterna däremot är mycket angelägna att kunna få den information som reglerna i prisinformationslagen ger dem rätt till.</textBlock>
  </contentBlock>
  <contentBlock ix="136">
    <textBlock ix="0">Eftersom konsumentlagstiftningen är till för att hjälpa konsumenterna och eftersom civilministern är ansvarigt statsråd för konsumentpolitiken vill jag fråga:</textBlock>
  </contentBlock>
  <contentBlock ix="137">
    <textBlock ix="0">Vilka åtgärder avser statsrådet att vidtaga för att tillse att prisinformationslagen efterföljs?</textBlock>
  </contentBlock>
  <contentBlock ix="138">
    <textBlock ix="0">1992/93:21 av Hans Göran Franck (s) till justitieministern om frihetsberövanden i polisarrester och häkten:</textBlock>
  </contentBlock>
  <contentBlock ix="139">
    <textBlock ix="0">Beläggningen vid häktena har med något undantag stadigt ökat under den senaste tioårsperioden.</textBlock>
    <textBlock ix="1">Tendensen är att frihetsberövandena fortsätter att öka med nuvarande regelsystem.</textBlock>
  </contentBlock>
  <contentBlock ix="140">
    <textBlock ix="0">Utvecklingen är oroande. Polisarrester tas regelbundet i anspråk för häktade. Barn och ungdom anhålls och häktas i ökande omfattning.</textBlock>
  </contentBlock>
  <contentBlock ix="141">
    <textBlock ix="0">De straffprocessuella reglerna behöver ses över i syfte att väsentligt minska antalet anhållanden och häktningar. Det är angeläget att ordna andra former av kontroll och tillsyn av brottsmisstänkta.</textBlock>
    <textBlock ix="1">Det behövs alternativ till institutionellt omhändertagande.</textBlock>
  </contentBlock>
  <contentBlock ix="142">
    <textBlock ix="0">Jag ställer följande fråga till justitieminister Gun</textBlock>
    <textBlock ix="1">Hellsvik:</textBlock>
  </contentBlock>
  <contentBlock ix="143">
    <textBlock ix="0">Vilka åtgärder avser regeringen att vidta för att minska antalet frihetsberövanden i polisarrester och häkten?</textBlock>
  </contentBlock>
  <contentBlock ix="144">
    <textBlock ix="0">den 26 oktober</textBlock>
  </contentBlock>
  <contentBlock ix="145">
    <textBlock ix="0">1992/93:22 av Pierre Schori (s) till utrikesministern om sanktionspolitik och demokratistöd till Kuba:</textBlock>
  </contentBlock>
  <contentBlock ix="146">
    <textBlock ix="0">Utvecklingen i Kuba inger oro.</textBlock>
    <textBlock ix="1">Levnadsförhållandena för de kubanska medborgarna försämras alltmera. Det omfattande och förmånliga biståndet från det tidigare östblocket har försvunnit. Samtidigt har den amerikanska sanktionspolitiken, som över åren tillfogat Kuba stor ekonomisk och politisk skada, påtagligt skärpts. Till detta kommer att regimen inte visar några tecken på att lätta på sitt järngrepp över den enskilde kubanens dagliga liv. Den politiska och ekonomiska sfären kontrolleras alltjämt rigoröst av kommunistpartiet.</textBlock>
  </contentBlock>
  <contentBlock ix="147">
    <textBlock ix="0">Den demokratiska dissidentrörelsen i Kuba har upprepat varnat för en urladdning med oöverskådliga konsekvenser, om inte en radikal kursändring äger rum. Dissidenterna, med den välkände MR-förkämpen herr Elizardo Sanchez i spetsen, har lagt fram ett konkret program för dialog och demokratisering i landet. En av förutsättningarna för att en sådan process skall ha möjligheter att lyckas är bl.a. att USA:s kubapolitik ändras. Som speciellt skadligt för</textBlock>
    <textBlock ix="1">Kubas medborgare och för demokratins möjligheter utpekar dissidentrörelsen den amerikanska sanktionspolitiken.</textBlock>
  </contentBlock>
  <contentBlock ix="148">
    <textBlock ix="0">Den borgerliga regeringen i Sverige har, i strid med den demokratiska dissidentrörelsens uppfattning, också börjat tillämpa en sanktionspolitik mot</textBlock>
    <textBlock ix="1">Kuba. Sålunda förbereder regeringen t.ex. ett totalt avbrytande av det resterande samarbetet inom kultur och vetenskap.</textBlock>
  </contentBlock>
  <contentBlock ix="149">
    <textBlock ix="0">Mot denna bakgrund vill jag därför ställa följande frågor till utrikesministern:</textBlock>
  </contentBlock>
  <contentBlock ix="150">
    <textBlock ix="0">1.  Hur ser regeringen på USA:s sanktionspolitik, som av många anses vara ett brott mot internationell rätt? Jag tänker då speciellt på den senaste skärpningen av denna politik, som också fått flera EG-länder att protestera.</textBlock>
  </contentBlock>
  <contentBlock ix="151">
    <textBlock ix="0">2.  Av vilken anledning avbryter nu regeringen samarbetet inom kultur och vetenskap, ett samarbete som tidigare öppnat välkomna möjligheter för kubanska intellektuella att besöka vårt land?</textBlock>
  </contentBlock>
  <contentBlock ix="152">
    <textBlock ix="0">3.  Hur vill utrikesministern kommentera det förhållandet att regeringen tillämpar en sanktionspolitik, som upprepat fördömts av kubanska demokrater, såväl i Kuba som i exilen, såsom varande ett stöd åt den kommunistiska regimen i dess patriotiska propaganda?</textBlock>
  </contentBlock>
  <contentBlock ix="153">
    <textBlock ix="0">4.  Hur överensstämmer denna sanktionspolitik, som går stick i stäv mot den kubanska demokratiska rörelsen, med regeringens uttalade ambition att vara en brinnande buske för demokrati och mänskliga rättigheter i världen?</textBlock>
  </contentBlock>
  <contentBlock ix="154">
    <textBlock ix="0">den 29 oktober</textBlock>
  </contentBlock>
  <contentBlock ix="155">
    <textBlock ix="0">1992/93:23 av Pierre Schori (s) till statsministern om Sverige och Förenta nationerna:</textBlock>
  </contentBlock>
  <contentBlock ix="156">
    <textBlock ix="0">Den 28 oktober blev en svart dag för Sverige och alla FN-vänner i vårt land. Sveriges nya utrikespolitiska linje vägdes av FN:s generalförsamling och befanns vara för lätt.</textBlock>
    <textBlock ix="1">Underbetyget var inte helt oväntat. I sina första regeringsuttalanden ''glömde'' statsministern bort</textBlock>
    <textBlock ix="2">FN. Omvärlden lade också märke till det monomant upprepade påpekandet att vår utrikespolitik skulle bli mera västeuropeiserad. Det sände tydliga signaler till folk och regeringar utanför Europa. I årets 23 sidor långa regeringsförklaring, det år man sökte säte i</textBlock>
    <textBlock ix="3">Säkerhetsrådet, omnämndes Förenta nationerna i två intetsägande meningar av statsministern.</textBlock>
  </contentBlock>
  <contentBlock ix="157">
    <textBlock ix="0">Man har också i handling visat hur man värderar olika, angelägna FN-initiativ. När t.ex.</textBlock>
    <textBlock ix="1">generalsekreterare Boutros-Ghali i september sände en underhandsfråga till regeringen om att sända en kontingent ingenjörssoldater till Somalia för att säkra distributionen av katastrofhjälp till svältande barn, svarade regeringen nej och detta utan konsultationer med utrikesnämnd, riksdag eller opposition. Även en andra förfrågan, om sjukvårdspersonal till Somalia, behandlades på samma sätt.</textBlock>
  </contentBlock>
  <contentBlock ix="158">
    <textBlock ix="0">Genom sitt ensidigt och utan samråd beslutade nej svek stats- och utrikesministern den svenska FN-</textBlock>
    <textBlock ix="1">traditionen som alltsedan Dag Hammarskjölds innovativa initiativ att skapa de blå baskrarna, gått ut på att stärka världsorganisationens fredsskapande, fredsbevarande och fredsbyggande förmåga.</textBlock>
  </contentBlock>
  <contentBlock ix="159">
    <textBlock ix="0">Alla goda krafter i Sverige måste nu mobilseras för att reparera skadan. Men kommer vi att få något stöd av statsministern? I ett uttalande efter debaclet såg han det närmast som en fördel att Sverige blev utslaget. Han sade vidare, att han varit mest orolig för att vi skulle åta oss alldeles för mycket internationellt.</textBlock>
  </contentBlock>
  <contentBlock ix="160">
    <textBlock ix="0">Mot denna bakgrund vill jag fråga statsministern:</textBlock>
  </contentBlock>
  <contentBlock ix="161">
    <textBlock ix="0">1.  Vilka var hans personliga bidrag till den resursoch personalkrävande kampanj som UD satte igång för att försöka få in Sverige i Säkerhetsrådet?</textBlock>
  </contentBlock>
  <contentBlock ix="162">
    <textBlock ix="0">2.  Har statsministern tagit upp frågan med sina regeringskolleger i t.ex. England och USA?</textBlock>
  </contentBlock>
  <contentBlock ix="163">
    <textBlock ix="0">3.  Vilken instruktion angående säkerhetsrådsplatsen gav han sina regeringskolleger vid deras olika utlandsresor?</textBlock>
  </contentBlock>
  <contentBlock ix="164">
    <textBlock ix="0">4.  Vilka statsråd följde den instruktionen eller på eget initiativ verkade för Sveriges inträde i</textBlock>
    <textBlock ix="1">Säkerhetsrådet?</textBlock>
  </contentBlock>
  <contentBlock ix="165">
    <textBlock ix="0">5.  Vad menar statsministern med att säga att han mest varit orolig för att vi skulle åta oss för mycket i detta sammanhang?</textBlock>
  </contentBlock>
  <contentBlock ix="166">
    <textBlock ix="0">6.  Är statsministern beredd att förklara sin inställning till Förenta nationerna?</textBlock>
  </contentBlock>
  <contentBlock ix="167">
    <textBlock ix="0">1992/93:24 av Eva Johansson (s) till statsrådet</textBlock>
    <textBlock ix="1">Beatrice Ask om standardproven i skolorna:</textBlock>
  </contentBlock>
  <contentBlock ix="168">
    <textBlock ix="0">Ett av instrumenten för att utvärdera skolans arbete är de s.k. standardproven. De genomförs samtidigt över hela landet och är lika för alla som deltar.</textBlock>
  </contentBlock>
  <contentBlock ix="169">
    <textBlock ix="0">Enligt uppgifter i massmedia har årets standardprov i svenska lett till att utbildningsdepartementet dels ingripit för att skolor inte skall behöva genomföra provet, dels uttalat att årets prov är ett misstag samt att det inte skall upprepas i nästa års prov.</textBlock>
  </contentBlock>
  <contentBlock ix="170">
    <textBlock ix="0">Anledningen till reaktionen sägs vara, att provet handlat om Kärlek i olika bemärkelser och att det skulle kunna uppfattas som om skolan tagit ställning till frågor som abort och homosexualitet.</textBlock>
  </contentBlock>
  <contentBlock ix="171">
    <textBlock ix="0">En av grunderna för utbildningsdepartementets agerande sägs vara, att en av texterna i standardprovet framställer homosexualitet som något normalt.</textBlock>
  </contentBlock>
  <contentBlock ix="172">
    <textBlock ix="0">De texter som hänvisas till används i provet för att testa elevernas läsförståelse.</textBlock>
  </contentBlock>
  <contentBlock ix="173">
    <textBlock ix="0">Mot bakgrund av det ovan nämnda vill jag fråga skolministern:</textBlock>
  </contentBlock>
  <contentBlock ix="174">
    <textBlock ix="0">1.  Har utbildningsdepartementet medverkat till att medge befrielse för vissa skolor att genomföra standardprovet?</textBlock>
  </contentBlock>
  <contentBlock ix="175">
    <textBlock ix="0">2.  Hur många är, i så fall, dessa skolor och skall de delta i utvärderingen av undervisningen på något annat sätt?</textBlock>
  </contentBlock>
  <contentBlock ix="176">
    <textBlock ix="0">3.  Om inte -- kommer utbildningsdepartementet att medverka till att standardproven i praktiken blir frivilliga?</textBlock>
  </contentBlock>
  <contentBlock ix="177">
    <textBlock ix="0">4.  Anser utbildningsdepartementet att årets prov är ett misstag och vad grundar man sitt ställningstagande på?</textBlock>
  </contentBlock>
  <contentBlock ix="178">
    <textBlock ix="0">5.  Avser utbildningsdepartementet att inför kommande år ange lämpliga ämnen för standardproven i svenska eller på något annat sätt styra utformningen?</textBlock>
  </contentBlock>
  <contentBlock ix="179">
    <textBlock ix="0">6.  Planerar skolministern att förändra skolans officiella inställning till, och undervisning om, homosexualitet?</textBlock>
  </contentBlock>
  <contentBlock ix="180">
    <textBlock ix="0">1992/93:25 av Anita Johansson (s) till arbetsmarknadsministern om arbetsmarknadsläget i Stockholmsregionen:</textBlock>
  </contentBlock>
  <contentBlock ix="181">
    <textBlock ix="0">Hösten 1993 kommer 80 000--100 000 människor att vara arbetslösa i Stockholms län. I augusti i år var arbetslösheten nästan 50 000 personer. Det är mer än en fördubbling sedan motsvarande period i fjol. Arbetslösheten i Stockholms län är nu 4,5 %</textBlock>
    <textBlock ix="1">av befolkningen. Antalet arbetslösa i Stockholms län är fler än alla arbetslösa i hela Norrland.</textBlock>
    <textBlock ix="2">Stockholms läns andel av de arbetslösa i landet har stigit från 12,2 till 15,4 %.</textBlock>
  </contentBlock>
  <contentBlock ix="182">
    <textBlock ix="0">Arbetslösheten i Stockholms län ökar snabbare än i någon annan del av Sverige. Läget i länet är därför mycket allvarligt. Det finns en uppenbar risk att sysselsättningsläget i Stockholmsregionen i den här lågkonjunkturen kommer att bli värre än i övriga landet.</textBlock>
  </contentBlock>
  <contentBlock ix="183">
    <textBlock ix="0">I storstadslänen har t.ex. den största minskningen av andelen i arbetskraften skett i åldersgruppen</textBlock>
    <textBlock ix="1">16--24 år (--10,6 %). Att vara arbetslös i en storstadsregion är särskilt påfrestande. Här finns inte de möjligheter till alternativ sysselsättning som kan finnas i andra delar av landet. Här finns socialt utsatta miljöer dit särskilt arbetslösa ungdomar, som aldrig haft sitt fotfäste på arbetsmarknaden kan dras. Arbetslösheten i en storstad är ofta ett större socialt problem än i andra delar av landet.</textBlock>
  </contentBlock>
  <contentBlock ix="184">
    <textBlock ix="0">Situationen i länet har ytterligare förvärrats av att medlen till arbetsmarknadsutbildningen tagit slut.</textBlock>
    <textBlock ix="1">Därför är det av stor vikt att Stockholmsregionen får sin del av de medel som avsattes för arbetsmarknadspolitiska åtgärder i det s.k.</textBlock>
    <textBlock ix="2">krisprogrammet.</textBlock>
  </contentBlock>
  <contentBlock ix="185">
    <textBlock ix="0">Landshövdingen i Stockholms län har tillsammans med länsarbetsdirektören utarbetat förslag om insatser mot arbetslösheten i Stockholmsområdet.</textBlock>
  </contentBlock>
  <contentBlock ix="186">
    <textBlock ix="0">I länets kommuner har socialdemokraterna engagerat sig mot arbetslösheten och lämnat förslag om en rad åtgärder på kommunal nivå som skulle minska arbetslösheten. I samtliga kommuner har åtgärdsprogram mot arbetslösheten utarbetats.</textBlock>
  </contentBlock>
  <contentBlock ix="187">
    <textBlock ix="0">Några exempel:</textBlock>
  </contentBlock>
  <contentBlock ix="188">
    <textBlock ix="0">Socialdemokraterna i Nacka har lagt fram ett fullständigt åtgärdsprogram med förslag om insatser mot arbetslösheten. I det socialdemokratiska programmet föreslås bl.a. att alla arbetslösa ungdomar som gått tvåårigt gymnasium erbjuds ett tredje år.</textBlock>
  </contentBlock>
  <contentBlock ix="189">
    <textBlock ix="0">Socialdemokraterna i Norrtälje har lagt fram flera förslag för att rusta vägnätet och höja standarden på vägarna.</textBlock>
  </contentBlock>
  <contentBlock ix="190">
    <textBlock ix="0">I samtliga länskommuner har socialdemokraterna gått igenom de offentliga lokalerna och lämnat konkreta förslag till upprustningar.</textBlock>
  </contentBlock>
  <contentBlock ix="191">
    <textBlock ix="0">Dessvärre leds flertalet av länets kommuner av moderata kommunalråd. Moderaterna har gång på gång visat sitt ointresse för sysselsättningsläget.</textBlock>
    <textBlock ix="1">Tack vare Socialdemokraterna fick arbetsmarknadsministern möjligheter till arbetsmarknadspolitiska åtgärder för 10 miljarder kronor.</textBlock>
  </contentBlock>
  <contentBlock ix="192">
    <textBlock ix="0">Jag vill fråga arbetsmarknadsminister Börje</textBlock>
    <textBlock ix="1">Hörnlund:</textBlock>
  </contentBlock>
  <contentBlock ix="193">
    <textBlock ix="0">1.  Delar arbetsmarknadsministern uppfattningen att arbetsmarknadsläget i Stockholmsregionen är särskilt allvarligt?</textBlock>
  </contentBlock>
  <contentBlock ix="194">
    <textBlock ix="0">2.  Vilka insatser är arbetsmarknadsministern beredd att vidta mot arbetslösheten i</textBlock>
    <textBlock ix="1">Stockholmsregionen?</textBlock>
  </contentBlock>
  <contentBlock ix="195">
    <textBlock ix="0">3.  Vilka åtgärder är arbetsmarknadsministern beredd att vidta för att stödja det kommunala engagemanget i Stockholms län i sysselsättningsfrågor?</textBlock>
  </contentBlock>
  <contentBlock ix="196">
    <textBlock ix="0">4.  Hur ställer sig arbetsmarknadsministern till landshövdingens och länsarbetsdirektörens förslag till insatser?</textBlock>
  </contentBlock>
  <contentBlock ix="197">
    <textBlock ix="0">1992/93:26 av Maj-Inger Klingvall (s) till socialministern om hemspråksstödet i förskolan:</textBlock>
  </contentBlock>
  <contentBlock ix="198">
    <textBlock ix="0">I dag har vi i Sverige en miljon människor med invandrarbakgrund. De tillhör ca 150 olika språkoch kulturgrupper.</textBlock>
  </contentBlock>
  <contentBlock ix="199">
    <textBlock ix="0">Barnomsorgen är ofta den första, djupare kontakten med det svenska samhället och blir en viktig mötesplats för människor med olika bakgrund. Drygt en tiondel av barnen (12 %) i svenska förskolan har dubbel kulturtillhörighet och ett annat hemspråk än svenskan. Målet för förskolans verksamhet för dessa barn är att lägga grunden för aktiv tvåspråkighet och dubbel kulturell identitet, där språket har en avgörande betydelse. Hemspråksstöd och stödet i svenska som andraspråk skall integreras och utvecklas parallellt.</textBlock>
  </contentBlock>
  <contentBlock ix="200">
    <textBlock ix="0">Hemspråksstödet i förskolan bygger på ett riksdagsbeslut från 1976. Det behandlades i samma proposition, som hemspråksundervisningen i skolan. I propositionen slogs fast att alla barn har rätt till sitt modersmål. Barnet måste få goda möjligheter att utveckla sitt första språk, hemspråket.</textBlock>
  </contentBlock>
  <contentBlock ix="201">
    <textBlock ix="0">Från början utgick statsbidrag endast för sexåringar. Sedan har olika förändringar skett, fr.o.m. 1989 utgick statsbidrag till hemspråksstöd till förskolebarn oavsett ålder. Från 1 juli 1991 får kommunerna ett generellt statsbidrag till invandrar- och flyktingbarn. Från 1993 integreras detta i det generella statsbidraget.</textBlock>
  </contentBlock>
  <contentBlock ix="202">
    <textBlock ix="0">Till skillnad från skolans hemspråksundervisning är hemspråksstödet i förskolan ingen lagfäst rättighet.</textBlock>
  </contentBlock>
  <contentBlock ix="203">
    <textBlock ix="0">Antalet invandrar- och flyktingbarn har ökat kontinuerligt sedan slutet av 70-talet. 1979 fanns det drygt 16 000 invandrarbarn i barnomsorgen.</textBlock>
    <textBlock ix="1">1991 var antalet uppe i nära 34 000. Men antalet barn, som får hemspråksstöd har inte ökat i samma takt. I stället har andelen barn, som får hemspråksstöd sjunkit sedan 1984. Efter en liten uppgång till 57 % 1990 sjönk den kraftigt under</textBlock>
    <textBlock ix="2">1991 till 38 %.</textBlock>
  </contentBlock>
  <contentBlock ix="204">
    <textBlock ix="0">Socialstyrelsen har i en färsk rapport visat att hemspråksstödet läggs ned i allt fler kommuner. 98</textBlock>
    <textBlock ix="1">av Sveriges kommuner saknar helt hemspråksstöd.</textBlock>
    <textBlock ix="2">I 95 kommuner har andelen barn, som fått hemspråksstöd minskat från 1990 till 1991.</textBlock>
    <textBlock ix="3">Samtidigt har den ökat med tio procent eller mer i</textBlock>
    <textBlock ix="4">68 kommuner. Skillnaderna mellan olika kommuner har således ökat ytterligare. Den andel barn som får hemspråksstöd varierar mellan 0 till</textBlock>
    <textBlock ix="5">100 %i olika kommuner.</textBlock>
  </contentBlock>
  <contentBlock ix="205">
    <textBlock ix="0">Detta är mycket alarmerande siffror. Dessvärre finns det skäl att anta att den nedskärning och nedläggning, som pågår accentueras än mer under</textBlock>
    <textBlock ix="1">1992. Detta är en utveckling som måste hejdas. I</textBlock>
    <textBlock ix="2">stället borde alla inse den stora rikedom, som ligger i att barn och ungdomar ur språkliga minoriteter får utveckla sina modersmål och sitt andraspråk svenska och därigenom bli aktivt tvåspråkiga.</textBlock>
  </contentBlock>
  <contentBlock ix="206">
    <textBlock ix="0">Tvåspråkighet är inget nedskärningsobjekt utan ett förstklassigt investeringsprojekt.</textBlock>
  </contentBlock>
  <contentBlock ix="207">
    <textBlock ix="0">Mot bakgrund av ovanstående vill jag fråga statsrådet Bengt Westerberg:</textBlock>
  </contentBlock>
  <contentBlock ix="208">
    <textBlock ix="0">Vilka åtgärder är statsrådet beredd att vidta för att säkerställa hemspråksstödet i förskolan?</textBlock>
  </contentBlock>
  <contentBlock ix="209">
    <textBlock ix="0">11 § Anmälan om frågor</textBlock>
  </contentBlock>
  <contentBlock ix="210">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="211">
    <textBlock ix="0">den 22 oktober</textBlock>
  </contentBlock>
  <contentBlock ix="212">
    <textBlock ix="0">1992/93:105 av Lennart Fridén (m) till utbildningsministern om studiemedlen till högskolestuderande:</textBlock>
  </contentBlock>
  <contentBlock ix="213">
    <textBlock ix="0">Det finns ett antal faktorer som reglerar studiemedelsutbetalningen till högskolestuderande. De flesta av dem är tämligen invändningsfria, som t.ex. reglerna om reduktion av studiemedel på grund av egna inkomster. En bestämmelse som dock har ifrågasatts är där studiebidraget schabloniseras så att den som läser t.o.m. 19 poäng under en termin får halvt bidrag, medan den som läser 20 poäng får helt. Bidraget är alltså inte proportionellt mot studiernas omfattning.</textBlock>
  </contentBlock>
  <contentBlock ix="214">
    <textBlock ix="0">För dem som av olika skäl, t.ex. dyslexi, väljer</textBlock>
    <textBlock ix="1">(eller tvingats) att läsa med något lägre takt, t.ex.</textBlock>
    <textBlock ix="2">en kurs med halvfart och en med tredjedelsfart framstår det som orättvist att inte medlen kan utgå i procentuell relation till full studiefart.</textBlock>
  </contentBlock>
  <contentBlock ix="215">
    <textBlock ix="0">Vilka åtgärder är statsrådet beredd att vidtaga för att bereda möjlighet att uppbära studiemedel som står i proportion till studieinsatsen?</textBlock>
  </contentBlock>
  <contentBlock ix="216">
    <textBlock ix="0">1992/93:106 av Lena Hjelm-Wallén (s) till utbildningsministern om grundskollärarutbildningen:</textBlock>
  </contentBlock>
  <contentBlock ix="217">
    <textBlock ix="0">Den parallella grundskollärarutbildningen för åk</textBlock>
    <textBlock ix="1">4--9 som infördes denna hösttermin har visat sig ha svårt att rekrytera studerande. Tomma platser är dock inte det enda stora problemet med denna utbildning. Ännu mer uppseendeväckande är att en stor andel av de som påbörjat utbildningen gör det med behörighet i ett enda ämne. Att öppna för ettämneslärare i grundskolan skapar stora problem både för skolan och de berörda lärarna. Detta var knappast det som riksdagen avsåg med vårens lärarutbildningsbeslut. Jag utgår från att inte heller utbildningsministern är tillfredsställd med detta.</textBlock>
  </contentBlock>
  <contentBlock ix="218">
    <textBlock ix="0">Vilka åtgärder avser utbildningsministern vidta för att den parallella lärarutbildningen inte skall leda till att ett stort antal ett-ämneslärare utbildas för grundskolan?</textBlock>
  </contentBlock>
  <contentBlock ix="219">
    <textBlock ix="0">1992/93:107 av Britta Sundin (s) till statsrådet Bo</textBlock>
    <textBlock ix="1">Lundgren om boendekostnaderna:</textBlock>
  </contentBlock>
  <contentBlock ix="220">
    <textBlock ix="0">Boendekostnaderna kommer att stiga kraftigt vid årsskiftet. Särskilt hårt drabbas de som bor i relativt nya bostäder. Eftersom bostadsbidragen inte följer efter, så blir följden att många hamnar i en återvändsgränd. De kan inte betala sitt boende, och de kan inte flytta till ett billigare alternativ, eftersom ingen vill eller kan flytta från sin äldre bostad.</textBlock>
  </contentBlock>
  <contentBlock ix="221">
    <textBlock ix="0">Vilka åtgärder är statsrådet beredd att vidta för att stimulera rörligheten på bostadsmarknaden, dvs.</textBlock>
    <textBlock ix="1">för att människor skall ha råd att efterfråga relativt nybyggda bostäder?</textBlock>
  </contentBlock>
  <contentBlock ix="222">
    <textBlock ix="0">1992/93:108 av Magnus Persson (s) till statsrådet Bo</textBlock>
    <textBlock ix="1">Lundgren om boendekostnaderna:</textBlock>
  </contentBlock>
  <contentBlock ix="223">
    <textBlock ix="0">På grund av tidigare riksdagsbeslut kommer boendekostnaderna att stegvis öka. Vid årsskiftet förväntas höjningen överstiga tio procent.</textBlock>
  </contentBlock>
  <contentBlock ix="224">
    <textBlock ix="0">I horisonten finns ytterligare orosmoln.</textBlock>
    <textBlock ix="1">Fortfarande finns en oro för att regeringen planerar att införa marknadshyror. En sådan åtgärd skulle leda till ytterligare hyreshöjningar, framför allt i innerstäderna.</textBlock>
  </contentBlock>
  <contentBlock ix="225">
    <textBlock ix="0">Mot bakgrund av ovanstående undrar jag vilka åtgärder statsrådet är beredd att vidta för att undanröja hyresgästernas oro.</textBlock>
  </contentBlock>
  <contentBlock ix="226">
    <textBlock ix="0">1992/93:109 av Rune Evensson (s) till statsrådet Bo</textBlock>
    <textBlock ix="1">Lundgren om boendekostnaderna:</textBlock>
  </contentBlock>
  <contentBlock ix="227">
    <textBlock ix="0">Boendekostnaderna förväntas stiga med tvåsiffriga procenttal vid årsskiftet. Särskilt hårt drabbas de som bor i nybyggda hus. Riksdagen beslutade i våras att de generella boendesubventionerna skall avvecklas. Från majoritetens sida antogs att beslutet i sig skulle leda till att räntorna sjönk. Som bekant har utvecklingen i en rasande takt gått i motsatt riktning. Frågan är om regeringen, mot bakgrund av den senaste tidens utveckling, är beredd att ompröva sitt ställningstagande.</textBlock>
  </contentBlock>
  <contentBlock ix="228">
    <textBlock ix="0">Vilka åtgärder är statsrådet beredd att vidta för att begränsa höjningen av boendekostnaderna vid årskiftet?</textBlock>
  </contentBlock>
  <contentBlock ix="229">
    <textBlock ix="0">1992/93:110 av Marianne Carlström (s) till statsrådet Bo Lundgren om boendekostnaderna:</textBlock>
  </contentBlock>
  <contentBlock ix="230">
    <textBlock ix="0">Kommunala beslut påverkar i hög grad villkoren för de boende. Avgifter för uppvärmning, vatten och sopor etc. är en betydande utgiftspost.</textBlock>
    <textBlock ix="1">Kommunernas utomordentligt besvärliga ekonomiska läge talar för att avgifterna kommer att höjas kraftigt i framtiden.</textBlock>
  </contentBlock>
  <contentBlock ix="231">
    <textBlock ix="0">Som bekant kommer riksdagens beslut i våras att leda till kraftiga höjningar av boendekostnaderna vid nästa årsskifte.</textBlock>
  </contentBlock>
  <contentBlock ix="232">
    <textBlock ix="0">Mot bakgrund av ovanstående undrar jag vilka åtgärder statsrådet är beredd att vidta för att kommunala avgiftshöjningar inte skall pressa upp boendekostnaderna ytterliggare.</textBlock>
  </contentBlock>
  <contentBlock ix="233">
    <textBlock ix="0">1992/93:111 av Lars Stjernkvist (s) till statsrådet Bo</textBlock>
    <textBlock ix="1">Lundgren om boendekostnaderna:</textBlock>
  </contentBlock>
  <contentBlock ix="234">
    <textBlock ix="0">Boendekostnaderna förväntas öka med drygt tio procent vid årsskiftet. Förutom riksdagens beslut om bostadssubventioner är ökade kostnader för underhållet en viktig orsak till det kraftiga höjningsbehovet. En stor del av det s.k.</textBlock>
    <textBlock ix="1">miljonprogrammet är i behov av upprustning.</textBlock>
    <textBlock ix="2">Riksdagen avslog i våras en rad socialdemokratiska förslag om ökade insatser för att klara underhållet.</textBlock>
  </contentBlock>
  <contentBlock ix="235">
    <textBlock ix="0">Mot bakgrund av ovanstående undrar jag vilka åtgärder statsrådet är beredd att vidta för att med hjälp av stöd till underhåll pressa ner behovet av höjda boendekostnader.</textBlock>
  </contentBlock>
  <contentBlock ix="236">
    <textBlock ix="0">1992/93:112 av Bertil Måbrink (v) till statsrådet Alf</textBlock>
    <textBlock ix="1">Svensson om brott mot barnkonventionen:</textBlock>
  </contentBlock>
  <contentBlock ix="237">
    <textBlock ix="0">Amnesty International har just kommit med en rapport om övergrepp mot barn och ungdomar, om hur polis och militär runt om i världen torterar, våldtar och avrättar minderåriga. Vi måste därför fråga oss vilken effekt barnkonventionen haft.</textBlock>
    <textBlock ix="1">Biståndsministern har också nyligen i Bangkok själv fått se vilka avskyvärda övergrepp som barn utsätts för.</textBlock>
  </contentBlock>
  <contentBlock ix="238">
    <textBlock ix="0">Barnkonventionen har nu varit i kraft i drygt två år, och ett antal stater bör nu ha sänt in rapporter till kommittén för barnens rättigheter om genomförandet av de rättigheter som erkänns i konventionen och om de framsteg som gjorts ifråga om åtnjutandet av dessa rättigheter.</textBlock>
  </contentBlock>
  <contentBlock ix="239">
    <textBlock ix="0">Jag vill fråga biståndsministern -- tillika minister för människorättsfrågor:</textBlock>
  </contentBlock>
  <contentBlock ix="240">
    <textBlock ix="0">--  Avser regeringen att med de berörda länderna ta upp brotten mot barnkonventionen?</textBlock>
  </contentBlock>
  <contentBlock ix="241">
    <textBlock ix="0">den 23 oktober</textBlock>
  </contentBlock>
  <contentBlock ix="242">
    <textBlock ix="0">1992/93:113 av Annika Åhnberg (--) till civilministern om märkningen med jämförpriser:</textBlock>
  </contentBlock>
  <contentBlock ix="243">
    <textBlock ix="0">Sedan många år märks livsmedel i Sverige med s.k.</textBlock>
    <textBlock ix="1">jämförpriser. Denna praxis lagfästes så sent som i år. Ur konsumentperspektiv är märkning med jämförpriser angelägen. En anpassning till EG:s regler på detta område innebär en försämring eftersom EG:s regelverk ger stora möjligheter till undantag.</textBlock>
  </contentBlock>
  <contentBlock ix="244">
    <textBlock ix="0">I EES-avtalet har Sverige fått gehör för att behålla de svenska reglerna en tid. Men vad händer när denna respit gått ut?</textBlock>
  </contentBlock>
  <contentBlock ix="245">
    <textBlock ix="0">Märkning med jämförpriser är måhända en detalj i de stora sammanhangen, men en viktig detalj, som ger konsumenterna bättre underlag för sina val. Jag vill därför fråga:</textBlock>
  </contentBlock>
  <contentBlock ix="246">
    <textBlock ix="0">Avser regeringen vidta åtgärder för att garantera en fortsatt märkning med jämförpriser i Sverige?</textBlock>
  </contentBlock>
  <contentBlock ix="247">
    <textBlock ix="0">1992/93:114 av My Persson (m) till statsrådet Bo</textBlock>
    <textBlock ix="1">Könberg om ersättning till privatpraktiserande läkare.</textBlock>
  </contentBlock>
  <contentBlock ix="248">
    <textBlock ix="0">En privatpraktiserande allmänläkare ansluten till</textBlock>
    <textBlock ix="1">Försäkringskassan får i samband med sin 65:e födelsedag en reduktion av ersättningen per patientbesök med 13 %. Kostnaderna för hans verksamhet är dock desamma som tidigare liksom hans yrkeskunnande och kompetens; denna ändras knappast över en natt. Ersättning för hans verksamhet bör därför inte decimeras efter 65 års ålder. Det skulle vara liktydigt med att han inte skulle vara betrodd.</textBlock>
  </contentBlock>
  <contentBlock ix="249">
    <textBlock ix="0">Det torde vara av intresse att uppehålla en kontinuitet, så att patienten får behålla sin läkare även efter uppnådd pensionsålder.</textBlock>
  </contentBlock>
  <contentBlock ix="250">
    <textBlock ix="0">Vilka åtgärder avser statsrådet vidta för att ändra reglerna så att en pensionerad läkare får samma ersättning som en icke pensionerad läkare?</textBlock>
  </contentBlock>
  <contentBlock ix="251">
    <textBlock ix="0">den 27 oktober</textBlock>
  </contentBlock>
  <contentBlock ix="252">
    <textBlock ix="0">1992/93:115 av Arne Jansson (nyd) till kommunikationsministern om bättre service åt tågresenärerna på ostkustbanan:</textBlock>
  </contentBlock>
  <contentBlock ix="253">
    <textBlock ix="0">SJ bedriver passagerartrafik på bl.a. ostkustbanan till den åsidosatta ''republiken Norrland''. SJ har ensamrätt och alltså monopolställning till trafiken.</textBlock>
    <textBlock ix="1">Det får vi som ofta reser med SJ smärtsamt erfara.</textBlock>
    <textBlock ix="2">Maktfullkomligheten och bristen på konkurrens leder till nonchalans. Servicen är ibland skrämmande dålig. Exemplen är många, men jag nöjer mig med ett som handlar om bristande information vid tågförseningar. Den prövade resenären får aldrig eller mycket sällan de upplysningar som han eller hon har rätt till, trots att ett högt pris redan betalats för resan. Som resekonsument med SJ betas man effektivt möjligheten att i tid få reda på om tåget är försenat.</textBlock>
    <textBlock ix="3">Om SJ inte kan lära sig vad god service innebär, så måste företaget få verklig konkurrens för att på så sätt lära sig detta i verklighetens skola. Om inte det hjälper måste SJ-ledningen snarast bytas ut. Om så är behövligt -- finnes där ''fallskärmsavtal''?</textBlock>
  </contentBlock>
  <contentBlock ix="254">
    <textBlock ix="0">Vad tänker kommunikationsministern göra för att skapa ett bättre informationssystem för tågresenärerna på ostkustbanan?</textBlock>
  </contentBlock>
  <contentBlock ix="255">
    <textBlock ix="0">1992/93:116 av Sonja Rembo (m) till socialministern om handläggningstiderna i ärenden om bilstöd åt handikappade:</textBlock>
  </contentBlock>
  <contentBlock ix="256">
    <textBlock ix="0">Försäkringskassornas handläggningstider för ansökningar om bilstöd för handikappade ökar.</textBlock>
    <textBlock ix="1">Handläggningstider på 6--8 månader är vanligt förekommande.</textBlock>
  </contentBlock>
  <contentBlock ix="257">
    <textBlock ix="0">Så långa handläggningstider kan många gånger vålla avsevärda problem för dem som berörs.</textBlock>
  </contentBlock>
  <contentBlock ix="258">
    <textBlock ix="0">Vad avser statsrådet göra för att handläggningstiderna skall kunna förkortas?</textBlock>
  </contentBlock>
  <contentBlock ix="259">
    <textBlock ix="0">1992/93:117 av Lena Klevenås (s) till miljöministern om avveckling av kärnkraften:</textBlock>
  </contentBlock>
  <contentBlock ix="260">
    <textBlock ix="0">Riksdagen har uttalat att den sista kärnkraftsreaktorn i Sverige skall vara avstängd senast år 2010. Vid en utfrågning i riksdagshuset den 2 juni 1992 anordnad av miljörörelsen och de politiska ungdomsförbunden uttalade Karl-Axel</textBlock>
    <textBlock ix="1">Edin, VD för kraftproducenternas samarbetsorgan</textBlock>
    <textBlock ix="2">Kraftsam, att kraftindustrin inte gör några förberedelser alls för en kärnkraftsavveckling till år</textBlock>
    <textBlock ix="3">2010. Det riksdagsbeslut som finns ansåg han inte vara bindande eftersom det inte har formen av en lag.</textBlock>
  </contentBlock>
  <contentBlock ix="261">
    <textBlock ix="0">Avser miljöministern föreslå en lagstiftning för att tvinga kraftindustrin att följa riksdagens beslut att kärnkraften skall vara avvecklad till år 2010?</textBlock>
  </contentBlock>
  <contentBlock ix="262">
    <textBlock ix="0">1992/93:118 av Margareta Viklund (kds) till arbetsmarknadsministern om användningen av länsstyrelsernas pengar till kvinnoprojekt:</textBlock>
  </contentBlock>
  <contentBlock ix="263">
    <textBlock ix="0">NUTEK, Närings- och teknikutvecklingsverket, har klarlagt länsstyrelsernas projekt under budgetåren 1987/88--1989/90. Av rapporten framgår bl.a. att projektmedlen var totalt 450</textBlock>
    <textBlock ix="1">miljoner kronor, varav 13 miljoner gick till renodlade kvinnoprojekt, exempelvis stöd till kvinnliga företagare, bildande av nätverk, teknikutbildning samt konferenser.</textBlock>
  </contentBlock>
  <contentBlock ix="264">
    <textBlock ix="0">Hur kan det komma sig att endast cirka tre procent av länsstyrelsernas projektpengar gått till kvinnoprojekt, trots att länsstyrelserna sagt att kvinnor är prioriterade?</textBlock>
  </contentBlock>
  <contentBlock ix="265">
    <textBlock ix="0">1992/93:119 av Ylva Annerstedt (fp) till justitieministern om villkoren i vissa fall för att få nytt pass:</textBlock>
  </contentBlock>
  <contentBlock ix="266">
    <textBlock ix="0">När vi infödda svenskar skall ha nytt pass kan vi gå in på polisstationen, lämna in vårt gamla och få ett nytt om inga speciella hinder föreligger.</textBlock>
  </contentBlock>
  <contentBlock ix="267">
    <textBlock ix="0">När en naturaliserad svensk, som alltså får sitt medborgarskap senare i livet, skall byta sitt pass måste hon/han emellertid uppvisa intyg om mantalsskrivning innan något pass lämnas ut.</textBlock>
  </contentBlock>
  <contentBlock ix="268">
    <textBlock ix="0">Detta upplevs som mycket diskriminerande av de nya svenskarna.</textBlock>
  </contentBlock>
  <contentBlock ix="269">
    <textBlock ix="0">Jag skulle med anledning av detta vilja ställa följande fråga till statsrådet:</textBlock>
  </contentBlock>
  <contentBlock ix="270">
    <textBlock ix="0">Vilka åtgärder avser statsrådet vidta för att avskaffa den diskriminerande bestämmelsen?</textBlock>
  </contentBlock>
  <contentBlock ix="271">
    <textBlock ix="0">1992/93:120 av Ylva Annerstedt (fp) till justitieministern om åtgärder för att avhjälpa bristen på konkursförvaltare:</textBlock>
  </contentBlock>
  <contentBlock ix="272">
    <textBlock ix="0">När konkurser skall utredas tillsätts en konkursförvaltare. Denna tas från en lista på 200</textBlock>
    <textBlock ix="1">advokater, upprättad av</textBlock>
    <textBlock ix="2">Kronofogdemyndigheterna godtyckligt.</textBlock>
  </contentBlock>
  <contentBlock ix="273">
    <textBlock ix="0">En sådan ordning innebär diskriminering av kompetenta personer över hela landet. Det gäller såväl advokater som revisorer som också borde vara lämpliga för konkursförvaltningsuppdrag.</textBlock>
  </contentBlock>
  <contentBlock ix="274">
    <textBlock ix="0">I dagens situation med ca 400 konkurser i veckan innebär det att de utvalda advokaterna inte hinner med vad de borde.</textBlock>
  </contentBlock>
  <contentBlock ix="275">
    <textBlock ix="0">Kronofogdemyndigheterna borde ställa upp kriterier för vilken kompetens som skulle krävas för att få förvaltningsuppdrag.</textBlock>
  </contentBlock>
  <contentBlock ix="276">
    <textBlock ix="0">Jag skulle med anledning av detta vilja ställa följande fråga till justitieministern:</textBlock>
  </contentBlock>
  <contentBlock ix="277">
    <textBlock ix="0">Vilka åtgärder avser justitieministern vidta för att komma till rätta med olägenheterna?</textBlock>
  </contentBlock>
  <contentBlock ix="278">
    <textBlock ix="0">1992/93:121 av Berndt Ekholm (s) till utrikesministern om statsbidraget till ideellt fredsarbete:</textBlock>
  </contentBlock>
  <contentBlock ix="279">
    <textBlock ix="0">F3-anslaget inom UD:s budget, omfattande information, studier och forskning om freds- och nedrustningssträvanden m.m., har nyligen varit föremål för översyn. Utredningsmannen föreslår en kraftig förändring med färre bidragsmottagare och ett halverat anslag. Den utveckling som följer i neddragningarnas spår beskrivs i översynen som</textBlock>
    <textBlock ix="1">''en sanering och en vitalisering av föreningslivet''.</textBlock>
  </contentBlock>
  <contentBlock ix="280">
    <textBlock ix="0">I utredningen föreslås också en ändrad inriktning av insatserna, en perspektivförskjutning från fred och nedrustning mot allmän säkerhetspolitik.</textBlock>
    <textBlock ix="1">Vidare skall bidraget strikt begränsas till traditionell säkerhetspolitik. En koppling utifrån en helhetssyn till utvecklings-, miljö- och flyktingfrågor avvisas.</textBlock>
  </contentBlock>
  <contentBlock ix="281">
    <textBlock ix="0">Översynen ger inte det ideella fredsarbetet någon stimulans, snarare tvärtom. Denna bild förstärks av att promillemålet -- ''fred- och nedrustnings''-</textBlock>
    <textBlock ix="1">anslagets andel av de militära försvarskostnaderna -- tydligen avses överges.</textBlock>
  </contentBlock>
  <contentBlock ix="282">
    <textBlock ix="0">Är utrikesministern beredd att medverka till att promillemålet överges samt att översynens radikala förslag till förändringar och neddragningar genomförs?</textBlock>
  </contentBlock>
  <contentBlock ix="283">
    <textBlock ix="0">1992/93:122 av Maud Björnemalm (s) till arbetsmarknadsministern om visst bidrag för att minska arbetslösheten i Hällefors:</textBlock>
  </contentBlock>
  <contentBlock ix="284">
    <textBlock ix="0">Bergslagen tillhör de områden som under lång tid varit och alltjämt är utsatt för rationaliseringar inom järn- och stålindustrin.</textBlock>
  </contentBlock>
  <contentBlock ix="285">
    <textBlock ix="0">Hällefors kommun i norra delen av Örebro län hör till de orter som drabbats mycket hårt. Ovako Steel är kommunens största arbetsgivare och svarar för</textBlock>
    <textBlock ix="1">60 % av industrisysselsättningen. Hösten 1990 hade</textBlock>
    <textBlock ix="2">Ovako Steel i Hällefors 1 150 anställda. Sedan dess har stålverket lagts ned och arbetsstyrkan nära nog halverats. Nu vill företagsledningen att ytterligare</textBlock>
    <textBlock ix="3">250 arbetstillfällen skall bort. Det här betyder ytterligare påfrestningar både för befolkningen och en redan hårt drabbad kommun. När rationaliseringen vid Ovako Steel genomförts innebär det enligt uppgift att 20--25 % av befolkningen i Hällefors står utanför den ordinarie arbetsmarknaden. I en intervju i lokalradion i</textBlock>
    <textBlock ix="4">Örebro sade arbetsmarknadsministern att</textBlock>
    <textBlock ix="5">Hällefors skulle få del i pengar som skall satsas på vissa vägar i skoglänen för att skapa arbetstillfällen.</textBlock>
    <textBlock ix="6">Min fråga till arbetsmarknadsministern är:</textBlock>
  </contentBlock>
  <contentBlock ix="286">
    <textBlock ix="0">Hur stort blir anslaget till Hällefors?</textBlock>
  </contentBlock>
  <contentBlock ix="287">
    <textBlock ix="0">1992/93:123 av Åke Gustavsson (s) till kulturministern om åtagandet av programbolagen inom Sveriges Radio:</textBlock>
  </contentBlock>
  <contentBlock ix="288">
    <textBlock ix="0">Riksdagens beslut om ägandet av programbolagen inom nuvarande Sveriges Radio verkar inte kunna förverkligas. Trots flera och konkreta frågor till kulturministern har inte ägarna fått besked om hur övergången skall gå till och de flesta ägarna inom näringslivsgruppen och pressen har anmält att man inte ämnar kvarstå som ägare.</textBlock>
  </contentBlock>
  <contentBlock ix="289">
    <textBlock ix="0">Vilka åtgärder avser kulturministern att vidta i anledning av den uppkomna situationen?</textBlock>
  </contentBlock>
  <contentBlock ix="290">
    <textBlock ix="0">1992/93:124 av Claus Zaar (nyd) till kulturministern om människosmugglingar till</textBlock>
    <textBlock ix="1">Sverige:</textBlock>
  </contentBlock>
  <contentBlock ix="291">
    <textBlock ix="0">Invandrarpolitiken är livligt omdebatterad bland alla medborgare. En återkommande undersökning av folks attityder visar att en majoritet av de tillfrågade tar avstånd från den oansvariga flyktingpolitik som förts innan höstens oktoberbeslut.</textBlock>
  </contentBlock>
  <contentBlock ix="292">
    <textBlock ix="0">Enligt uppgifter i media har nu människosmugglarna ändrat taktik och utrustar ekonomiska invandrare med falska handlingar och transporttjänster i Moskva. Kostnaden för att använda dessa tjänster är så hög att endast den som kan betala 1000-tals dollar kan få tjänster utförda.</textBlock>
  </contentBlock>
  <contentBlock ix="293">
    <textBlock ix="0">Det finns goda skäl till att regeringen snarast redovisar ett handlingsprogram för att stoppa denna människosmuggling.</textBlock>
  </contentBlock>
  <contentBlock ix="294">
    <textBlock ix="0">Jag vill mot denna bakgrund fråga kulturministern:</textBlock>
  </contentBlock>
  <contentBlock ix="295">
    <textBlock ix="0">Vilka åtgärder avser regeringen att vidta för att stoppa människosmugglingen till Sverige?</textBlock>
  </contentBlock>
  <contentBlock ix="296">
    <textBlock ix="0">1992/93:125 av Maj-Lis Lööw (s) till kulturministern om människosmugglingar till</textBlock>
    <textBlock ix="1">Sverige:</textBlock>
  </contentBlock>
  <contentBlock ix="297">
    <textBlock ix="0">Enligt tidningsuppgifter möter det inga som helst hinder för exempelvis kurder och irakier att via</textBlock>
    <textBlock ix="1">Ryssland ta sig som turister till Tallinn och sedan låta sig ''smugglas'' till Sverige.</textBlock>
  </contentBlock>
  <contentBlock ix="298">
    <textBlock ix="0">Av de som kommit med båtar den senaste tiden tycks många ha farit mycket illa under lång flykt.</textBlock>
    <textBlock ix="1">Det finns troligen starka humanitära skäl -- och kanske starka skyddsbehov -- för att ge dem en fristad. Ändå måste vi inse att estiska myndigheters brist på agerande kan skapa en situation som snart blir svår att hantera. All erfarenhet från liknande situationer visar att man måste agera snabbt om de professionella människohandlarna tar över.</textBlock>
  </contentBlock>
  <contentBlock ix="299">
    <textBlock ix="0">Om invandrarministern anser att denna flyktväg måste hållas öppen så finns det ändå ingen anledning att låta profitörer utsätta troskyldiga människor för onödigt lidande.</textBlock>
  </contentBlock>
  <contentBlock ix="300">
    <textBlock ix="0">På vilket sätt agerar nu regeringen för att Sverige och Estland skall hitta en gemensam lösning?</textBlock>
  </contentBlock>
  <contentBlock ix="301">
    <textBlock ix="0">1992/93:126 av Sigrid Bolkéus (s) till socialministern om finska socialarbetare i Stockholm:</textBlock>
  </contentBlock>
  <contentBlock ix="302">
    <textBlock ix="0">I augusti praktiserade jag på Stadsmissionens soppkök vid Stadsgården i Stockholm.</textBlock>
  </contentBlock>
  <contentBlock ix="303">
    <textBlock ix="0">När socialminister Bengt Westerberg besökte soppköket och härbergen i våras framfördes behov och önskemål om finska socialarbetare i Stockholm som arbetar med uppsökande verksamhet -- precis som vi har kuratorer i Köpenhamn. Av uteliggarna i Stockholm och gästerna på härbergen är drygt hälften finländare.</textBlock>
  </contentBlock>
  <contentBlock ix="304">
    <textBlock ix="0">Under Nordiska rådets session 1989 gjorde den finska social- och hälsoministern Tarja Halonen studiebesök bland socialt utslagna i Stockholm och lovade ta upp frågan när hon kom hem. Det blev regeringsskifte i Finland och inget hände. Nu undrar jag om frågan om den svåra situation som många finländare lever under här i Sverige har belysts under socialministerns kontakter med</textBlock>
    <textBlock ix="1">Finland.</textBlock>
  </contentBlock>
  <contentBlock ix="305">
    <textBlock ix="0">Har socialministern förhört sig om intresse och möjligheter att ha finska socialarbetare stationerade i Stockholm?</textBlock>
  </contentBlock>
  <contentBlock ix="306">
    <textBlock ix="0">1992/93:127 av Lola Björkquist (fp) till statsrådet</textBlock>
    <textBlock ix="1">Beatrice Ask om högskolestudier för handikappade:</textBlock>
  </contentBlock>
  <contentBlock ix="307">
    <textBlock ix="0">Det är mycket tillfredsställande att en handikappreform nu kommer att genomföras.</textBlock>
    <textBlock ix="1">Särskilt glädjande är det att denna rättighetslag för funktionshindrade kan förverkligas trots krispaketen.</textBlock>
  </contentBlock>
  <contentBlock ix="308">
    <textBlock ix="0">Beträffande högskolestudier för handikappade råder dock en viss osäkerhet sedan delar av UHÄ:s verksamhet överflyttats på det nya Verket för högskoleservice. I regleringsbrev har endast påpekats att högskolestyrelserna skall avsätta medel för handikappade studerande. Några nya allmänna råd har inte utarbetats.</textBlock>
  </contentBlock>
  <contentBlock ix="309">
    <textBlock ix="0">Med anledning av ovanstående vill jag fråga statsrådet:</textBlock>
  </contentBlock>
  <contentBlock ix="310">
    <textBlock ix="0">Vilka åtgärder har, eller tänker, statsrådet vidtaga för att tillräckliga medel skall finnas vid den högskola där en studerande handikappad avser att bedriva sina studier?</textBlock>
  </contentBlock>
  <contentBlock ix="311">
    <textBlock ix="0">1992/93:128 av Carl Fredrik Graf (m) till statsrådet</textBlock>
    <textBlock ix="1">Bo Lundgren om skattskyldigheten för föräldrakooperativ daghemsverksamhet:</textBlock>
  </contentBlock>
  <contentBlock ix="312">
    <textBlock ix="0">Riksskatteverket har nyligen, i en informationsskrivelse till skattemyndigheterna, slagit fast att om ett föräldrakooperativt daghem går med vinst så skall det betala skatt.</textBlock>
  </contentBlock>
  <contentBlock ix="313">
    <textBlock ix="0">Daghemsverksamhet kan bedrivas i många olika former. Det torde dessutom vara regeringens uppfattning att olika alternativ skall stimuleras.</textBlock>
    <textBlock ix="1">RSV:s uttalande kan leda till att många föräldrakooperativ får arbeta under helt andra betingelser än man tänkt sig vid starten av verksamheten. Om RSV:s uppfattning skall tolkas så att vinst skall beskattas, men att kooperativen ej får göra avsättningar enligt t.ex. surv-reglerna, kommer detta enligt min mening, att innebära att daghem i kooperativ form missgynnas.</textBlock>
  </contentBlock>
  <contentBlock ix="314">
    <textBlock ix="0">Vilka åtgärder avser statsrådet vidta för att komma till rätta med de delvis oklara och orättvisa reglerna, vad gäller skattskyldigheten för föräldrakooperativ daghemsverksamhet?</textBlock>
  </contentBlock>
  <contentBlock ix="315">
    <textBlock ix="0">1992/93:129 av Karin Pilsäter (fp) till arbetsmarknadsministern om arbesmarknadsutbildningen i Stockholms län:</textBlock>
  </contentBlock>
  <contentBlock ix="316">
    <textBlock ix="0">I dagens konjunkturläge med hög arbetslöshet är det viktigt att samhället aktivt kan ställa upp med arbetsmarknadspolitiska insatser av olika slag.</textBlock>
    <textBlock ix="1">Ungdomspraktik, beredskapsarbeten och arbetsmarknadsutbildning är exempel på sådana insatser. Utan en aktiv arbetsmarknadspolitik skulle den öppna arbetslösheten vara betydligt högre.</textBlock>
  </contentBlock>
  <contentBlock ix="317">
    <textBlock ix="0">Mot bakgrund av att stora resurser har tilldelats arbetsmarknadspolitiken under det senaste året är det bekymmersamt att läsa statistik från länsarbetsnämnden i Stockholms län som pekar på att en nedgång i antalet sysselsatta i arbetsmarknadsutbildning kommer att minska under våren 1993. Detta sker samtidigt som arbetslösheten i Stockholms län stiger kraftigt.</textBlock>
  </contentBlock>
  <contentBlock ix="318">
    <textBlock ix="0">Länsarbetsnämnden förklarar detta förhållande med att de som nu går på utbildningar har placerats där redan föregående budgetår under våren 1992.</textBlock>
    <textBlock ix="1">Därmed förbrukas redan nu under första delen av budgetåret 1992/93 större delen av de resurser som är avsedda för arbetsmaknadsutbildning i</textBlock>
    <textBlock ix="2">Stockholms län.</textBlock>
  </contentBlock>
  <contentBlock ix="319">
    <textBlock ix="0">Med anledning av det ovan anförda vill jag ställa följande fråga till arbetsmarknadsministern:</textBlock>
  </contentBlock>
  <contentBlock ix="320">
    <textBlock ix="0">Är regeringen beredd att skjuta till medel så att en rimlig nivå på arbetsmarknadsutbildningen också kan ges i Stockholms län under våren 1993?</textBlock>
  </contentBlock>
  <contentBlock ix="321">
    <textBlock ix="0">1992/93:130 av Erling Bager (fp) till finansministern om de kommunala skattestoppen:</textBlock>
  </contentBlock>
  <contentBlock ix="322">
    <textBlock ix="0">Majoriteten i Göteborg bestående av Moderata samlingspartiet, Folkpartiet liberalerna,</textBlock>
    <textBlock ix="1">Kristdemokraterna och Miljöpartiet har lagt en mycket stram budget för 1993 och verksamhetsplaner för 1994/95 med oförändrad skattesats.</textBlock>
  </contentBlock>
  <contentBlock ix="323">
    <textBlock ix="0">Socialdemokraterna och Vänsterpartiet hävdar att det ekonomiska läget i Göteborg är så ansträngt att en skattehöjning är nödvändig.</textBlock>
  </contentBlock>
  <contentBlock ix="324">
    <textBlock ix="0">Detta föreslås också i partiernas budgetförslag för</textBlock>
    <textBlock ix="1">1993.</textBlock>
  </contentBlock>
  <contentBlock ix="325">
    <textBlock ix="0">För att skapa klarhet i den lokala debatten i skattefrågan i Göteborg, vore det angeläget att snarast, mot bakgrund av de ekonomiska svårigheter kommunen befinner sig i, få höra finansministerns principiella bedömning om möjligheten till dispens från skattestoppet i kommunsektorn generellt och i Göteborg i synnerhet.</textBlock>
  </contentBlock>
  <contentBlock ix="326">
    <textBlock ix="0">Avser finansministern att bifalla en eventuell framställan från Göteborgs kommun om dispens från de kommunala skattestoppen?</textBlock>
  </contentBlock>
  <contentBlock ix="327">
    <textBlock ix="0">den 30 oktober</textBlock>
  </contentBlock>
  <contentBlock ix="328">
    <textBlock ix="0">1992/93:131 av Alf Wennerfors (m) till kommunikationsministern om bränsletransporterna till Arlanda:</textBlock>
  </contentBlock>
  <contentBlock ix="329">
    <textBlock ix="0">Det finns planer på att det flygbränsle som behövs vid Arlanda skall införas via Hargshamn. Man förstår att befolkningen i norra Roslagen är oroad.</textBlock>
    <textBlock ix="1">Transporterna mellan Hargshamn och arlanda innebär stora trafik- och miljörisker.</textBlock>
  </contentBlock>
  <contentBlock ix="330">
    <textBlock ix="0">F.n. transporteras flygbränslet med ett 50-tal stora tankbilar från Loudden på Lidingö via centrala delar av Storstockholm till Arlanda. Detta förhållande är icke godtagbart.</textBlock>
  </contentBlock>
  <contentBlock ix="331">
    <textBlock ix="0">För mer än tre år sedan fick Louddens</textBlock>
    <textBlock ix="1">Flygbränsleledning AB koncession att genom pipeline dragen i Käppala-tunneln transportera flygbränsle till Arlanda.</textBlock>
  </contentBlock>
  <contentBlock ix="332">
    <textBlock ix="0">Vilka åtgärder är statsrådet beredd att vidta för att skapa säkra och ur miljösynpunkt acceptabla bränsletransporter till Arlanda?</textBlock>
  </contentBlock>
  <contentBlock ix="333">
    <textBlock ix="0">12 § Kammaren åtskildes kl. 15.05.</textBlock>
  </contentBlock>
  <contentBlock ix="334">
    <textBlock ix="0">Förhandlingarna leddes av tredje vice talmannen.</textBlock>
  </contentBlock>
</protocol>
