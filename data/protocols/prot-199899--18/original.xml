<protocol id="prot-199899--18">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="0">
      <textBlock ix="0">--------------------------------------------------------------------</textBlock>
    </textBlock>
  </contentBlock>
  <contentBlock ix="2">
    <textBlock ix="0">
      <textBlock ix="0">1 §  Frågestund</textBlock>
    </textBlock>
  </contentBlock>
  <contentBlock ix="3">
    <textBlock ix="0">
      <textBlock ix="0">Anf.  1  ANDRE VICE TALMANNEN:</textBlock>
      <textBlock ix="1">Jag ber att få hälsa regeringens ledamöter välkomna till dagens frågestund. Följande statsråd kommer att delta: vice statsminister Lena Hjelm-</textBlock>
      <textBlock ix="2">Wallén, statsrådet Pierre Schori, statsrådet Maj-Inger</textBlock>
      <textBlock ix="3">Klingvall, statsrådet Ulrica Messing, miljöminister</textBlock>
      <textBlock ix="4">Kjell Larsson, statsrådet Ingegerd Wärnersson. Vice statsminister Lena Hjelm-Wallén besvarar allmänpolitiska frågor. Frågor till övriga statsråd förutsätts beröra deras ansvarsområden inom regeringen. Jag vill erinra om att frågorna, liksom svaren, i princip får vara högst en minut, och att frågestunden omfattar en timme. Det innebär att den avslutas kl. 15.00.</textBlock>
      <textBlock ix="5">Närvaroplikt i gymnasieskolan</textBlock>
    </textBlock>
  </contentBlock>
  <contentBlock ix="4">
    <textBlock ix="0">
      <textBlock ix="0">Anf.  2  LARS LEIJONBORG (fp):</textBlock>
      <textBlock ix="1">Fru talman! Jag skulle vilja ge skolminister Ingegerd Wärnersson tillfälle att entydigt och kraftfullt ta avstånd från ett uttalande av en hög chef på Skolverket som har givit intryck av att det inte råder närvaroplikt i gymnasieskolan. Detta måste ju vara ett grundläggande missförstånd. Jag brukar inte åberopa</textBlock>
      <textBlock ix="2">Ylva Johansson för mina ståndpunkter i skolfrågor, men det framgick ju redan av hennes proposition i våras som nu behandlas här i riksdagen att skolket är ett stort problem.</textBlock>
      <textBlock ix="3">När nu en kommunalpolitiker lägger fram ett förslag om ett åtgärdsprogram mot skolk hoppas jag att skolministern tycker att det är mycket bra att kommunerna arbetar med sådana åtgärdsprogram mot ogiltig frånvaro i gymnasiet.</textBlock>
    </textBlock>
  </contentBlock>
  <contentBlock ix="5">
    <textBlock ix="0">
      <textBlock ix="0">Anf.  3  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Gymnasieskolan är en frivillig skolform. Det betyder inte att frivilligheten innebär att man skall få vara borta hur mycket som helst. Min uppfattning är att det ligger ett ansvar mellan lärare och elev när det gäller att vara i skolan, att eleven skall vara i skolan. Den förmån som vi har i Sverige, att samtliga elever kan erbjudas treårigt gymnasium, förutsätter också att eleven ser sitt ansvar i den här rollen.</textBlock>
      <textBlock ix="3">Kunskap för att kunna möta framtiden är det bästa vi kan ge våra ungdomar. Jag möter många som kommer från länder där gymnasieskolan inte är så väl utbyggd som i Sverige. Där har man kommit till insikt om förmånen att få gå i skolan. Man ser också, och har kunskap om, att detta är en förutsättning för att man skall kunna få arbete i framtiden. Det gäller såväl att gå till högskolestudier som att få en utbildning som kanske ger mer yrkesinriktad kunskap. Det är den insikten som jag anser att det är viktigt att även våra elever har; att det är en förmån och en förutsättning för en bra framtid.</textBlock>
    </textBlock>
  </contentBlock>
  <contentBlock ix="6">
    <textBlock ix="0">
      <textBlock ix="0">Anf.  4  LARS LEIJONBORG (fp):</textBlock>
      <textBlock ix="1">Fru talman! Det var vackert talat, men det var ju inte riktigt klargörande ändå. Här har en skolpolitiker i Stockholm sagt att han vill lägga fram ett åtgärdsprogram mot skolk. Då säger en hög chef på</textBlock>
      <textBlock ix="2">Skolverket: Det går inte. Det finns inget som heter skolk, för det finns ingen närvaroplikt. Kan vi vara överens om att  det är ett helt felaktigt resonemang?</textBlock>
      <textBlock ix="3">Har man fått en plats i gymnasieskolan så är man skyldig att i största möjliga utsträckning ta del av undervisningen.</textBlock>
    </textBlock>
  </contentBlock>
  <contentBlock ix="7">
    <textBlock ix="0">
      <textBlock ix="0">Anf.  5  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Som jag säger är det ett ansvar att gå i skolan. Det är inte barn vi pratar om. Det är i stort sett vuxna människor som går under gymnasietiden. Undervisningen i dag kan vara upplagd på olika sätt.</textBlock>
      <textBlock ix="3">Den kan vara projektinriktad. Det innebär att man delar av tiden kommer att befinna sig direkt i klassrummet. Andra delar av tiden befinner man sig i andra lokaler i skolan. Andra delar av tiden kanske man utför arbetet hemma. Men plikten att gå dit - även om det är en frivillig skolform - att vara där, att ta sitt ansvar, att få den kunskap som man är berättigad till, den tar jag för självklart att eleverna själva skall inse.</textBlock>
      <textBlock ix="4">Därför ser jag inte någon nödvändighet av att införa detta med skolk på gymnasiet.</textBlock>
      <textBlock ix="5">Varsel inom exportindustrin</textBlock>
    </textBlock>
  </contentBlock>
  <contentBlock ix="8">
    <textBlock ix="0">
      <textBlock ix="0">Anf.  6  INGER LUNDBERG (s):</textBlock>
      <textBlock ix="1">Fru talman! Jag skulle vilja ställa en fråga till vice statsministern. ESAB i Laxå varslade i går 180 personer. Under förra månaden var det stora varsel vid</textBlock>
      <textBlock ix="2">Degerfors Järnverk och Ovako. Det förefaller som om</textBlock>
      <textBlock ix="3">Asienkrisen slår väldigt strukturellt och hårdare drabbar de län som har en stor exportindustri. Jag vill därför fråga vice statsministern om regeringen är uppmärksam på de regionala skillnaderna när det gäller ökad arbetslöshet och fler varsel.</textBlock>
    </textBlock>
  </contentBlock>
  <contentBlock ix="9">
    <textBlock ix="0">
      <textBlock ix="0">Anf.  7  Vice statsminister LENA HJELM-</textBlock>
      <textBlock ix="1">WALLÉN (s):</textBlock>
      <textBlock ix="2">Fru talman! Ja, när vi nu ser Asienkrisens effekter så är det förvisso industrisektorn det handlar om. Så snart man har sagt det blir det också en direkt geografisk obalans när det gäller hur detta drabbar. Regeringskansliet är förvisso klar över den här situationen.</textBlock>
      <textBlock ix="3">Jag kan inte säga att vi har omedelbara åtgärder för det. Det ingår i det allmänna arbetsmarknads- och näringspolitiska arbetet. Men vi får följa det mycket noggrant.</textBlock>
    </textBlock>
  </contentBlock>
  <contentBlock ix="10">
    <textBlock ix="0">
      <textBlock ix="0">Anf.  8  INGER LUNDBERG (s):</textBlock>
      <textBlock ix="1">Fru talman! Jag uppskattar att vice statsministern markerar att man håller ögonen på effekterna för olika delar av landet. Jag hoppas och tror att det också kommer att leda till konkreta, riktade åtgärder mot de områden som drabbas hårdast. Situationen är inte så nattsvart som den var i början av 90-talet. Det finns utvecklingspotential på många tillväxtområden också i de delar av landet som har väldigt tung exportindustri.</textBlock>
      <textBlock ix="2">Men det är angeläget att det ges stöd för att utveckla de delar som har möjligheter framåt och att man också kortsiktigt stärker dem över en eventuell konjunktursvacka i områden där man har många varsel. Man kan t.ex. gå in med utbildningsinsatser och liknande vid företag som ESAB.</textBlock>
    </textBlock>
  </contentBlock>
  <contentBlock ix="11">
    <textBlock ix="0">
      <textBlock ix="0">Anf.  9  Vice statsminister LENA HJELM-</textBlock>
      <textBlock ix="1">WALLÉN (s):</textBlock>
      <textBlock ix="2">Fru talman! Det är ju det som arbetsmarknadspolitiken syftar till. Det gäller att utnyttja den för fullt nu och också naturligtvis försöka styra om till sådan näringsverksamhet som har framtiden för sig. Men jag skulle vilja lägga till att man inte skall ta ut allt elände på en gång här när det gäller Asienkrisen. Det är just nu kraftfullt, och det slår kraftfullt mot svensk industri. Men ingen kan i dag säkert säga hur långvarig och djup denna kris blir. Det kan ju faktiskt också vara så att det kommer att gå till det bättre inom en inte alltför avlägsen framtid.</textBlock>
      <textBlock ix="3">Nicaragua</textBlock>
    </textBlock>
  </contentBlock>
  <contentBlock ix="12">
    <textBlock ix="0">
      <textBlock ix="0">Anf.  10  MARGARETA VIKLUND (kd):</textBlock>
      <textBlock ix="1">Fru talman! Jag har en fråga till biståndsminister</textBlock>
      <textBlock ix="2">Pierre Schori. Nicaragua är fortfarande i stort behov av akut katastrofhjälp efter orkanen Mitchs framfart.</textBlock>
      <textBlock ix="3">Det internationella samfundet har reagerat snabbt och effektivt både genom direkt katastrofhjälp och genom större avskrivningar av Nicaraguas statsskuld.</textBlock>
      <textBlock ix="4">Det är positivt att också Sverige på olika sätt bidrar aktivt i återuppbyggnadsarbetet. Det akuta behovet måste tillgodoses. Men det är också viktigt att ta hänsyn till nästa fas: det långsiktiga återuppbyggnadsarbetet, den ekonomiska återuppbyggnaden. I</textBlock>
      <textBlock ix="5">vilken mån kommer då det svenska biståndet att inriktas på skuldavskrivningar och återuppbyggnad på litet längre sikt? Finns det någon plan för en mer långsiktig hjälp till Nicaragua efter den katastrof som de har utsatts för?</textBlock>
    </textBlock>
  </contentBlock>
  <contentBlock ix="13">
    <textBlock ix="0">
      <textBlock ix="0">Anf.  11  Statsrådet PIERRE SCHORI (s):</textBlock>
      <textBlock ix="1">Fru talman! Det gäller inte bara Nicaragua, och det finns en sådan plan. Vad som är oerhört viktigt här är förutom att gå in och bistå akut nu, vilket vi och hela omvärlden kraftfullt gör, att ha nästa fas i åtanke och börja planera för den nu, nämligen den långsiktiga återuppbyggnaden. Det som har skett i</textBlock>
      <textBlock ix="2">Centralamerika kan vi här i Europa bara jämföra med katastrofen i Jugoslavien. Detta kommer under årtionden att hänga med i Centralamerika, och då behövs en stor, långsiktig och omfattande återuppbyggnadsplan.</textBlock>
      <textBlock ix="3">Sverige kommer att delta i den konferens som äger rum den 10 december i Washington med de centralamerikanska presidenterna. Jag har själv blivit inbjuden direkt till det mötet, därför att Sverige i steg två av den internationella långsiktiga återuppbyggnaden kommer att få arrangera en internationell givarkonferens här i Stockholm. Att vi får det uppdraget beror på att Sverige har en lång bakgrund i Centralamerika med omfattande folkrörelseengagemang och engagemang från den socialdemokratiska regeringen.</textBlock>
      <textBlock ix="4">Det är det förtroendet som vi nu kan bygga på för att bistå människorna kortsiktigt, medelsiktigt och långsiktigt i Centralamerika.</textBlock>
    </textBlock>
  </contentBlock>
  <contentBlock ix="14">
    <textBlock ix="0">
      <textBlock ix="0">Anf.  12  MARGARETA VIKLUND (kd):</textBlock>
      <textBlock ix="1">Fru talman! Jag tackar för det svaret. Man är ändå mycket orolig, framför allt från den nicaraguanska ambassadörens sida här i Sverige. Man ser oerhört allvarligt på situationen och jämför den med den situation som rådde efter andra världskriget i Europa.</textBlock>
      <textBlock ix="2">Det fordrar en långsiktig insats.</textBlock>
      <textBlock ix="3">Kommer det på den konferens som Pierre Schori skall vara med på i Washington och på den konferens som tydligen planeras i Sverige i början av nästa år att finnas en långsiktig plan från Sveriges sida som då kan presenteras om hur mycket insatser som man tänker bidra med, och kommer det att framgå hur den planen ser ut på lång sikt?</textBlock>
    </textBlock>
  </contentBlock>
  <contentBlock ix="15">
    <textBlock ix="0">
      <textBlock ix="0">Anf.  13  Statsrådet PIERRE SCHORI (s):</textBlock>
      <textBlock ix="1">Fru talman! Det kommer det att finnas. Det som jag avser att bidra med är att säga att det inte gäller att bygga upp det gamla utan att det gäller att bygga något nytt. Det som vi nu ser är nämligen också mycket av en rovdriftens revansch på människor och miljö. Man har haft en omfattande miljöförstöring under årtionden som har bidragit till att förvärra denna katastrof. Man har haft rovdrift på människor genom att tvinga ut dem i fattigdom och slum och politiska och ekonomiska orättvisor. Även det skall man åtgärda för att det skall bli en långsiktig återhämtning i detta område. Det gäller inte bara återuppbyggnaden. Detta är en politisk, ekonomisk, social och kulturell återuppbyggnad som skall bli hållbar.</textBlock>
      <textBlock ix="2">Det kommer vi att bidra med. Och jag är inte säker på att den kunskapen finns på alla håll.</textBlock>
      <textBlock ix="3">Hallandsåsen</textBlock>
    </textBlock>
  </contentBlock>
  <contentBlock ix="16">
    <textBlock ix="0">
      <textBlock ix="0">Anf.  14  KJELL-ERIK KARLSSON (v):</textBlock>
      <textBlock ix="1">Fru talman! Jag riktar mig till miljöministern. I</textBlock>
      <textBlock ix="2">måndags var miljöministern ute och framförde sin positiva syn på ett fortsatt bygge vid Hallandsåsen. I</textBlock>
      <textBlock ix="3">tisdags presenterades en svidande rapport från regeringens tunnelkommission som har granskat orsakerna till att tunnelbygget vid Hallandsåsen blev en katastrof med gifter och miljöskandaler som kännetecken.</textBlock>
      <textBlock ix="4">Det visar sig att det finns bristande miljökonsekvensbeskrivningar, och det kan man ju tolka som att eftersom det är ett statligt verk gör man som man vill, och vattendomstol och länsstyrelse rättar sig efter statens pipa. Man behandlar alltså inte alla lika, eller också så behandlar man alla lika dåligt. I varje fall är hanteringen skrämmande.</textBlock>
      <textBlock ix="5">Min fråga till miljöministern blir: Vilket recept har miljöministern för att undvika nya miljöskandaler av typ Hallandsåsen?</textBlock>
    </textBlock>
  </contentBlock>
  <contentBlock ix="17">
    <textBlock ix="0">
      <textBlock ix="0">Anf.  15  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Jag vill först och främst säga att jag är glad för att ha fått den här frågan. Jag har hela tiden sagt med början vid ett besök i Båstad - jag tror att det var mitt första besök som statsråd utanför Stockholm, och jag tyckte att det var viktigt att göra det just i Båstad - att en fortsatt utbyggnad av järnvägar i</textBlock>
      <textBlock ix="3">Sverige och i Europa är väldigt viktigt ur miljösynpunkt. Det är också viktigt att ha en dubbelspårig järnväg längs västkusten. Därför vore det bra om man kunde fortsätta att genomföra tunnelbygget, men, har jag gång på gång tillagt, under de bestämda förutsättningarna att man får mycket starka miljögarantier för att bygget går att fullfölja och med den restriktionen att det inte heller får kosta för mycket.</textBlock>
      <textBlock ix="4">Nu har vi fått Tunnelkommissionens rapport. Jag håller med om att det i den finns en hel del kritik. Vi håller nu på att gå igenom denna kritik. Det finns redan i dag en hel del som man kan säga. Vi måste skärpa översynen. Om det är som Kjell-Erik Karlsson har sagt om att statliga myndigheter här behandlas på ett liberalare sätt än andra skall det naturligtvis upphöra. Vi måste bygga in miljöhänsyn tidigt i denna process när det gäller stora projekt. Och vi måste också skärpa användningen av kemikalier i sådana projekt. Det är några av de saker som jag redan nu kan säga att vi måste arbeta med. Sedan kommer det säkert att finnas ytterligare en hel del.</textBlock>
    </textBlock>
  </contentBlock>
  <contentBlock ix="18">
    <textBlock ix="0">
      <textBlock ix="0">Anf.  16  KJELL-ERIK KARLSSON (v):</textBlock>
      <textBlock ix="1">Fru talman! Tätningsmedlet kemikalien Rhoca-</textBlock>
      <textBlock ix="2">Gil som förgiftade både människor och djur anser utredarna skulle ha anmälts till tillståndsmyndigheten</textBlock>
      <textBlock ix="3">- som om det skulle ha hjälpt. Nu vill granskningsgruppen använda en kemikalie som heter TACSS.</textBlock>
      <textBlock ix="4">Det är en kemikalie som har fått mycket kritik i Norge där den tidigare har använts. TACSS är baserad på isocyanater och dibutylftalat, ämnen som har visat sig ge hormonhämmande effekter på fisk och möjligen även på människor. Ett exempel på dess effekt är att vid prov på råttor har man sett att testiklarna krymper.</textBlock>
      <textBlock ix="5">Min fråga till miljöministern blir: Vad avser miljöministern som högste ansvarig för miljön att göra för att i fortsättningen undvika att man använder kemiska medel av typ TACSS, medel som orsakar ytterligare miljökatastrofer, eller skall tunnelbyggarna riskera att få krympta testiklar?</textBlock>
    </textBlock>
  </contentBlock>
  <contentBlock ix="19">
    <textBlock ix="0">
      <textBlock ix="0">Anf.  17  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Jag har just sagt att just användningen av kemikalier kanske är den viktigaste erfarenheten från tunnelbygget i Båstad. Om det finns planer på att använda en annan kemikalie - vilket jag inte känner till - som har de effekter som nyss har beskrivits, är jag fullständigt övertygad om att den kemikalien inte kommer att användas i en mycket eventuell framtida fortsättning av tunnelbygget. Jag tror inte att jag överdriver alls om jag säger att om tunnelbygget skall drivas vidare kommer detta att vara det projekt som har fått genomgå den hårdaste miljögranskningen någonsin i Sverige, och det inkluderar även kemikalier.</textBlock>
      <textBlock ix="3">Hallandsåsen</textBlock>
    </textBlock>
  </contentBlock>
  <contentBlock ix="20">
    <textBlock ix="0">
      <textBlock ix="0">Anf.  18  LENNART DALÉUS (c):</textBlock>
      <textBlock ix="1">Fru talman! Jag hade faktiskt också tänkt ta upp frågan om Hallandsåsen. Jag tillåter mig att göra det.</textBlock>
      <textBlock ix="2">Vad miljöministern nu säger är ju att det fanns en hel del kritik i Tunnelkommissionens rapport, och det är ju sant. Det fanns en hel del kritik i den, inte minst mot regeringen, mot att regeringen fattade beslut om projektet innan den över huvud taget hade prövat om projektet fick genomföras. Det är därför som det är litet märkligt att miljöministern går ut och talar om att tunneln bör byggas och gör det dagen innan han själv enligt egen utsago haft tillgång till och läst det material som Tunnelkommissionens rapport utgör. Det är ju ändå en signal om att regeringen utan att ha läst materialet tycker att någonting skall komma att ske.</textBlock>
      <textBlock ix="3">Därför undrar jag vilken slutsats av det egna agerandet som miljöministern drar av Tunnelkommissionens kritik på den punkten. Skall regeringen gå ut och ha åsikter i sådana här frågor dagarna innan ett material kommer och som regeringen själv inte har läst och som är avgörande för frågans behandling? Vad tycker miljöministern om det?</textBlock>
    </textBlock>
  </contentBlock>
  <contentBlock ix="21">
    <textBlock ix="0">
      <textBlock ix="0">Anf.  19  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Jag tänker som miljöminister inte anpassa vad jag säger till vilken veckodag jag säger det eller till hur det ser ut i förhållande till en kommissionsrapport som skall läggas fram. Jag har hela tiden sagt, och jag har svårt att se att någon egentligen inte skulle kunna hålla med mig om det, att det är bra att tunnelbygget kan genomföras därför att vi behöver satsa på järnvägar, inte minst av miljöpolitiska skäl.</textBlock>
      <textBlock ix="3">Jag kom från Buenos Aires för två dagar sedan.</textBlock>
      <textBlock ix="4">Och om vi skall ha någon möjlighet att i Europa och i</textBlock>
      <textBlock ix="5">USA möta hotet från de framtida klimatförändringarna måste vi satsa på järnvägar. Men jag har också sagt - jag sade det i Båstad den 4 november, och jag sade det i Malmö i måndags - att det förutsätter en stenhård miljöprövning och att det inte kostar för mycket. Och det kommer jag förmodligen att säga i morgon också. Jag kan inte anpassa mina uttalanden till veckodagar eller till hur det ser ut i relation till en rapport som kommer.</textBlock>
    </textBlock>
  </contentBlock>
  <contentBlock ix="22">
    <textBlock ix="0">
      <textBlock ix="0">Anf.  20  LENNART DALÉUS (c):</textBlock>
      <textBlock ix="1">Fru talman! Det är väl ändå häpnadsväckande. Att man inte anpassar sig till veckodagarna är väl okej;</textBlock>
      <textBlock ix="2">det kan jag ha viss förståelse för. Men som regeringsföreträdare bör man väl ha någon liten anpassning till att det snart kommer ett material som vi har beställt och som rimligen måste ha ett värde i regeringens bedömning. Den lilla anpassningen kunde väl miljöministern ändå vara hygglig och göra och alltså vänta på den dagen materialet kommer, oavsett veckodag.</textBlock>
      <textBlock ix="3">Miljöministern säger ju också andra saker dagen innan, t.ex. att det naturligtvis finns ett tak för hur mycket pengar som kan plöjas in i det här projektet för att det skall accepteras. Då undrar jag som enkel riksdagsman: Kan miljöministern tala om var det här taket ligger? Hur mycket är miljöministern och regeringen beredda att satsa för att klara miljökraven. Var ligger alltså det tak som miljöministern nämnde förra veckan?</textBlock>
    </textBlock>
  </contentBlock>
  <contentBlock ix="23">
    <textBlock ix="0">
      <textBlock ix="0">Anf.  21  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Vi har en mycket uppskakande händelse bakom oss i Båstad i samband med tunnelbygget. Jag har försökt att hantera den på ett intellektuellt hederligt sätt genom att hela tiden säga samma sak:</textBlock>
      <textBlock ix="3">Det vore bra om vi kunde bygga tunneln. Det vore bra nu, lika väl som det vore bra när det en gång beslutades. Men det förutsätter mycket hårda miljögarantier och att det inte kostar för mycket.</textBlock>
      <textBlock ix="4">Nu har vi ju fått rapporten från Tunnelkommissionen, som i och för sig inte behandlar frågan om fortsättningen av arbetet, utan som behandlar frågan om hur det kunde gå så illa, vem det är som bär ansvaret och vad kan vi lära oss av detta. Jag har från första stund sedan jag tog del av rapporten försökt lära mig om detta.</textBlock>
      <textBlock ix="5">Om ett tag kommer Banverkets rapport där man diskuterar vilka alternativ som nu finns. Det är då som vi kan gå in och börja göra miljögranskningen.</textBlock>
      <textBlock ix="6">Det är då som vi kan gå in och börja fundera på frågan om hur mycket det kostar. Det vore skäligen orimligt, tror jag, att nu säga var det här taket ligger.</textBlock>
      <textBlock ix="7">Behörighetskrav till gymnasieskolans nationella program</textBlock>
    </textBlock>
  </contentBlock>
  <contentBlock ix="24">
    <textBlock ix="0">
      <textBlock ix="0">Anf.  22  CRISTINA HUSMARK</textBlock>
      <textBlock ix="1">PEHRSSON (m):</textBlock>
      <textBlock ix="2">Fru talman! Jag har en fråga till skolministern.</textBlock>
      <textBlock ix="3">Fr.o.m. höstterminen i år måste alla elever ha godkända betyg i kärnämnena för att vara behöriga att komma in på gymnasieskolans nationella program.</textBlock>
      <textBlock ix="4">Detta tycker jag är rätt och riktigt. Jag stöder detta eftersom effekten måste bli ett tydligt krav på eleven, föräldrarna, skolans personal och politiker att tillsammans skapa de resurser som gör det möjligt för de här eleverna att tillägna sig kunskapen och minst betyget Godkänd.</textBlock>
      <textBlock ix="5">Det är dock alltid några elever som kommer i kläm när en ny reform träder i kraft. Elever som i våras gick ut nian utan godkända betyg i kärnämnena är därmed inte behöriga att fortsätta på ett nationellt program på gymnasiet. Vidare finns det nu elever som går i nian och som inte hinner komma i kapp för att få betyget Godkänd. Jag tänker främst på elever som har uttalade läs- och skrivsvårigheter, dyslexi, och dyskalkyli - ibland i kombination med MBD och</textBlock>
      <textBlock ix="6">DAMP. Dessa elever måste nu få riktad specialundervisning. Vidare behövs det insatser som gör det möjligt för dem att ta igen den kunskap som har gått förlorad.</textBlock>
      <textBlock ix="7">Min fråga är: Kommer skolministern att följa upp kvaliteten på den undervisning som i dag bedrivs för elever som inte har kommit in på något nationellt program?</textBlock>
    </textBlock>
  </contentBlock>
  <contentBlock ix="25">
    <textBlock ix="0">
      <textBlock ix="0">Anf.  23  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Detta är en mycket angelägen fråga för mig. Som Cristina Husmark Pehrsson anförde har vi en del elever som inte blir godkända. I dag kan man gå in på det individuella programmet och där bli godkänd för de betyg som krävs för grundskolan.</textBlock>
      <textBlock ix="3">Inom kort kommer jag att lägga fram ytterligare ett förslag till gymnasieförordningen, nämligen att de här betygen också räknas med som urval när man söker vidare till det nationella programmet. Detta är viktigt, för då får dessa elever möjlighet att läsa upp och komplettera och även att tillgodoräkna sig detta.</textBlock>
      <textBlock ix="4">Vi kommer dock fortfarande att ha ett antal elever som kanske inte blir godkända i flera ämnen. För dessa elever är det angeläget att upprätta t.ex. en individuell studieplan som omfattar tid såväl under grundskolan som in på gymnasiet. Frågan är om det är nödvändigt att läsa alla ämnen under grundskoletiden eller om man kan vänta med något ämne tills man t.ex. kommer in på gymnasieskolan.</textBlock>
      <textBlock ix="5">Det här är två exempel på hur jag tänker hantera icke godkända elever. Jag anser det vara mycket angeläget att även i fortsättningen följa upp och se hur de här eleverna lyckas och om svårigheterna kommer att vara fler i framtiden eller om vi nu har mött dem.</textBlock>
    </textBlock>
  </contentBlock>
  <contentBlock ix="26">
    <textBlock ix="0">
      <textBlock ix="0">Anf.  24  CRISTINA HUSMARK</textBlock>
      <textBlock ix="1">PEHRSSON (m):</textBlock>
      <textBlock ix="2">Fru talman! Jag tackar för svaret och kan konstatera att skollagen inte ger utrymme för dispens när det gäller kommunens skyldighet att bereda plats i gymnasieskolan för elever med icke godkända betyg i kärnämnena. Däremot ges det i Skolverkets författningssamling en viss öppning. När det gäller tillämpningen av betygskriterierna beskrivs där att om särskilda skäl föreligger med hänsyn till personliga förhållanden hos enskild elev, så kan man bortse från vissa kriterier vid betygsättningen.</textBlock>
      <textBlock ix="3">Lärarna anmodas således att vid betygsättningen ta hänsyn till elevens handikapp och bedöma elevens möjligheter till fortsatta studier på ett nationellt program. Detta kan vara en möjlighet men jag ser också att det kan finnas en viss risk med en sådan bedömning. Det kan ju bero på bristande resurser och kunskaper i skolan. Jag ser alltså en fara i att man kanske sätter ett bättre betyg beroende på att man bedömer elevens handikapp på ett visst sätt.</textBlock>
      <textBlock ix="4">Det är därför viktigt att, som skolministern säger, fortsätta med att titta på de insatser som görs för att se till att de här eleverna får betyget Godkänd och därmed kan gå in på ett nationellt program.</textBlock>
    </textBlock>
  </contentBlock>
  <contentBlock ix="27">
    <textBlock ix="0">
      <textBlock ix="0">Anf.  25  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! När man, som vi har gjort, går över till ett nytt betygsystem blir tillämpningen litet olika.</textBlock>
      <textBlock ix="3">När läraren sitter med en elev som är oerhört ambitiös, som vill väldigt mycket och som gör sitt bästa, kan det ibland bli så att ett högre betyg ges än vad verkligheten egentligen visar på. Det kommer dock surt efteråt, för sedan visar det sig att man saknade kunskapen. Därför tror jag att t.ex. lösningen med det individuella programmet och en uppluckring i regelsystemen, så att det kan bli möjligt att få sitt betyg senare, är oerhört viktig saker, liksom att man då kan inrikta sig på ett antal ämnen under sin grundskoletid för att sedan så att säga komplettera upp.</textBlock>
      <textBlock ix="4">Sedan kommer nästa steg, vad man gör under själva gymnasietiden. Det är också viktigt att titta på detta med flexibel tidsanvändning. Det är inte så att alla skall gå nio år i grundskolan och tre år på gymnasiet. Vissa elever kommer att behöva längre tid. För dessa elever är den individuella studieplanen oerhört viktig.</textBlock>
      <textBlock ix="5">Ekonomiska förutsättningar för idrotten</textBlock>
    </textBlock>
  </contentBlock>
  <contentBlock ix="28">
    <textBlock ix="0">
      <textBlock ix="0">Anf.  26  JOHAN PEHRSON (fp):</textBlock>
      <textBlock ix="1">Fru talman! Jag har en fråga till statsrådet Ulrica</textBlock>
      <textBlock ix="2">Messing. Det gäller de ekonomiska förutsättningarna för idrotten. Riksdagen beslutade för ett flertal år sedan om ett vinstdelningssystem mellan AB Svenska</textBlock>
      <textBlock ix="3">Spel och idrottsrörelsen eftersom balansen i fördelningen tidigare varit alldeles för skev. Detta är nödvändigt eftersom statens, ofta ganska offensiva, agerande på spelmarknaden är avgörande för idrottsrörelsens samlade ekonomi.</textBlock>
      <textBlock ix="4">Vad avser regeringen att inom rimlig tid göra för att vidta sådana åtgärder att vi kan genomföra detta vinstdelningssystem?</textBlock>
    </textBlock>
  </contentBlock>
  <contentBlock ix="29">
    <textBlock ix="0">
      <textBlock ix="0">Anf.  27  Statsrådet ULRICA MESSING (s):</textBlock>
      <textBlock ix="1">Fru talman! Som ledamoten säkert vet är just nu en stor idrottspolitisk utredning ute på remiss. Remisstiden går ut den 1 december. Jag skall ta in alla remissvaren och grundligt läsa dem. Under nästa år återkommer jag till riksdagen med ett förslag om en ny idrottspolitisk proposition. Där skall vi bl.a. diskutera de ekonomiska förutsättningarna för idrotten.</textBlock>
      <textBlock ix="2">Som idrottsminister tycker jag att det är oerhört viktigt att i fråga om statens bidrag, statens pengar, till idrottsrörelsen precis som till andra folkrörelser värna om mångfalden och bredden och också bejaka de små idrotter som inte alltid har möjlighet att komma in i medierna eller som inte alltid får de största tidningsrubrikerna. Jag är också väl medveten om att det beträffande idrottens förutsättningar att överleva i framtiden inte går att enbart luta sig mot statsbidrag eller bidrag från kommunerna. Det behövs också ett brett stöd via exempelvis sponsring. Men självklart gäller det, som sagt, att genom statens pengar värna mångfalden och bredden inom idrottsrörelsen och att bejaka att alltfler av våra barn och ungdomar även i fortsättningen kan engagera sig inom rörelsen.</textBlock>
    </textBlock>
  </contentBlock>
  <contentBlock ix="30">
    <textBlock ix="0">
      <textBlock ix="0">Anf.  28  JOHAN PEHRSON (fp):</textBlock>
      <textBlock ix="1">Fru talman! Nu nämnde inte statsrådet Messing spelmarknaden. Jag vet inte om det berodde på att hon inte tycker att det skall komma mer pengar från just spelmarknaden. Jag tycker att det är olyckligt att staten är så pass offensiv som den har varit det när det gäller spel. Jag är av den principiella åsikten att pengarna från spel på idrott till stor del skall tillfalla idrotten.</textBlock>
    </textBlock>
  </contentBlock>
  <contentBlock ix="31">
    <textBlock ix="0">
      <textBlock ix="0">Anf.  29  Statsrådet ULRICA MESSING (s):</textBlock>
      <textBlock ix="1">Fru talman! Om jag inte kommer ihåg helt fel avsatte vi i årets budget 105 miljoner från Svenska Spel till idrotten, och vårt förslag är att öka det ytterligare med 5 miljoner. Vi har gjort en ommöblering bland andra anslag. Totalt avsätter vi ungefär 500 miljoner kronor på idrottsrörelsen.</textBlock>
      <textBlock ix="2">Det kommer att finnas anledning för oss att, när vi tittar på vad den idrottspolitiska propositionen skall innehålla, fundera över om det är en rimlig avvägning. Men det är ju självklart så att de pengar som vi får in på spel också skall gå till andra verksamheter som regeringen och riksdagen prioriterar.</textBlock>
      <textBlock ix="3">Familjerådslag</textBlock>
    </textBlock>
  </contentBlock>
  <contentBlock ix="32">
    <textBlock ix="0">
      <textBlock ix="0">Anf.  30  MARIA LARSSON (kd):</textBlock>
      <textBlock ix="1">Fru talman! Jag har en fråga till statsrådet Klingvall.</textBlock>
      <textBlock ix="2">Familjerådslag är en metod att arbeta med utsatta barn och deras familjer. Familjerådslag bottnar i en tro på familjens och nätverkets kraft. Det handlar om att ge föräldrar tillbaka förtroendet, tron att de faktiskt är de mest betydelsefulla personerna i ett barns liv, trots att det har gått snett någonstans på vägen.</textBlock>
      <textBlock ix="3">Erfarenheterna från det här sättet att arbeta är mycket goda. En stor majoritet av de föräldrar som har varit med om det är positiva.</textBlock>
      <textBlock ix="4">Den här metoden kommer ursprungligen från Nya</textBlock>
      <textBlock ix="5">Zeeland, men den har använts i ett tiotal försökskommuner i Sverige de senaste åren. En utvärdering av FoU är just på väg att bli klar. Man har redan i flertalet av försökskommunerna bestämt sig för att permanenta den här verksamheten.</textBlock>
      <textBlock ix="6">Min fråga till statsrådet är: Avser statsrådet att vidta några åtgärder för att sprida de positiva erfarenheterna från familjerådslagsmetoden till övriga kommuner i landet?</textBlock>
    </textBlock>
  </contentBlock>
  <contentBlock ix="33">
    <textBlock ix="0">
      <textBlock ix="0">Anf.  31  Statsrådet MAJ-INGER KLING-</textBlock>
      <textBlock ix="1">VALL (s):</textBlock>
      <textBlock ix="2">Fru talman! Det här är en spännande verksamhet.</textBlock>
      <textBlock ix="3">Jag har själv besökt bl.a. Sundsvall och tagit del av verksamheten. Jag har också tagit del av den verksamhet som bedrivs i Nya Zeeland och som vi tagit till oss i Sverige, inte riktigt likadant som där utan anpassad till svenska förhållanden.</textBlock>
      <textBlock ix="4">Den här verksamheten har som den ser ut varit framgångsrik. Jag har inte tagit del av utvärderingen.</textBlock>
      <textBlock ix="5">Som jag förstod på frågeställaren är den inte heller helt klar. Jag förutsätter att det här är en arbetsmetod som man kommer att ta till sig i den mån den verkligen ger positiva effekter. Det ser också ut som att den hittills gjort det ute i landets kommuner. Vilken roll jag kan spela i det ber jag att få återkomma till.</textBlock>
    </textBlock>
  </contentBlock>
  <contentBlock ix="34">
    <textBlock ix="0">
      <textBlock ix="0">Anf.  32  MARIA LARSSON (kd):</textBlock>
      <textBlock ix="1">Fru talman! Jag får tacka statsrådet för svaret så långt. Jag är glad åt den positiva inställning som jag kan skönja i svaret. I genomsnitt var tio personer med i rådslagen, vilket tyder på - tvärtemot mot vad vi många gånger har trott - att det finns ett nätverk kring de utsatta barnen och familjerna. Det gäller bara att mobilisera den kraften med hjälp av professionella socialtjänstarbetare. Det är en stor möjlighet för familjer, anser jag, att tillerkännas sin viktiga roll och få ett återupprättande av något som kan tyckas som ett misslyckande.</textBlock>
      <textBlock ix="2">I Nya Zeeland har man sedan 1989 skyldighet att dra in den utvidgade familjen i arbetet med barn som behöver hjälp. I Sverige har det dessvärre varit så att fyra av fem föräldrar som har erbjudits möjligheten har tackat nej till familjerådslag, förmodligen beroende på att metoden ännu inte är tillräckligt känd, men det kan också vara av andra skäl. På vissa håll anser också berörda socialsekreterare att deras yrkesroll förändrats markant genom den här arbetsmetoden så att de får lämna över makt och ansvar.</textBlock>
      <textBlock ix="3">Jag hoppas därför att statsrådet intar en kanske något mer positiv och aktiv opinionsbildande roll. Det är min följdfråga: Avser statsrådet att i den här frågan opinionsbilda för att göra den här arbetsmetoden mera känd? Avser statsrådet att ge socialarbetare möjlighet till fortbildning och kompetensutveckling på det här området?</textBlock>
    </textBlock>
  </contentBlock>
  <contentBlock ix="35">
    <textBlock ix="0">
      <textBlock ix="0">Anf.  33  Statsrådet MAJ-INGER KLING-</textBlock>
      <textBlock ix="1">VALL (s):</textBlock>
      <textBlock ix="2">Fru talman! Det här är en metod att använda för att utveckla arbetet kring barn och familj. Det som är spännande och viktigt på det här området är naturligtvis att det finns en öppenhet, ett intresse och ett engagemang från socialarbetare men också från dem som står i ledningen ute i kommunerna, både tjänstemän och politiker, att driva på ett utvecklingsarbete.</textBlock>
      <textBlock ix="3">Det som så småningom kan bli min roll ber jag, som jag sade förut, att få återkomma till. Men självklart finns det ett stort intresse från oss som är engagerade i dessa frågor att följa utvecklingen och också skicka signaler när vi finner att det är metoder som verkligen ger bra resultat när det gäller att förbättra situationen, i det här fallet, för barn i Sverige.</textBlock>
      <textBlock ix="4">Strafftullar</textBlock>
    </textBlock>
  </contentBlock>
  <contentBlock ix="36">
    <textBlock ix="0">
      <textBlock ix="0">Anf.  34  JOHNNY AHLQVIST (s):</textBlock>
      <textBlock ix="1">Fru talman! Jag vill ställa en fråga till vice statsministern. Vi har upplevt i EU-debatten fler än en gång att de stora frågorna varit gurkor och bananer.</textBlock>
      <textBlock ix="2">Nu verkar det återigen som att bananerna är en av de stora frågorna i ett handelskrig mellan USA och EU.</textBlock>
      <textBlock ix="3">USA hotar nu med 100-procentiga strafftullar på bl.a.</textBlock>
      <textBlock ix="4">svenska varor därför att vissa länder inom EU har gynnat gamla koloniländer i Afrika. Detta kommer att få konsekvenser för ett stort antal svenska företag.</textBlock>
      <textBlock ix="5">Det företag jag tänkte ta upp är ett företag i min egen kommun, nämligen Brio Leksaker, som gick ut och varslade 185 anställda plus ytterligare 50 vid en underleverantör därför att strafftullarna träder i kraft den</textBlock>
      <textBlock ix="6">3 mars.</textBlock>
      <textBlock ix="7">Min fråga är mycket enkel: Hur har den svenska regeringen agerat, och hur har man tänkt göra framöver?</textBlock>
    </textBlock>
  </contentBlock>
  <contentBlock ix="37">
    <textBlock ix="0">
      <textBlock ix="0">Anf.  35  Vice statsminister LENA HJELM-</textBlock>
      <textBlock ix="1">WALLÉN (s):</textBlock>
      <textBlock ix="2">Fru talman! Det här måste för allmänheten vara en totalt obegriplig fråga som får väldigt allvarliga konsekvenser för många anställda. EU och USA är oeniga om varifrån EU skall köpa sina bananer. Amerikanerna anser att de missgynnas av denna bananregim.</textBlock>
      <textBlock ix="3">Amerikanerna vet att vi precis inte varit tillskyndare av detta. Vi har tyckt ganska väl om vårt normala sätt att införskaffa bananer. Likväl drabbas alla EU-länder av USA:s bannbulla, och flera småföretag i Sverige drabbas mycket hårt.</textBlock>
      <textBlock ix="4">Handelsminister Leif Pagrotsky har av det skälet i</textBlock>
      <textBlock ix="5">Washington direkt med den ansvarige statssekreteraren Steward Eisenstadt tagit upp denna fråga och tydliggjort hur kritiska vi är. Vi menar att det är helt otillständigt av USA att göra listor på det här sättet som drabbar enskilda fabriker. Jag vet många som drabbas. Jag vet att Leif Pagrotsky särskilt tog fram</textBlock>
      <textBlock ix="6">Annas Pepparkakor i sammanhanget, som inte har ett dugg med detta att göra. Det är ett tydligt exempel.</textBlock>
      <textBlock ix="7">Brio kunde ha varit ett annat för att göra det tydligt hur fel det är. Denna kritik har vi alltså på ett mycket ampert sätt framfört till USA. Vi hoppas att de tar intryck.</textBlock>
    </textBlock>
  </contentBlock>
  <contentBlock ix="38">
    <textBlock ix="0">
      <textBlock ix="0">Anf.  36  JOHNNY AHLQVIST (s):</textBlock>
      <textBlock ix="1">Fru talman! Jag tackar för svaret. Jag förutsätter att både vice statsministern och jag kommer att följa frågan här i kammaren.</textBlock>
      <textBlock ix="2">Närvaroplikt i gymnasieskolan</textBlock>
    </textBlock>
  </contentBlock>
  <contentBlock ix="39">
    <textBlock ix="0">
      <textBlock ix="0">Anf.  37  BEATRICE ASK (m):</textBlock>
      <textBlock ix="1">Fru talman! Frågan har delvis redan varit uppe i dag. Det gäller det stora problem vi har med skolk i gymnasieskolorna. Jag har en färsk rapport i dag som visar att vi har gymnasieskolor där skolket uppgår till nästan 20 % på en dag. Det är för mycket för att man skall kunna bedriva en meningsfull undervisning.</textBlock>
      <textBlock ix="2">Därför blev jag litet förvånad över resonemangen här innan om huruvida det är så att skolk finns på gymnasiet eller inte. Av gymnasieförordningen framgår att eleven måste anmäla förhinder och att rektorn skall godkänna det om man över huvud taget inte tänker gå på lektionerna. Annars är det otillåten frånvaro. Gymnasieförordningen är väldigt tydlig på den här punkten.</textBlock>
      <textBlock ix="3">Därför vill jag fråga skolministern vilka insatser hon tänker göra för att ge spridning åt det som framgår av gymnasieförordningen också hos Skolverket.</textBlock>
      <textBlock ix="4">Eller är det så att regeringen har planer på att ändra gymnasieförordningen så att det inte längre skall finnas någon skyldighet för elever i gymnasieskolan att anmäla frånvaro eller begära ledighet?</textBlock>
    </textBlock>
  </contentBlock>
  <contentBlock ix="40">
    <textBlock ix="0">
      <textBlock ix="0">Anf.  38  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Några planer på att ändra förordningen i den riktning som Beatrice Ask pekar på har vi inte. Tvärtom vill jag understryka det som står i gymnasiepropositionen om det ansvar som åligger lärare och elever och om förhållningssättet till att gå i skolan.</textBlock>
      <textBlock ix="3">Man måste ställa sig frågan: Varför vill inte eleverna vara i skolan? Det är en grundläggande fråga att börja med, och den skall såväl lärare som elever och föräldrar ställa sig. När man frågar de elever som har ogiltig frånvaro har några svarat att de anser att undervisningen är undermålig. De tycker inte att den är tillräckligt intressant och att den inte ger dem någonting. Då får man fråga sig: Är detta riktigt eller är det fel?</textBlock>
      <textBlock ix="4">Sedan måste vi - vilket jag tror att vi som vuxna har varit otydliga på - klargöra för dessa elever att de också är på väg att bli vuxna. De måste då ta ansvar för sin egen studietid. Detta är ingenting som man kan avstå ifrån eller acceptera av egen vilja, utan det här är en möjlighet och en förmån som det svenska samhället ger eleverna. Jag tror att vi kan bli bättre på att föra det här samtalet mellan politiker och elever, mellan lärare och elever samt mellan föräldrar och elever.</textBlock>
      <textBlock ix="5">Men att genomföra förändringar i förordningar för att detta skall bli tydliggjort har jag alltså ingen avsikt att göra.</textBlock>
    </textBlock>
  </contentBlock>
  <contentBlock ix="41">
    <textBlock ix="0">
      <textBlock ix="0">Anf.  39  BEATRICE ASK (m):</textBlock>
      <textBlock ix="1">Fru talman! Det var för väl det. Det vore förfärligt med en förändring. Däremot är det uppenbart att man måste informera om vad som sägs i gymnasieförordningen. Jag delar uppfattningen att vi har en bra förordning, och jag ser fram emot att man tydliggör vad som gäller.</textBlock>
      <textBlock ix="2">De senaste undersökningarna om varför elever skolkar visar att huvudorsaken i gymnasiet är att eleverna inte orkar med den stora kärnan av basämnen. De har svårt att hänga med i undervisningen och de har inte lärt sig att de skall vara i skolan - de har alltså skolkat redan i grundskolan. Här har regeringen möjlighet att göra en hel del genom att förändra i den gymnasieproposition som man har lagt fram.</textBlock>
    </textBlock>
  </contentBlock>
  <contentBlock ix="42">
    <textBlock ix="0">
      <textBlock ix="0">Anf.  40  Statsrådet INGEGERD WÄRNERS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Ibland när jag möter elever i gymnasieskolan brukar jag fråga: Har ni förstått poängen med att gå och vara i skolan? Många gånger får jag svaret att de inte har förstått det. De har inte sett det långsiktiga i varför de går där och vad de skall använda kunskaperna till. I fråga om de elever som</textBlock>
      <textBlock ix="3">Beatrice Ask talade om, de elever som tycker att det är för svårt och som inte orkar med undervisningen, riktar sig kritiken också mot lärarna och lärarnas förmåga att kunna anpassa undervisningen efter varje elevs behov.</textBlock>
      <textBlock ix="4">Som jag svarade på en fråga här tidigare tror jag också att vissa elever behöver längre tid på sig. Det kan ha hänt saker under deras skolgång som gör att de av olika skäl inte orkar med undervisningen. Då får man fundera på en tillfällig lösning för dessa elever för att de sedan skall orka gå vidare.</textBlock>
      <textBlock ix="5">Allt detta handlar om skolans arbetsformer, arbetssätt och om respekt och ansvar mellan lärare och elever. Vi har många gånger tidigare här i riksdagen debatterat hur det hela skall gå till. Jag tror på kompetensutveckling för gymnasielärarna. Det behövs också fler specialpedagoger i gymnasieskolan som kan möta dessa elever.</textBlock>
      <textBlock ix="6">Nya ledamöter i riksdagen</textBlock>
    </textBlock>
  </contentBlock>
  <contentBlock ix="43">
    <textBlock ix="0">
      <textBlock ix="0">Anf.  41  WILLY SÖDERDAHL (v):</textBlock>
      <textBlock ix="1">Fru talman! Jag vänder mig till vice statsminister</textBlock>
      <textBlock ix="2">Lena Hjelm-Wallén.</textBlock>
      <textBlock ix="3">Jag är alldeles ny här i riksdagen och har en fråga angående arbete och levnad. En lärorik organisation och en organisation i utveckling kännetecknas av ett positivt klimat. Detta positiva klimat har jag mötts av, både från anställda och från äldre kolleger. Så långt är det bra, tack för det.</textBlock>
      <textBlock ix="4">Ändå tror jag att organisationen kunde utvecklas än mer om man på ett mer formellt sätt tog vara på de ännu oförstörda ögon och andra erfarenheter som alla nya har. Jag undrar om regeringen har tänkt att ta något initiativ för att ta vara på de nya ledamöternas erfarenheter när det gäller organisation och arbetsformer.</textBlock>
    </textBlock>
  </contentBlock>
  <contentBlock ix="44">
    <textBlock ix="0">
      <textBlock ix="0">Anf.  42  Vice statsminister LENA HJELM-</textBlock>
      <textBlock ix="1">WALLÉN (s):</textBlock>
      <textBlock ix="2">Fru talman! Detta är en viktig fråga. Till denna kammare har det valts 349 personer som har fått svenska folkets förtroende. Då är det naturligtvis viktigt att först och främst riksdagen gör det som</textBlock>
      <textBlock ix="3">Willy Söderdahl frågar efter. Jag tror också att varje parti har anledning att ta ordentligt hand om framför allt sina nyvalda ledamöter. Kan vi från regeringen dessutom göra något är vi inte främmande för det.</textBlock>
      <textBlock ix="4">Men det finns mer näraliggande instanser att gå till.</textBlock>
      <textBlock ix="5">Hushållslån till flyktingar</textBlock>
    </textBlock>
  </contentBlock>
  <contentBlock ix="45">
    <textBlock ix="0">
      <textBlock ix="0">Anf.  43  MARIANNE ANDERSSON (c):</textBlock>
      <textBlock ix="1">Fru talman! Jag har en fråga till statsrådet Ulrica</textBlock>
      <textBlock ix="2">Messing. Det gäller de hushållslån till flyktingar som har uppmärksammats den här veckan, eftersom det är så få som över huvud taget klarar att betala dessa lån.</textBlock>
      <textBlock ix="3">Det beror naturligtvis på arbetslöshet och annat. Risken är att man fastnar i en skuldfälla som nästan är omöjlig att ta sig ur, och det är olyckligt.</textBlock>
      <textBlock ix="4">Det framgick också att räntan på lånen är drygt</textBlock>
      <textBlock ix="5">9 %, dvs. betydligt högre än vad de flesta i dag får betala för ett vanligt banklån. Villkoren är alltså annorlunda än vad de är för "vanliga" människor som tar lån i bank.</textBlock>
      <textBlock ix="6">Jag tycker att det är olyckligt att man har olika villkor för olika lån. Det vore rimligare om villkoren för hushållslånen var bättre så att möjligheterna att ta sig ur skuldfällan blev större. På det viset blir det också lättare att integreras i det svenska samhället.</textBlock>
      <textBlock ix="7">Därför vill jag fråga statsrådet om hon kan tänka sig att ta några initiativ för att förändra villkoren för dessa lån. Jag tror att det vore bättre än att efterskänka lånen, därför att då blir det svårt med gränsdragningsproblem och annat. Men det vore väldigt bra med förbättrade villkor.</textBlock>
    </textBlock>
  </contentBlock>
  <contentBlock ix="46">
    <textBlock ix="0">
      <textBlock ix="0">Anf.  44  Statsrådet ULRICA MESSING (s):</textBlock>
      <textBlock ix="1">Fru talman! Problematiken med att så många människor som kommer till vårt land och tar den här typen av lån hänger ihop med deras problem att integreras i det svenska samhället.</textBlock>
      <textBlock ix="2">Många av de människor som kom hit under 90-</textBlock>
      <textBlock ix="3">talet av asylskäl har haft svårt att komma in på arbetsmarknaden. De kom hit i en tid då vi upplevde en stark lågkonjunktur med mycket hög arbetslöshet. De s.k. lättare jobb som många skoltrötta svenskar eller invandrare med bristande kunskaper i det svenska språket tidigare kunde få finns inte längre.</textBlock>
      <textBlock ix="4">Vi får rikta in oss på att öka integrationen i samhället, och då är arbetsmarknaden central. Vi måste öka undervisningen i svenska språket för de människor som kommer hit från andra länder. Det måste bli lättare för dessa människor att kunna tillgodoräkna sig sin gamla utbildning. Detta arbetar vi hårt med just nu, men det gäller naturligtvis också attityder.</textBlock>
      <textBlock ix="5">De människor som i dag tar hushållslån skulle aldrig få lån i en vanlig bank. Det är därför som den typen av lån behövs. Jag vet att det finns problem och att många hamnar i en skuldfälla just för att de inte har ett jobb och inte kan amortera på lånet. Det finns ett högt socialberoende i den gruppen. Därför har taket sänkts för att man den vägen skall försöka minska låneberoendet.</textBlock>
      <textBlock ix="6">Räntan ligger på en nivå som är förknippad med räntan på studielån plus 1,5 % som motsvarar någonting som kallas för riskbonus. Vi har alltså skärpt reglerna för 1999. Jag är beredd att följa detta. Ingen av oss tjänar på att ha ett system där vare sig vi får tillbaka pengarna eller som med automatik leder till att människor hamnar i ett låneberoende.</textBlock>
    </textBlock>
  </contentBlock>
  <contentBlock ix="47">
    <textBlock ix="0">
      <textBlock ix="0">Anf.  45  MARIANNE ANDERSSON (c):</textBlock>
      <textBlock ix="1">Fru talman! Det som statsrådet tar upp här om svenskundervisning, integration och arbetslöshet har vi ju diskuterat här så många gånger under så många år. Men på något sätt kommer vi inte någonstans.</textBlock>
      <textBlock ix="2">Alla uttalar sin goda vilja och säger bl.a. att svenskundervisningen skall förbättras, men det händer inte så mycket, vilket är besvärligt.</textBlock>
      <textBlock ix="3">Jag delar uppfattningen att orsaken ju är arbetslösheten och att många kom hit under den värsta kris som vi har haft. Det är det problem som vi har. Sedan handlar det också om attityder. Vi vet att det är många med mycket hög utbildning som ändå inte får något jobb. Människor med svenskt namn har över huvud taget mycket lättare att komma in på arbetsmarknaden. Men vi hinner kanske inte att gå in på den diskrimineringen här och nu.</textBlock>
      <textBlock ix="4">Fortfarande är det en riskpremie som dessa människor betalar. Där skulle staten kunna gå in med en garanti så att det inte behöver vara annorlunda villkor för dessa ganska små lån. Det är ju inte så stora belopp som var och en får låna genom hushållslånen.</textBlock>
      <textBlock ix="5">Det skulle kunna vara samma villkor här som för andra människor som har hus eller någon annan säkerhet att ställa som inte en flykting har, så att inte villkoren för lånen blir så olika. Det skulle kunna vara ett sätt att åstadkomma samma villkor och undvika att skuldfällan inte byggs på hela tiden, för det, plus svårigheten att komma in på arbetsmarknaden och annat, gör situationen ännu svårare.</textBlock>
    </textBlock>
  </contentBlock>
  <contentBlock ix="48">
    <textBlock ix="0">
      <textBlock ix="0">Anf.  46  Statsrådet ULRICA MESSING (s):</textBlock>
      <textBlock ix="1">Fru talman! Jag tror inte att Marianne Andersson och jag har olika uppfattningar. Jag tror att vi båda inser att det här är ett problem.</textBlock>
      <textBlock ix="2">Vi har gjort en del justeringar nu. Vi försöker på olika sätt att minska lånebehovet för att öka integreringen. Varken Marianne Andersson eller jag vill att någon av de människor som kommer hit skall hamna i en skuldfälla.</textBlock>
      <textBlock ix="3">Jag skall personligen följa de förändringar som vi nu har gjort, vilka skall träda i kraft under 1999, för att se om de leder in på rätt väg.</textBlock>
      <textBlock ix="4">Vuxenadopterade</textBlock>
    </textBlock>
  </contentBlock>
  <contentBlock ix="49">
    <textBlock ix="0">
      <textBlock ix="0">Anf.  47  HENRIK S JÄRREL (m):</textBlock>
      <textBlock ix="1">Fru talman! Jag har en fråga till statsrådet Schori.</textBlock>
      <textBlock ix="2">Statsrådet Schori har vid skilda tillfällen betecknat det som ett ömsom "Kafkaliknande" ömsom</textBlock>
      <textBlock ix="3">"oönskat" tillstånd att vuxna utländska medborgare, som genom ett adoptionsbeslut av svensk domstol har blivit adopterade av svenska par, av Statens invandrarverk har kunnat förvägras uppehållstillstånd och utvisats ur landet.</textBlock>
      <textBlock ix="4">Det finns åtminstone två uppmärksammade fall på senare tid som belyser denna problematik. Nu undrar jag: Vad avser statsrådet och regeringen vidta för åtgärder i syfte att undanröja denna fullständigt absurda rättsordning?</textBlock>
    </textBlock>
  </contentBlock>
  <contentBlock ix="50">
    <textBlock ix="0">
      <textBlock ix="0">Anf.  48  Statsrådet PIERRE SCHORI (s):</textBlock>
      <textBlock ix="1">Fru talman! Det sitter en utredning som arbetar med frågan. Jag förväntar mig att de jobbar skyndsamt och effektivt med inriktning på att vi skall undvika Kafkaliknande situationer i framtiden.</textBlock>
    </textBlock>
  </contentBlock>
  <contentBlock ix="51">
    <textBlock ix="0">
      <textBlock ix="0">Anf.  49  HENRIK S JÄRREL (m):</textBlock>
      <textBlock ix="1">Fru talman! Har statsrådet någon uppfattning om när detta kan komma till stånd? Det är ju angeläget att dessa personer får ett beslut om att de så snart som möjligt kan återkomma till Sverige. Det är inte tillfredsställande att vi har den här tidsutdräkten.</textBlock>
    </textBlock>
  </contentBlock>
  <contentBlock ix="52">
    <textBlock ix="0">
      <textBlock ix="0">Anf.  50  Statsrådet PIERRE SCHORI (s):</textBlock>
      <textBlock ix="1">Fru talman! Det kommer inom kort.</textBlock>
      <textBlock ix="2">Öresundsbron</textBlock>
    </textBlock>
  </contentBlock>
  <contentBlock ix="53">
    <textBlock ix="0">
      <textBlock ix="0">Anf.  51  KARIN SVENSSON SMITH (v):</textBlock>
      <textBlock ix="1">Fru talman! Jag undrar hur miljöminister Kjell</textBlock>
      <textBlock ix="2">Larsson ställer sig till handelsminister Leif Pagrotskys uttalande om att det borde kosta max 100 kr per bil att köra över Öresundsbron.</textBlock>
      <textBlock ix="3">När Öresundsbropropositionen bifölls i denna kammare ingick det i beslutet att avgiften för bil skulle motsvara kostnaden för att ta över bil via färja.</textBlock>
      <textBlock ix="4">Anledningen till detta var att slå vakt om färjenäringen, men också att begränsa de försämringar av miljön som den ökade biltrafiken medför.</textBlock>
      <textBlock ix="5">I miljöprövningarna av bron utgick man från att maximalt 10 000 fordon per dygn skulle trafikera bron. Vänsterpartiet motsatte sig detta och ansåg att detta var mer än vad natur och människor i Öresundsregionen tål.</textBlock>
      <textBlock ix="6">I regeringsdeklarationen finns en mycket tydlig ambition att fortsätta den ekologiska omställningen, och vid Öresundsträffen i måndags gav miljöministern uttryck för att ambitionerna att miljöanpassa transportsystemet skulle fortsätta.</textBlock>
      <textBlock ix="7">Min fråga är om miljöministern anser att det är förenligt med ambitionerna att miljöanpassa transporterna att ta ut en avgift på 100 kr per bil.</textBlock>
    </textBlock>
  </contentBlock>
  <contentBlock ix="54">
    <textBlock ix="0">
      <textBlock ix="0">Anf.  52  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Jag ser positivt på de effekter som</textBlock>
      <textBlock ix="3">Öresundsbron kommer att innebära. Den integration -</textBlock>
      <textBlock ix="4">kulturellt, ekonomiskt och socialt - som bron kommer att lämna möjligheter till är väldigt spännande och kan leda till en väldigt spännande framtid i Skåne, på Själland, i Malmö och i Köpenhamn.</textBlock>
      <textBlock ix="5">Jag ser också en styrka i att den här bron har byggts under en mycket stark miljödiskussion, därför att det har lett till att miljöfrågorna i samband med brobrygget och de framtida transporterna har uppmärksammats.</textBlock>
      <textBlock ix="6">Jag sade i Malmö att det är viktigt att se till att avtal följs, Koncessionsnämndens beslut osv. Jag sade också att det är viktigt att se till att den nya förbindelsen inte innebär onödigt ökade påfrestningar på miljön. Det kommer att bli vissa påfrestningar just genom den integration och den ökade trafik som den kommer att leda till. Därför måste man se till att gynna kollektivtrafiken på bilismens bekostnad. Det var, inom parentes sagt, just i det sammanhanget som jag förde in resonemanget på Öresundsbron, som vi var inne på tidigare.</textBlock>
      <textBlock ix="7">Det innebär att jag i dag inte ser något skäl att sänka priset för privatbilismen. Men kan man göra det i en framtid för att ytterligare underlätta kontakterna, utan att man får negativa effekter på miljön, är jag mycket villig att pröva den frågan.</textBlock>
    </textBlock>
  </contentBlock>
  <contentBlock ix="55">
    <textBlock ix="0">
      <textBlock ix="0">Anf.  53  KARIN SVENSSON SMITH (v):</textBlock>
      <textBlock ix="1">Fru talman! Vid samma Öresundsting presenterades även en mängd fakta om vad den ökade biltrafiken kommer att medföra. Jag var också där och märkte att de flesta av de ambitioner som har beslutats i denna riksdag när det gäller kvävereduktion m.m. grusas av den enorma ökning av trafik som förväntas när bron har invigts.</textBlock>
      <textBlock ix="2">Jag undrar vilka initiativ regeringen planerar för att motverka detta.</textBlock>
    </textBlock>
  </contentBlock>
  <contentBlock ix="56">
    <textBlock ix="0">
      <textBlock ix="0">Anf.  54  Miljöminister KJELL LARS-</textBlock>
      <textBlock ix="1">SON (s):</textBlock>
      <textBlock ix="2">Fru talman! Jag vore väl litet hycklande om jag skulle säga att vi planerar initiativ. Det gör vi inte.</textBlock>
      <textBlock ix="3">Men jag lovar att ta del av den information som Karin</textBlock>
      <textBlock ix="4">Svensson Smith kunde ta del av i Malmö för att se om det föranleder några initiativ.</textBlock>
      <textBlock ix="5">Sedan vill jag bara säga att det som Karin Svensson Smith har sagt har ytterligare visat hur viktigt det är att försöka se till att främja kollektivtrafiken i samband med att bron öppnas och under den första tiden som bron är i drift.</textBlock>
      <textBlock ix="6">Bistånd till Indien</textBlock>
    </textBlock>
  </contentBlock>
  <contentBlock ix="57">
    <textBlock ix="0">
      <textBlock ix="0">Anf.  55  ALF SVENSSON (kd):</textBlock>
      <textBlock ix="1">Fru talman! Jag skulle vilja ställa en fråga till</textBlock>
      <textBlock ix="2">Pierre Schori.</textBlock>
      <textBlock ix="3">Det har av och till resonerats och debatterats en del om biståndet till Indien. Jag tror att det vore angeläget att få framtida förhållanden för biståndet dit något utrett.</textBlock>
    </textBlock>
  </contentBlock>
  <contentBlock ix="58">
    <textBlock ix="0">
      <textBlock ix="0">Anf.  56  Statsrådet PIERRE SCHORI (s):</textBlock>
      <textBlock ix="1">Fru talman! Man behöver inte vara internationalist som Alf Svensson eller vice talman för att vara engagerad i frågan om Indien.</textBlock>
      <textBlock ix="2">I Indien finns ju lika många fattiga som i hela Afrika, och Indiens framtid berör hela klotet när det gäller miljö- och säkerhetspolitik osv. Därför är också många i vårt land sedan många år mycket engagerade i vår relation till Indien. Det var därför en stor chock för oss när man i maj i år inledde kärnvapensprängningar i Indien, vilket sedan också följdes i Pakistan.</textBlock>
      <textBlock ix="3">Då sade svenska regeringen upp sitt samarbetsavtal med Indien, som var undertecknat 1997 och löpte på tre år. Det skulle ha inneburit 900 miljoner kronor på tre år. Det gick inte att kombinera med denna satsning på kärnvapen.</textBlock>
      <textBlock ix="4">I går löpte avtalstiden ut. Därför har regeringen i dag fattat beslut om framtiden. Vi har sagt att vi som en första åtgärd, utan att ta ställning till det vida samarbetet med Indien, kommer att ge Sida i uppdrag att för 1999 ta i anspråk högst 40 miljoner kronor för flaggskeppet i vårt samarbete, det s.k. Loc Jumbishprojektet, som gagnar fattiga kvinnor och barn med primär undervisning. Det är ett projekt som har blivit en förebild för resten av världen och som vi finansierar tillsammans med England, Norge och den indiska regeringen.</textBlock>
      <textBlock ix="5">Detta är det steg som vi tar i dag plus att vi efter särskild prövning medger enstaka projekt som kan vara till ömsesidig nytta för näringsliv, forskning och miljö. Men det är alltså fråga om en ganska dramatisk nedskärning från 300 miljoner kronor per år till 40-</textBlock>
      <textBlock ix="6">50 miljoner kronor, förutom de s.k. följdleveranser som finns på biståndssidan. Sedan får vi se vad som händer därefter, år 2000.</textBlock>
      <textBlock ix="7">Detta är det beslut som regeringen har fattat i dag.</textBlock>
    </textBlock>
  </contentBlock>
  <contentBlock ix="59">
    <textBlock ix="0">
      <textBlock ix="0">Anf.  57  ALF SVENSSON (kd):</textBlock>
      <textBlock ix="1">Fru talman! Jag har ingen följdfråga men vill tacka för en gedigen redovisning och ett bra beslut.</textBlock>
    </textBlock>
  </contentBlock>
  <contentBlock ix="60">
    <textBlock ix="0">
      <textBlock ix="0">Anf.  58  ANDRE VICE TALMANNEN:</textBlock>
      <textBlock ix="1">Därmed är dagens frågestund avslutad.</textBlock>
      <textBlock ix="2">Jag tackar regeringens företrädare för att de har velat komma hit och svara på kammarens frågor och kammarens ledamöter för deras närvaro här i kammaren.</textBlock>
    </textBlock>
  </contentBlock>
  <contentBlock ix="61">
    <textBlock ix="0">
      <textBlock ix="0">2 §  Justering av protokoll</textBlock>
    </textBlock>
  </contentBlock>
  <contentBlock ix="62">
    <textBlock ix="0">
      <textBlock ix="0">Justerades protokollet för den 13 november.</textBlock>
    </textBlock>
  </contentBlock>
  <contentBlock ix="63">
    <textBlock ix="0">
      <textBlock ix="0">3 §  Avsägelser</textBlock>
    </textBlock>
  </contentBlock>
  <contentBlock ix="64">
    <textBlock ix="0">
      <textBlock ix="0">Andre vice talmannen meddelade att Lars-Erik</textBlock>
      <textBlock ix="1">Lövdén (s) avsagt sig uppdragen som ledamot i justitieutskottet och som suppleant i utrikesnämnden.</textBlock>
    </textBlock>
  </contentBlock>
  <contentBlock ix="65">
    <textBlock ix="0">
      <textBlock ix="0">Kammaren biföll dessa avsägelser.</textBlock>
    </textBlock>
  </contentBlock>
  <contentBlock ix="66">
    <textBlock ix="0">
      <textBlock ix="0">4 §  Anmälan om kompletteringsval till styrelsen för Stiftelsen Riksbankens Jubileumsfond</textBlock>
    </textBlock>
  </contentBlock>
  <contentBlock ix="67">
    <textBlock ix="0">
      <textBlock ix="0">Andre vice talmannen meddelade att Socialdemokraternas riksdagsgrupp på grund av uppkommen vakans anmält Åke Gustavsson som ledamot i styrelsen för Stiftelsen Riksbankens Jubileumsfond efter</textBlock>
      <textBlock ix="1">Björn Kaaling.</textBlock>
    </textBlock>
  </contentBlock>
  <contentBlock ix="68">
    <textBlock ix="0">
      <textBlock ix="0">Andre vice talmannen förklarade vald till</textBlock>
    </textBlock>
  </contentBlock>
  <contentBlock ix="69">
    <textBlock ix="0">
      <textBlock ix="0">ledamot i styrelsen för Stiftelsen Riksbankens Jubileumsfond</textBlock>
      <textBlock ix="1">Åke Gustavsson (s)</textBlock>
    </textBlock>
  </contentBlock>
  <contentBlock ix="70">
    <textBlock ix="0">
      <textBlock ix="0">5 §  Anmälan om interpellationer</textBlock>
    </textBlock>
  </contentBlock>
  <contentBlock ix="71">
    <textBlock ix="0">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="72">
    <textBlock ix="0">
      <textBlock ix="0">den 18 november</textBlock>
    </textBlock>
  </contentBlock>
  <contentBlock ix="73">
    <textBlock ix="0">
      <textBlock ix="0">1998/99:37 av Per Westerberg (m) till näringsministern</textBlock>
      <textBlock ix="1">Sjöfartsuppgörelsen</textBlock>
    </textBlock>
  </contentBlock>
  <contentBlock ix="74">
    <textBlock ix="0">
      <textBlock ix="0">den 19 november</textBlock>
    </textBlock>
  </contentBlock>
  <contentBlock ix="75">
    <textBlock ix="0">
      <textBlock ix="0">1998/99:38 av Barbro Westerholm (fp) till socialministern</textBlock>
      <textBlock ix="1">Alkoholpolitiken</textBlock>
      <textBlock ix="2">1998/99:39 av Marietta de Pourbaix-Lundin (m) till socialministern</textBlock>
      <textBlock ix="3">Regeringens politik för de funktionshindrade</textBlock>
      <textBlock ix="4">1998/99:40 av Leif Carlson (m) till socialministern</textBlock>
      <textBlock ix="5">En ny alkoholpolitik</textBlock>
    </textBlock>
  </contentBlock>
  <contentBlock ix="76">
    <textBlock ix="0">
      <textBlock ix="0">Interpellationerna redovisas i bilaga som fogas till riksdagens snabbprotokoll tisdagen den 24 november.</textBlock>
    </textBlock>
  </contentBlock>
  <contentBlock ix="77">
    <textBlock ix="0">
      <textBlock ix="0">6 §  Anmälan om frågor för skriftliga svar</textBlock>
    </textBlock>
  </contentBlock>
  <contentBlock ix="78">
    <textBlock ix="0">
      <textBlock ix="0">Anmäldes att följande frågor för skriftliga svar framställts</textBlock>
    </textBlock>
  </contentBlock>
  <contentBlock ix="79">
    <textBlock ix="0">
      <textBlock ix="0">den 18 november</textBlock>
    </textBlock>
  </contentBlock>
  <contentBlock ix="80">
    <textBlock ix="0">
      <textBlock ix="0">1998/99:75 av Lena Sandlin (s) till näringsministern</textBlock>
      <textBlock ix="1">Förarlicens för snöskotrar</textBlock>
      <textBlock ix="2">1998/99:76 av Lena Sandlin (s) till näringsministern</textBlock>
      <textBlock ix="3">Behörighetskrav för moped klass I</textBlock>
      <textBlock ix="4">1998/99:77 av Sofia Jonsson (c) till utbildningsministern</textBlock>
      <textBlock ix="5">Studiemedelssystemet</textBlock>
      <textBlock ix="6">1998/99:78 av Per Lager (mp) till justitieministern</textBlock>
      <textBlock ix="7">IB-forskningen</textBlock>
      <textBlock ix="8">1998/99:79 av Margareta Viklund (kd) till jordbruksministern</textBlock>
      <textBlock ix="9">Åtgärdsprogram angående människosynen</textBlock>
      <textBlock ix="10">1998/99:80 av Yvonne Ruwaida (mp) till justitieministern</textBlock>
      <textBlock ix="11">Partnerskapslagen</textBlock>
    </textBlock>
  </contentBlock>
  <contentBlock ix="81">
    <textBlock ix="0">
      <textBlock ix="0">den 19 november</textBlock>
    </textBlock>
  </contentBlock>
  <contentBlock ix="82">
    <textBlock ix="0">
      <textBlock ix="0">1998/99:81 av Gudrun Lindvall (mp) till jordbruksministern</textBlock>
      <textBlock ix="1">Antibiotika i ost</textBlock>
      <textBlock ix="2">1998/99:82 av Carina Hägg (s) till utrikesministern</textBlock>
      <textBlock ix="3">Försvunna kurdiska ungdomar</textBlock>
      <textBlock ix="4">1998/99:83 av Carina Hägg (s) till försvarsministern</textBlock>
      <textBlock ix="5">Gentekniska vapen</textBlock>
    </textBlock>
  </contentBlock>
  <contentBlock ix="83">
    <textBlock ix="0">
      <textBlock ix="0">Frågorna redovisas i bilaga som fogas till riksdagens snabbprotokoll tisdagen den 24 november.</textBlock>
    </textBlock>
  </contentBlock>
  <contentBlock ix="84">
    <textBlock ix="0">
      <textBlock ix="0">7 §  Anmälan om skriftliga svar på frågor</textBlock>
    </textBlock>
  </contentBlock>
  <contentBlock ix="85">
    <textBlock ix="0">
      <textBlock ix="0">Anmäldes att skriftliga svar på följande frågor inkommit</textBlock>
    </textBlock>
  </contentBlock>
  <contentBlock ix="86">
    <textBlock ix="0">
      <textBlock ix="0">den 18 november</textBlock>
    </textBlock>
  </contentBlock>
  <contentBlock ix="87">
    <textBlock ix="0">
      <textBlock ix="0">1998/99:49 av Sten Tolgfors (m) till statsrådet Pierre</textBlock>
      <textBlock ix="1">Schori</textBlock>
      <textBlock ix="2">Uppehållstillstånd för vuxenadopterade</textBlock>
      <textBlock ix="3">1998/99:52 av Carina Hägg (s) till justitieministern</textBlock>
      <textBlock ix="4">Förrättare av vigsel och partnerskap</textBlock>
      <textBlock ix="5">1998/99:54 av Margareta Viklund (kd) till försvarsministern</textBlock>
      <textBlock ix="6">Beredskap för att bekämpa sabotage</textBlock>
      <textBlock ix="7">1998/99:59 av Krister Örnfjäder (s) till justitieministern</textBlock>
      <textBlock ix="8">Handel med stöldgods i kiosker och butiker</textBlock>
      <textBlock ix="9">1998/99:60 av Barbro Westerholm (fp) till inrikesministern</textBlock>
      <textBlock ix="10">Ersättning till försökspersoner/patienter i kliniska prövningar</textBlock>
      <textBlock ix="11">1998/99:61 av Michael Hagberg (s) till justitieministern</textBlock>
      <textBlock ix="12">Uteblivna pensionsersättningar</textBlock>
      <textBlock ix="13">1998/99:62 av Raimo Pärssinen (s) till justitieministern</textBlock>
      <textBlock ix="14">Personalförsörjningsplan vid Rikspolisstyrelsen</textBlock>
      <textBlock ix="15">1998/99:63 av Lena Olsson (v) till socialministern</textBlock>
      <textBlock ix="16">Läkemedel mot demens</textBlock>
      <textBlock ix="17">1998/99:68 av Carina Hägg (s) till statsrådet Britta</textBlock>
      <textBlock ix="18">Lejon</textBlock>
      <textBlock ix="19">Lobbyorganisationer</textBlock>
    </textBlock>
  </contentBlock>
  <contentBlock ix="88">
    <textBlock ix="0">
      <textBlock ix="0">den 19 november</textBlock>
    </textBlock>
  </contentBlock>
  <contentBlock ix="89">
    <textBlock ix="0">
      <textBlock ix="0">1998/99:53 av Carina Hägg (s) till statsrådet Ingegerd Wärnersson</textBlock>
      <textBlock ix="1">Dyslektiker</textBlock>
      <textBlock ix="2">1998/99:55 av Yvonne Ruwaida (mp) till miljöministern</textBlock>
      <textBlock ix="3">Utsläpp av växthusgaser</textBlock>
      <textBlock ix="4">1998/99:56 av Sonja Fransson (s) till utbildningsministern</textBlock>
      <textBlock ix="5">KK-stiftelsen</textBlock>
      <textBlock ix="6">1998/99:65 av Sten Tolgfors (m) till statsrådet Ingegerd Wärnersson</textBlock>
      <textBlock ix="7">FUNKIS-utredningen</textBlock>
    </textBlock>
  </contentBlock>
  <contentBlock ix="90">
    <textBlock ix="0">
      <textBlock ix="0">Svaren redovisas i bilaga som fogas till riksdagens snabbprotokoll tisdagen den 24 november.</textBlock>
    </textBlock>
  </contentBlock>
  <contentBlock ix="91">
    <textBlock ix="0">
      <textBlock ix="0">8 §  Kammaren åtskildes kl. 15.00.</textBlock>
    </textBlock>
  </contentBlock>
  <contentBlock ix="92">
    <textBlock ix="0">
      <textBlock ix="0"/>
      <textBlock ix="1">Förhandlingarna leddes av andre vice talmannen.</textBlock>
    </textBlock>
  </contentBlock>
</protocol>
