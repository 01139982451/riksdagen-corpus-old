<protocol id="prot-1962--fk--1">
  <contentBlock page="0" id="i-0f46775a1dd7804c">
    <textBlock id="i-2f2cf03439df8453">RIKSDAGENS PROTOKOLL</textBlock>
  </contentBlock>
  <contentBlock page="0" id="i-0f74da2a2f7ff9a4">
    <textBlock id="i-944d23dbf3a0cc97"> </textBlock>
  </contentBlock>
  <contentBlock page="0" id="i-2171ef0e2ea7d841">
    <textBlock id="i-842853920ba84046">Nr 1 FÖRSTA KAMMAREN 1962</textBlock>
  </contentBlock>
  <contentBlock page="0" id="i-23f6c5d4332daafa">
    <textBlock id="i-bbe380ed183b5fc5"> </textBlock>
  </contentBlock>
  <contentBlock page="0" id="i-b4cb598aab872c98">
    <textBlock id="i-875b12cff0440f29">10—11 januari</textBlock>
  </contentBlock>
  <contentBlock page="0" id="i-acccb676ab35f76f">
    <textBlock id="i-8c0c6df378bf48c7">Debatter m. m.</textBlock>
  </contentBlock>
  <contentBlock page="0" id="i-c7dfcddf72f6fb32">
    <textBlock id="i-0141a34480c3cd29">Onsdagen den 10 januari Sid. Hälsningstal av ålderspresidenten</textBlock>
  </contentBlock>
  <contentBlock page="0" id="i-ca60ce501b062196">
    <textBlock id="i-de0f00cfe5eca301">Anföranden av ålderspresidenten och talmannen efter talmansvalen 5</textBlock>
  </contentBlock>
  <contentBlock page="0" id="i-a8af944939c32fc4">
    <textBlock id="i-0f4c8c06b083e2c6">Anförande av talmannen efter sekreterarvalet ............s.c-- &gt; 5 Minnesord över herr GIyIM ...ssssssesseesreererr reser rr r rr rr rea 6 Meddelande ang. sammanträdestider .......s.ssoseeseeers ere re rt 6</textBlock>
  </contentBlock>
  <contentBlock page="0" id="i-0bd4ff7ce8b51e6b">
    <textBlock id="i-c67c461f2a43628b">Torsdagen den 11 januari</textBlock>
  </contentBlock>
  <contentBlock page="0" id="i-632b42ccb8ede276">
    <textBlock id="i-1dd6c313c63a924c">Anförande av talmannen å rikssalen ; 7</textBlock>
  </contentBlock>
  <contentBlock page="0" id="i-9ca17aa92b3eccaa">
    <textBlock id="i-0dcf5a35494269f8">Samtliga avgjorda ärenden</textBlock>
  </contentBlock>
  <contentBlock page="0" id="i-40eb28ef43ce2c06">
    <textBlock id="i-da80e09afda67cce">Onsdagen den 10 januari</textBlock>
  </contentBlock>
  <contentBlock page="0" id="i-080e5ba58ded140c">
    <textBlock id="i-76c636fda2e158ad">Protokoll från justitiedepartementet ang. fullmaktsgranskning .... 4 UPPLÖD: ss ss sd ere es vä be ere AN GR bi BE fR fö 6 IRK EB TANNER NER SKR VöR BEA Jes SR ÄR 5 Val av talman :Och' vice talmänn as: secs: ess sees eb: RR 5 Val av sekreterare sosssseseseeeesererererre rr rr rr rr rr RR RR rr RR rss 5</textBlock>
  </contentBlock>
  <contentBlock page="0" id="i-5b190bf0865c4ea2">
    <textBlock id="i-3a73d1d92afce091">1 Första kammarens protokoll 1962. Nr 1</textBlock>
  </contentBlock>
  <contentBlock page="2" id="i-a31efab2eedc9e38">
    <textBlock id="i-80ef36cea9709db6">Onsdagen den 10 januari 1962</textBlock>
  </contentBlock>
  <contentBlock page="2" id="i-a25fd22d4ff79caa">
    <textBlock id="i-f0ee25ac472289e4">Nr 1 3</textBlock>
  </contentBlock>
  <contentBlock page="2" id="i-5ff59f9c18944487">
    <textBlock id="i-9bcb3835ceca8add">Sedan i kraft av $ 49 regeringsformen och $ 2 riksdagsordningen riksdagen sammankommit här i huvudstaden onsdagen den 10 januari 1962, sammanträdde riksdagens första kammare i den uti riksdagens hus för kammaren anordnade sam-</textBlock>
  </contentBlock>
  <contentBlock page="2" id="i-ec1108e771fe7fc7">
    <textBlock id="i-7275a8a81c79acc1">lingssal samma dag,</textBlock>
  </contentBlock>
  <contentBlock page="2" id="i-27431d86ee5c6578">
    <textBlock id="i-6b4034aa864a5beb">Onsdagen den 10 januari, kl. 11.00.</textBlock>
  </contentBlock>
  <contentBlock page="2" id="i-2cfd750c948fd469">
    <textBlock id="i-a7209fc81f8decef">Herr SANDLER framträdde till talmansbordet och yttrade:</textBlock>
    <textBlock id="i-47ec807985f4b670">Ärade kammarledamöter! En vördsam välkomsthälsning riktar jag till eder alla, nytillträdande eller återkommande riksdagsrepresentanter i denna kammare. De senare återknyter en god fortsättnings gamla kontakter. De förra tillönskar jag, i det nya värv de nu tillträder, en arbetsbefrämjande trivsel i kamratkretsen.</textBlock>
    <textBlock id="i-de8c4306d5689687">Oss alla är förunnat att få följa med i ännu ett nytt solvarv inom tidens ändlöst framrinnande ström. Därmed ser vi framför oss ett fortsatt utrymme att fyllas ut av oss åliggande arbete för eget folks bästa under ömsesidigt befruktande samtillvaro med andra folk i fredens hägn.</textBlock>
    <textBlock id="i-d16bc996a3a19ee3">Oss höves då att i stilla hågkomst särskilt av dem, som i självförglömmande lojalitet mot höga humana värden stupat på pliktens väg, söka väl taga tillvara det rådrum för eget verk i levande livet, varom ett nybegynt år återtänder hoppets ljuslåga i allas vår efemära tillvaro.</textBlock>
    <textBlock id="i-ff299f0f047e40e8">Det gångna året har icke lämnat i arv ett saldo, som entydigt siar om de skickelser efterföljaren bär dolda i sitt sköte.</textBlock>
    <textBlock id="i-4b0f48c6239f8135">Då vi gör oss beredda att, så bra vi förmår, ta befattning med våra egna dagsaktuella angelägenheter har vad vi upplevat av världshändelser runt vårt Norden hos oss måst mer och mer inskärpa insikten att vi tillhör en folkens gemenskap, som för all framtid blir ett alltmer betydande element i betingelserna för vårt eget väl.</textBlock>
  </contentBlock>
  <contentBlock page="2" id="i-9a9ad3455e898308">
    <textBlock id="i-cc394d6ecb09d1db">Utom av så mycket annat, som förvandlat svensk isolationism till något hopplöst föråldrat, erinras vi därom på ett konkret sätt av våra soldater i Gaza och Kongo. Deras lojala och tappra insats till befästande av fred och en humanitetens ordning är väl förtjänt av en kammarens nyårshälsning.</textBlock>
    <textBlock id="i-55b215592318fceb">Trots alla de farhågor, med vilka året 1962 är behängt i sin start, är en förtröstan outrotlig att under dess vidare förlopp förnyade ansatser i folkförsonande syftning icke skall krossas av den världskatastrof, vars eventualitet ej heller helt saknas inom synkretsen.</textBlock>
    <textBlock id="i-19a51dc5ccfadd00">Utan panikföreställningar men i vaksam beredskap går vi sålunda att återupptaga vårt sedvanliga riksdagsarbete. I förväntan att detta skall ske i frimodig arbetslust förklarar jag kammarens första plenum för året öppnat.</textBlock>
  </contentBlock>
  <contentBlock page="2" id="i-e158c274d900a0dc">
    <textBlock id="i-8f4ba0a58baed125">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i 8 1 mom. 2 av kammarens ordningsstadga anmodat byråsekreteraren W. Sten wall att, till dess sekreterare blivit utsedd, föra kammarens protokoll, ävensom att herr ordföranden för tillfället anställt de övriga befattningshavare, som ansetts erforderliga.</textBlock>
  </contentBlock>
  <contentBlock page="2" id="i-2928023d3acdfc94">
    <textBlock id="i-f071c870bc6107c8">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="3" id="i-80d25933aa798cce">
    <textBlock id="i-d641bc5a53989228">4 Nr 1</textBlock>
  </contentBlock>
  <contentBlock page="3" id="i-72f412c1a700a138">
    <textBlock id="i-01edf81becc0ef00">Protokoll, hållet inför statsrådet och t. f. chefen för justitiedepartementet Hermansson den 4 januari 1962.</textBlock>
  </contentBlock>
  <contentBlock page="3" id="i-9040cb8cd715d474">
    <textBlock id="i-04931b975703a122">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter som skulle inför departementschefen företagas innan årets riksdag sammanträdde; och infunno sig nu inför t. f. departementschefen Hermansson av fullmäktige i riksbanken herrar Åsbrink, Kollberg och Svärd samt av fullmäktige i riksgäldskontoret herrar Renlund, Strand och Hagberg.</textBlock>
    <textBlock id="i-27a4cd599ea7b93e">Till justitiedepartementet hade insänts fullmakter dels för 23 personer, som vid val i oktober 1961 för vissa valkretsar utsetts till ledamöter av riksdagens första kammare för en tid av åtta år, räknade från och med den 1 januari 1962, dels för en person, smidesmästaren Bror Nyström, som — efter det att en plats övergått till Stockholms läns och Uppsala läns valkrets från annan valkrets — vid ny röstsammanräkning blivit utsedd till ledamot av första kammaren för Stockholms läns och Uppsala läns valkrets för tiden från och med den 1 januari 1962 till den 1 januari 1963, dels för en person, som — efter det Nyström avsagt sig ledamotsuppdraget — vid ny röstsammanräkning blivit utsedd att inträda i dennes ställe, dels ock för ytterligare 3 personer, som vid nya röstsammanräkningar blivit utsedda såsom ledamöter av första kammaren i stället för avgångna ledamöter av samma kammare.</textBlock>
    <textBlock id="i-a6a23c31141c4f39">Den för Nyström utfärdade fullmakten undantogs från granskningen.</textBlock>
    <textBlock id="i-787371e077d7a6df">Vid granskning av övriga fullmakter framställdes icke någon anmärkning mot desamma.</textBlock>
    <textBlock id="i-f2e1d5f5f9aba9c7">Protokoll över granskningen jämte förteckning å de granskade fullmakterna skulle tillika med dessa överlämnas till första kammaren.</textBlock>
  </contentBlock>
  <contentBlock page="3" id="i-95b757556b750f00">
    <textBlock id="i-5661595fe4979127">I ämbetet: K. G. Grönhagen</textBlock>
  </contentBlock>
  <contentBlock page="3" id="i-fe6f201b7bddeb11">
    <textBlock id="i-43b96ab91c9492d3">Onsdagen den 10 januari 1962</textBlock>
  </contentBlock>
  <contentBlock page="3" id="i-f3845f77298d42f0">
    <textBlock id="i-7d2b5a0445a61f80">Den åberopade förteckningen, som jämväl upplästes, lydde sålunda:</textBlock>
  </contentBlock>
  <contentBlock page="3" id="i-76b3ba3b3340ab3b">
    <textBlock id="i-0ef8c466a2a37575">Förteckning</textBlock>
  </contentBlock>
  <contentBlock page="3" id="i-5615fa40e5ac1582">
    <textBlock id="i-911536575737b859">å ledamöter av riksdagens första kammare enligt fullmakter, granskade inför t.f. chefen för justitiedepartementet Hermansson den 4 januari 1962.</textBlock>
  </contentBlock>
  <contentBlock page="3" id="i-be922fac6d7d702b">
    <textBlock id="i-56bdad9fae661dc9">Stockholms stad</textBlock>
  </contentBlock>
  <contentBlock page="3" id="i-caeddd6fe953c46a">
    <textBlock id="i-7b4383f8b709ea81">1 Bibliotekarien Ebon Andersson</textBlock>
    <textBlock id="i-4cd1eebce0d4ce77">2 Riksgäldsfullmäktigen Axel Strand</textBlock>
    <textBlock id="i-a3c5fbf38938a4d9">3 Redaktören Birger Lundström</textBlock>
    <textBlock id="i-da947511100a7ad1">4 Statsrådet Ulla Lindström</textBlock>
    <textBlock id="i-5a9a76c3883a45cf">3 Chefredaktören Allan Hernelius</textBlock>
    <textBlock id="i-1e8d74df00ff0df2">6 Direktören Carl Albert Anderson</textBlock>
    <textBlock id="i-a08a84f8f9b403b3">7 Redaktören Per-Olof Hanson</textBlock>
    <textBlock id="i-4249aa310df30265">8 Förbundsordföranden Knut Johansson</textBlock>
    <textBlock id="i-26cf13226b9be30c">9 Direktören Yngve Holmberg</textBlock>
    <textBlock id="i-0085ac97dadda1d4">10 Statsrådet Herman Kling</textBlock>
    <textBlock id="i-8b596d5e1ec7f8e5">11 Fil. mag. Blenda Ljungberg</textBlock>
    <textBlock id="i-709efb1797c8185a">12 Ambassadören Alva Myrdal</textBlock>
    <textBlock id="i-6ec0edaa4b2a43a2">13 Hemhjälpskonsulenten Margareta Nordström</textBlock>
    <textBlock id="i-48740549dd53e749">14 Jur. dr Lennart Geijer</textBlock>
    <textBlock id="i-6b19be9a4c195ec5">15 Fil. lic. Jonas Nordenson</textBlock>
    <textBlock id="i-23b10e8ab41ad547">16 Redaktören Fritjof Lager</textBlock>
  </contentBlock>
  <contentBlock page="3" id="i-18ffc7ac5ac26ada">
    <textBlock id="i-fec8b4c1898e1ace">Stockholms län och Uppsala län</textBlock>
  </contentBlock>
  <contentBlock page="3" id="i-4dcddf949cb6d392">
    <textBlock id="i-3527d8e703a117ae">17 Landstingsmannen Manne Olsson, Nykvarn</textBlock>
  </contentBlock>
  <contentBlock page="3" id="i-e8bf75493fdcc0dd">
    <textBlock id="i-75e2f94fd45242d9">Göteborgs och Bohus län</textBlock>
  </contentBlock>
  <contentBlock page="3" id="i-58e9ded5729d9c9a">
    <textBlock id="i-5369b2dcd6ae3396">18 Korrespondenten Tore Billman, Karlskoga</textBlock>
  </contentBlock>
  <contentBlock page="3" id="i-dd2145d71d23d43a">
    <textBlock id="i-f8a079b69c8d541d">Älvsborgs län</textBlock>
  </contentBlock>
  <contentBlock page="3" id="i-52be88bac3f758e1">
    <textBlock id="i-89c6af07c7509af2">19 Statsrådet Gunnar Sträng, Spånga</textBlock>
    <textBlock id="i-3d9e782c869f9095">20 Lantbrukaren Ragnar Sveningsson, Tranemo</textBlock>
    <textBlock id="i-5fccf1ceadb6c1ea">21 Redaktören Herbert Larsson, Väners-</textBlock>
    <textBlock id="i-2bba95f0af9ae97c">borg</textBlock>
    <textBlock id="i-d0e9c1bf74044e05">Redaktören Torsten Andersson,</textBlock>
    <textBlock id="i-8388a2b93568d4c7">Brämhult</textBlock>
    <textBlock id="i-5be31c29cafe7ae7">Häradsdomaren Johan Kronstrand,</textBlock>
    <textBlock id="i-b0408464de5b131a">Dals-Rostock</textBlock>
    <textBlock id="i-9909876930ad3077">Direktören John Ericsson, Stockholm</textBlock>
    <textBlock id="i-4e19e09b7cf6d176">Kommunalkamreraren Arvid Enars-</textBlock>
    <textBlock id="i-c0a92a6386eb8d88">son, Stommen, Laxarby</textBlock>
  </contentBlock>
  <contentBlock page="3" id="i-1425f08b57aca0ef">
    <textBlock id="i-3db9aae99e70dae0">22 23</textBlock>
  </contentBlock>
  <contentBlock page="3" id="i-169c827d9e1dadbb">
    <textBlock id="i-c0950c7ef2c904f2">24 25</textBlock>
  </contentBlock>
  <contentBlock page="3" id="i-c570506f8722d9f7">
    <textBlock id="i-d1a99a72e8d7b299">Skaraborgs län</textBlock>
    <textBlock id="i-a90ee3813da29207">26 Elektrikern Paul Jansson, Hjälstaberg, Moholm</textBlock>
    <textBlock id="i-e51fac30d68b1e4e">Västernorrlands län och Jämtlands län</textBlock>
  </contentBlock>
  <contentBlock page="3" id="i-2a5d38a400c39c8c">
    <textBlock id="i-8bf418f066d2507d">27 Länsskogvaktaren Valfrid Vikner, Sveg</textBlock>
  </contentBlock>
  <contentBlock page="4" id="i-5ea4fbb51b72fba2">
    <textBlock id="i-16296ef7c9c3fefa">Onsdagen den 10 januari 1962</textBlock>
  </contentBlock>
  <contentBlock page="4" id="i-e13e74764c5127d0">
    <textBlock id="i-8a6f1fa8a118ff07">Här skulle antecknas, att herrar Billman och Wikner utsetts att inträda såsom ledamöter av kammaren efter respektive herrar Spetz och Per Olofsson, vilka avsagt sig sina riksdagsmannabefattningar.</textBlock>
  </contentBlock>
  <contentBlock page="4" id="i-1fefc48cd64c91bc">
    <textBlock id="i-98925b64016621e4">Vidare upplästes och lades till handlingarna ett från justitiedepartementet ankommet protokoll, så lydande:</textBlock>
  </contentBlock>
  <contentBlock page="4" id="i-0864bf4ca17fc8fa">
    <textBlock id="i-a9c94702df0dd7fc">Protokoll, hållet inför statsrådet och chefen för justitiedepartementet den 9 januari 1962.</textBlock>
  </contentBlock>
  <contentBlock page="4" id="i-07d6e119c3ed9bf7">
    <textBlock id="i-54545ec25bd119fb">Till justitiedepartementet hade denna dag från länsstyrelsen i Västerbottens län inkommit fullmakt för ombudsmannen Thure Dahlberg, Luleå, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-f35c1c8976d85ffc">Vid granskningen av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-10452f2482dd95ce">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="4" id="i-1b17a868ae75f9b4">
    <textBlock id="i-57239958c4dbac4f">I ämbetet: K. G. Grönhagen</textBlock>
  </contentBlock>
  <contentBlock page="4" id="i-2db12a6504795676">
    <textBlock id="i-5eecac2d694d18c7">Det antecknades, att herr Dahlberg utsetts att inträda såsom ledamot av kammaren i stället för herr Grym, vilken avlidit.</textBlock>
  </contentBlock>
  <contentBlock page="4" id="i-9285a378391c5817">
    <textBlock id="i-39c5cd4fe9d22fc1">Enligt $ 2 i ordningsstadgan för kammaren anställdes nu upprop av kammarens ledamöter, varvid såsom frånvarande antecknades herr Anderson, Carl Albert.</textBlock>
  </contentBlock>
  <contentBlock page="4" id="i-d51a5bad88320b88">
    <textBlock id="i-322fa3967ca0ed9e">Upplästes följande till kammaren inkomna ansökning:</textBlock>
  </contentBlock>
  <contentBlock page="4" id="i-07bbc85387dfa503">
    <textBlock id="i-b4405090665b277d">Till riksdagens första kammare</textBlock>
  </contentBlock>
  <contentBlock page="4" id="i-82154721658cdab1">
    <textBlock id="i-819c9e4dc394019e">Undertecknad anhåller härmed vördsamt om tjänstledighet från riksdagens arbete under januari månad på grund av utlandsresa.</textBlock>
    <textBlock id="i-f41f31ae77dd22e7">Stockholm den 8 januari 1962</textBlock>
  </contentBlock>
  <contentBlock page="4" id="i-dd63603b4e2ac444">
    <textBlock id="i-2d1ca88c8423f4ca">Carl Albert Anderson Den begärda ledigheten beviljades.</textBlock>
  </contentBlock>
  <contentBlock page="4" id="i-0f6f5cb94979de2e">
    <textBlock id="i-40afa24710d06062">Nr 1 5 Företogs val av talman; och utsågs därtill:</textBlock>
  </contentBlock>
  <contentBlock page="4" id="i-aa30a48011206bb7">
    <textBlock id="i-184df3e3caaa8df1">herr Sundelin med 141 röster.</textBlock>
  </contentBlock>
  <contentBlock page="4" id="i-95a6f88e32f10261">
    <textBlock id="i-56352f1973d11b5d">Anställdes val av förste vice talman; och utsågs därtill:</textBlock>
  </contentBlock>
  <contentBlock page="4" id="i-586fd76ab6fb35ca">
    <textBlock id="i-94fb751cce922d44">herr Strand med 132 röster.</textBlock>
  </contentBlock>
  <contentBlock page="4" id="i-2c8a97090b844db4">
    <textBlock id="i-1905cc413ad6baae">Företogs val av andre vice talman och utsågs därtill:</textBlock>
  </contentBlock>
  <contentBlock page="4" id="i-f308de18da4ba757">
    <textBlock id="i-b02a7e28ba3007ee">herr Johansson, Ivar, med 109 röster.</textBlock>
  </contentBlock>
  <contentBlock page="4" id="i-9943bcfdbb2aad63">
    <textBlock id="i-84044408535211af"> </textBlock>
  </contentBlock>
  <contentBlock page="4" id="i-d378ff929f5df400">
    <textBlock id="i-f8a9bfec1c59238d">Herr SANDLER, som nu lämnade talmansplatsen, yttrade därvid till herr talmannen:</textBlock>
    <textBlock id="i-49a7b62db5b70561">Jag lyckönskar presidiet till det förrättade valet, och till Eder, herr talman, överlämnar jag nu talmansklubban, att av Eder, som vi alla väl vet, brukas med skicklighet och oväld.</textBlock>
  </contentBlock>
  <contentBlock page="4" id="i-3a469a3560053bc5">
    <textBlock id="i-1fc3950fab05d4c9">Herr TALMANNEN intog talmansplatsen och anförde:</textBlock>
    <textBlock id="i-296aaa9b36838448">Herr ålderspresident, ärade kammarledamöter! På mina egna och vice talmännens vägnar ber jag att få framföra vårt mycket varma tack för det stora förtroende, som kammaren visat oss genom det nu förrättade valet.</textBlock>
  </contentBlock>
  <contentBlock page="4" id="i-943d7d05b65cbdf8">
    <textBlock id="i-ce68d47d2e519103"> </textBlock>
  </contentBlock>
  <contentBlock page="4" id="i-5ce89787ac20613d">
    <textBlock id="i-aa90ee2dc2c56679">På framställning av herr talmannen beslöt kammaren att nu företaga val av sekreterare.</textBlock>
  </contentBlock>
  <contentBlock page="4" id="i-fabdf9eaf678ae35">
    <textBlock id="i-884d20d77847ede7">Valet företogs; och befanns efter valförrättningens slut hava blivit till sekreterare utsedd:</textBlock>
  </contentBlock>
  <contentBlock page="4" id="i-49773dce8024ae35">
    <textBlock id="i-598f665a8eedba8b">hovrättsassessor K.-G. Lindelöw med 134 röster.</textBlock>
  </contentBlock>
  <contentBlock page="4" id="i-531fad091f584321">
    <textBlock id="i-10f9d6a599d72596">Hovrättsassessor Lindelöw fick nu företräde, varvid herr TALMANNEN yttrade;</textBlock>
    <textBlock id="i-74cec7f477553c26">Kammaren har vid det nu förrättade valet av sekreterare för år 1962 återvalt Eder herr hovrättsassessor Lindelöw. Det sätt, på vilket Ni hittills skött sekreterarbefattningen, har tillfredsställt oss alla. Vi är övertygade om att så kommer att bli fallet även i fortsättningen. Hjärtligt välkommen att åter intaga Eder plats som första kammarens sekreterare.</textBlock>
  </contentBlock>
  <contentBlock page="5" id="i-d8ca7e1f698fd152">
    <textBlock id="i-8d58b0339c7113a5">6 Nr 1</textBlock>
  </contentBlock>
  <contentBlock page="5" id="i-5599732a729a22a5">
    <textBlock id="i-d190db9492d58d07">Protokollsföringen övertogs härefter av sekreteraren. In fidem</textBlock>
  </contentBlock>
  <contentBlock page="5" id="i-6dcfaac3918627b9">
    <textBlock id="i-7967b3d04b06c43c">W. Stenwall</textBlock>
  </contentBlock>
  <contentBlock page="5" id="i-29c5eb6d9025a2a6">
    <textBlock id="i-18550307945adc68">Herr TALMANNEN anförde:</textBlock>
    <textBlock id="i-8c102b6c319b6d67">Vid slutet av den senast gångna julhelgen nådde oss budet att ledamoten av denna kammare kronojägare Jakob Grym hastigt avlidit. Dödsbudet kom väl oväntat för oss alla.</textBlock>
    <textBlock id="i-e39c488d7107269f">Jakob Grym tillhörde riksdagen sedan år 1943, därav under två år andra kammaren och därefter till sin bortgång första kammaren som representant för valkretsen Västerbottens län och Norrbottens län. I sin hembygd i Tornedalen har hans krafter tagits i anspråk för olika uppgifter, bl. a. också på det kommunala området och i landstinget.</textBlock>
    <textBlock id="i-67d855b263983d1c">Här i riksdagen lärde vi oss känna och uppskatta honom för hans vänliga och rättframma sätt och för hans sakliga inlägg i debatterna.</textBlock>
    <textBlock id="i-31004d53df0f4ec3">Vi lyser frid över hans minne.</textBlock>
  </contentBlock>
  <contentBlock page="5" id="i-5200edac889f33bc">
    <textBlock id="i-f4150f291d5ecec0">Detta yttrande åhördes av kammarens ledamöter stående.</textBlock>
  </contentBlock>
  <contentBlock page="5" id="i-2d6ccfc62a3a0b1e">
    <textBlock id="i-4465f5760c0d8012">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att torsdagen den 11 innevarande månad kl. 11.00 infinna sig uti slottskapellet samt, efter förrättad gudstjänst, enligt 8 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="5" id="i-5966ebe17cf71dd0">
    <textBlock id="i-e06cfc222b782425">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelningen av dessa biljetter proportionellt i förhållande till ledamotsantalet i varje valkrets finge ske genom sekreteraren.</textBlock>
  </contentBlock>
  <contentBlock page="5" id="i-24b7193f43c9a357">
    <textBlock id="i-90e215616ce40612">Denna hemställan bifölls.</textBlock>
  </contentBlock>
  <contentBlock page="5" id="i-44515373160efe47">
    <textBlock id="i-8654c1b667504f32">Härefter yttrade herr TALMANNEN: Jag ber att få lämna följande meddelande angående kommande plena.</textBlock>
  </contentBlock>
  <contentBlock page="5" id="i-e9e9bee198a4d348">
    <textBlock id="i-fdcc3f2592d7da84">Onsdagen. den 10 januari 1962</textBlock>
  </contentBlock>
  <contentBlock page="5" id="i-5af8e58437d84723">
    <textBlock id="i-91618b08ed205915">Plena hålles i fortsättningen under de fyra första veckorna av vårsessionen 1962 på följande tider:</textBlock>
  </contentBlock>
  <contentBlock page="5" id="i-c543635794bbd958">
    <textBlock id="i-6f2c1c9257aa932f">Innevarande vecka:</textBlock>
  </contentBlock>
  <contentBlock page="5" id="i-9b495c8c6ae65600">
    <textBlock id="i-3cdbc540b61cc04d">torsdagen den 11/1 kl. 10.30 fredagen den 12/1 kl. 10.00 (småval)</textBlock>
  </contentBlock>
  <contentBlock page="5" id="i-7de45ddc0b400ecb">
    <textBlock id="i-c5cff6384bb56711">Nästa vecka, den 14—20/1:</textBlock>
  </contentBlock>
  <contentBlock page="5" id="i-cbf95cb82af3fd01">
    <textBlock id="i-f17303ff571709c1">tisdagen den 16/1 kl. 16.00 (val av ledamöter och suppleanter i utskott)</textBlock>
  </contentBlock>
  <contentBlock page="5" id="i-ac18fb78a36b3016">
    <textBlock id="i-b37004d88c79321f">onsdagen den 17/1 kl. 16.00 (bordläggningsplenum)</textBlock>
  </contentBlock>
  <contentBlock page="5" id="i-e54a583dbe7d883f">
    <textBlock id="i-3e03865b82dd548b">Veckan den 21—27/1:</textBlock>
  </contentBlock>
  <contentBlock page="5" id="i-8a740df619e33ac8">
    <textBlock id="i-ce0abca6689c45bb">tisdagen den 23/1 kl. 10.00 (remissdebatt)</textBlock>
  </contentBlock>
  <contentBlock page="5" id="i-9c89e4cc9872d751">
    <textBlock id="i-92783b796604c3f1">onsdagen den 24/1 kl. 10.00 (ev. fortsatt remissdebatt)</textBlock>
  </contentBlock>
  <contentBlock page="5" id="i-2ded7c86f5c5aab6">
    <textBlock id="i-ef9d563a885b1ac6">torsdagen den 25/1 kl. 10.00 med fortsättning kl. 16.00</textBlock>
    <textBlock id="i-7d98f96d7c4d1503">fredagen den 26/1 kl. 10.00 med fortsättning kl. 19.30</textBlock>
    <textBlock id="i-7dd040b8ba37ca34">(sista dag för avlämnande av fristående motioner)</textBlock>
  </contentBlock>
  <contentBlock page="5" id="i-03e35b90e7999cb9">
    <textBlock id="i-8291bd26801e3953">Veckan den 28/1—3/2: onsdagen den 31/1 kl. 10.00 (remiss av sista dagens motioner)</textBlock>
  </contentBlock>
  <contentBlock page="5" id="i-79524db5a93f1283">
    <textBlock id="i-6624a22a5a252848">fredagen den 2/2 kl. 14.00 (bordläggningsplenum)</textBlock>
  </contentBlock>
  <contentBlock page="5" id="i-b29318a2bea79265">
    <textBlock id="i-57f1dbacb5d7b4be">En stencilerad plan över dessa plena, upptagande även vissa ytterligare uppgifter, har delats ut bland kammarens ledamöter.</textBlock>
  </contentBlock>
  <contentBlock page="5" id="i-63f2178a13d7867b">
    <textBlock id="i-a8893127a8153819">Till sammanträde med utskotten och statsrevisorerna kommer att kallas sålunda:</textBlock>
  </contentBlock>
  <contentBlock page="5" id="i-736b9093eff2e416">
    <textBlock id="i-b4510f832576a3a2">Utrikesutskottet: onsdagen den 17/1 kl. 10.30.</textBlock>
  </contentBlock>
  <contentBlock page="5" id="i-3b5badf868e0ffe0">
    <textBlock id="i-8e39e12a386c2a19">Övriga utskott: samma dag kl. 11.00. Statsrevisorerna: samma dag kl. 10.00.</textBlock>
  </contentBlock>
  <contentBlock page="5" id="i-094b4309fd36dfb6">
    <textBlock id="i-7efd86347302451b">Ledighet från riksdagsgöromålen beviljades herr Hanson, Per-Olof, för tiden den 13—den 18 i denna månad för</textBlock>
  </contentBlock>
  <contentBlock page="6" id="i-888a617cf2f0779a">
    <textBlock id="i-0c408b136c2373f8">Torsdagen den 11 januari 1962</textBlock>
  </contentBlock>
  <contentBlock page="6" id="i-a26228beec12ce63">
    <textBlock id="i-2e6369a7ae4853a8">deltagande i Europarådets rådgivande församlings möte i Strasbourg.</textBlock>
    <textBlock id="i-0ed94c0308d94424">Justerades ett protokollsutdrag för denna dag.</textBlock>
  </contentBlock>
  <contentBlock page="6" id="i-bdd7aa2559f1b2bf">
    <textBlock id="i-6998deb210947d5e">Nr 1 vå</textBlock>
  </contentBlock>
  <contentBlock page="6" id="i-1d49a467024b8e17">
    <textBlock id="i-e368359d1d507990">Kammarens sammanträde avslutades kl. 12.04.</textBlock>
  </contentBlock>
  <contentBlock page="6" id="i-9019099315b9bffa">
    <textBlock id="i-76d774eafa18803d">In fidem K.-G. Lindelöw</textBlock>
  </contentBlock>
  <contentBlock page="6" id="i-067d00b29c8bb955">
    <textBlock id="i-6b562b8d925c6912">Torsdagen den 11 januari</textBlock>
  </contentBlock>
  <contentBlock page="6" id="i-dec2aa782a3e915f">
    <textBlock id="i-70e0b28050674011">Kammaren sammanträdde kl. 10.30.</textBlock>
  </contentBlock>
  <contentBlock page="6" id="i-a77e34fa694255d3">
    <textBlock id="i-3e2e3d43adec7b04">Ledighet från riksdagsgöromålen beviljades fröken Mattson för tiden den 15—den 19 januari för deltagande i Europarådets session i Strasbourg.</textBlock>
  </contentBlock>
  <contentBlock page="6" id="i-88b4a93d273eb72d">
    <textBlock id="i-a2349cd399f49fe0">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde fredagen den 12 innevarande månad företaga följande val, nämligen</textBlock>
  </contentBlock>
  <contentBlock page="6" id="i-5ab8694f8dd72fa2">
    <textBlock id="i-689c2542d4484464">dels av fyra ledamöter i talmanskonferensen,</textBlock>
  </contentBlock>
  <contentBlock page="6" id="i-088a8ceeb7836919">
    <textBlock id="i-bb7dcdb90ceeebbe">dels av två kanslideputerade samt av två suppleanter för dessa,</textBlock>
  </contentBlock>
  <contentBlock page="6" id="i-352f3615a15fed88">
    <textBlock id="i-94313e8e46b6e8d2">dels av sex ledamöter att deltaga i tillsättandet av vissa befattningshavare hos kammaren,</textBlock>
  </contentBlock>
  <contentBlock page="6" id="i-2f89097538bcfb26">
    <textBlock id="i-4ce34d02236e7e34">dels ock av fyra ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="6" id="i-ddfa2d570181df9c">
    <textBlock id="i-c349bf6808791727">Detta förslag antogs.</textBlock>
  </contentBlock>
  <contentBlock page="6" id="i-193e6d0633d5b934">
    <textBlock id="i-7f25326db379aa9a">Herr talmannen anförde vidare, ätt han, likaledes efter samråd med andra kammarens talman, finge föreslå, det första kammaren ville besluta att vid sammanträde, som komme att hållas tisdagen den 16 i denna månad, företaga val dels av ledamöter och suppleanter i de ständiga utskotten, dels av revisorer och revisorssuppleanter för granskning av statsverkets, riksbankens och riksgäldskontorets tillstånd, styrelse och för-</textBlock>
  </contentBlock>
  <contentBlock page="6" id="i-1520f8c3e14e45dc">
    <textBlock id="i-b11bdc2b9271b410">valtning, dels ock av medlemmar och suppleanter i Nordiska rådet.</textBlock>
  </contentBlock>
  <contentBlock page="6" id="i-c2656402c9078749">
    <textBlock id="i-0c1255ddb78ea5d1">Vad herr talmannen sålunda föreslagit bifölls.</textBlock>
  </contentBlock>
  <contentBlock page="6" id="i-acf2d0db3b485ef0">
    <textBlock id="i-28477bdbffdaeb62">På framställning av herr talmannen beslöt kammaren nu, kl. 10.33, att ajournera sina förhandlingar till kl. 10.45.</textBlock>
  </contentBlock>
  <contentBlock page="6" id="i-3b31cf82449a445b">
    <textBlock id="i-ebd9545a3a73df39">Till åtlydnad av Kungl. Maj:ts kallelse avgingo herr talmannen och kammarens ledamöter kl. 10.45 till slottskapellet, där riksdagspredikan hölls av kyrkoherden i Slottsstadens församlings pastorat i Malmö, prosten C. O. B. Nivenius. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="6" id="i-cde971e100a29f93">
    <textBlock id="i-8792d81c422c8e73">Hans Maj:t Konungen kom tillstädes och öppnade riksdagen med det i protokollsbihanget införda tal.</textBlock>
  </contentBlock>
  <contentBlock page="6" id="i-54ce1187a99f1377">
    <textBlock id="i-4844bf6197e9d2e8">Herr TALMANNEN framträdde därpå och yttrade:</textBlock>
  </contentBlock>
  <contentBlock page="6" id="i-1c4720fe5aaa11da">
    <textBlock id="i-ca272d7303ab62ce">Eders majestät!</textBlock>
  </contentBlock>
  <contentBlock page="6" id="i-5d7bdffed3009e4d">
    <textBlock id="i-c25a35638792506f">Det gångna året har i mycket stor utsträckning präglats av oron och spänningen på det internationella området. Skuggorna har övervägt och ljusglimtarna har varit få. Ibland har orosmolnen förefallit även oss hotande nära. Händelser har inträffat som djupt upprört och skakat oss alla. En sådan händelse var, såsom Eders Majestät nyss erinrade om, Dag Hammarskjölds tragiska bortgång vid fullgörandet av sitt uppdrag i Fören-</textBlock>
  </contentBlock>
  <contentBlock page="7" id="i-5212e4d381751ccc">
    <textBlock id="i-77872d0c9b4c4d6d">8 Nr 1</textBlock>
  </contentBlock>
  <contentBlock page="7" id="i-b2ff8e9fb0175af7">
    <textBlock id="i-ef67a3fe5834b22b">Torsdagen den ta Nationernas tjänst. Andra svenskar har också fått offra sina liv vid fullgörandet av uppdrag hos FN-styrkan i Kongo. Vi känner djupt deltagande med dem som på detta sätt mistat kära anförvanter och vänner, och vi kan endast hoppas att de insatser som gjorts och de offer som bringats inte må ha varit förgäves utan att de bidragit till skapande av förutsättningar för bättre och fredligare förhållanden i det nu så splittrade och oroliga Kongo.</textBlock>
    <textBlock id="i-1b61a6d7c1c63ff4">Meddelandet om att riksdagen har att emotse förslag från Eders Majestät om väsentligt ökade anslag för det svenska biståndet till underutvecklade länder kommer säkert att möta allmän förståelse.</textBlock>
    <textBlock id="i-fd25468e01b4e06f">Eders Majestät har också i sitt tal förebådat framläggande av förslag om ett fortsatt inrepolitiskt reformarbete på skilda områden, såsom grundlig reformering av den obligatoriska skolan, fortsatt utbyggnad av den högre undervisningen och forskningen, ökad bostadsproduktion, upprustning i ökad takt av landsbygdens vägnät och städernas trafikleder, förstärkta och förbättrade sociala anordningar m. m. Det är glädjande att vårt lands ekonomiska möjlighe-</textBlock>
  </contentBlock>
  <contentBlock page="7" id="i-adc936014b2394fa">
    <textBlock id="i-f65b7ab50612d1fc">11 januari 1962</textBlock>
  </contentBlock>
  <contentBlock page="7" id="i-8c5503818574dd6c">
    <textBlock id="i-f6004987d15c4e19">ter kunnat bedömas vara sådana, att utrymme finnes för ett fortsatt reformarbete av denna omfattning.</textBlock>
    <textBlock id="i-8fc833ca3ca5cff7">Med varmaste önskan att lycka och välgång må följa Eders Majestät och hela det kungliga huset betygar jag Eders Majestät första kammarens undersåtliga vördnad, tillit och trohet.</textBlock>
  </contentBlock>
  <contentBlock page="7" id="i-7502037120f8ee3d">
    <textBlock id="i-f3aa04f9ec45c31c">Sedan andra kammarens talman därefter i denna kammares namn till Han; Maj:t Konungen framfört andra kammarens undersåtliga vördnad, fingo talmännen vardera mottaga, av herr statsrådet och chefen för finansdepartementet Sträng ett exemplar av Kungl. Maj:ts proposition nr 1, angående statsverkets tillstånd och behov under budgetåret 1962/ 63, samt av herr statsrådet och chefen för justitiedepartementet Kling ett exemplar av Kungl. Maj:ts berättelse till 1962 års riksdag om vad i rikets styrelse sig tilldragit, varefter ceremonien å rikssalen avslutades och första kammaren enligt beslut, fattat före avtågandet från samlingsrummet, åtskildes vid utgången från rikssalen kl. 12.28.</textBlock>
  </contentBlock>
  <contentBlock page="7" id="i-674b7ad597a1ea75">
    <textBlock id="i-a0f389161f06b2d0">In fidem K.-G. Lindelöw</textBlock>
  </contentBlock>
  <contentBlock page="7" id="i-37d3d82565bc0e61">
    <textBlock id="i-e66310a390531405">Stockholm 1962. Kungl. Boktryckeriet P. A. Norstedt &amp; Söner 620074</textBlock>
  </contentBlock>
</protocol>
