<protocol id="prot-1939-urtima-fk--16">
  <contentBlock page="0" id="i-7dbbacda9e172fed">
    <textBlock id="i-ae80dd04ea28759b">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-91b8bdb96856370a">
    <textBlock id="i-fa6f0f44ff0d41e6">1939. Första kammaren. Nr 16.</textBlock>
  </contentBlock>
  <contentBlock page="0" id="i-247172e2ebe6986c">
    <textBlock id="i-ee4822aa3fb46dd2"> </textBlock>
  </contentBlock>
  <contentBlock page="0" id="i-3bcf570d4cfe2bf5">
    <textBlock id="i-448880e45e27cf13"> </textBlock>
  </contentBlock>
  <contentBlock page="0" id="i-d20cdd1ddeb854b3">
    <textBlock id="i-46bd1e05bd338408">Tisdagen den 7 november.</textBlock>
  </contentBlock>
  <contentBlock page="0" id="i-15309a1d41af2f95">
    <textBlock id="i-0e2d7d7a4ccd493b">Kammaren sammanträdde kl. 4 e. m.</textBlock>
  </contentBlock>
  <contentBlock page="0" id="i-9045ebf288978071">
    <textBlock id="i-36c23182713497b4"> </textBlock>
  </contentBlock>
  <contentBlock page="0" id="i-6cf8d84e23b0b31d">
    <textBlock id="i-e51a0945a76661b1">Justerades protokollen för den 1 och den 4 innevarande månad.</textBlock>
  </contentBlock>
  <contentBlock page="0" id="i-b3e6f0df5f6136a8">
    <textBlock id="i-f57c9432b49f3a0f"> </textBlock>
  </contentBlock>
  <contentBlock page="0" id="i-bb53935ad499440e">
    <textBlock id="i-9da1e7e40680900b">Herr förste vice talmannen erhöll på begäran ordet och yttrade: Herr talman! Jag hemställer, att kammaren för sin del måtte besluta, att första särskilda utskottet skall behandla Kungl. Maj:ts i lördags avlämnade propositioner nr 65—068, ävensom de ytterligare framställningar, som kunna komma att av Kungl. Maj:t eller i enskilda motioner göras i dessa ämnen eller andra i oskiljaktigt sammanhang därmed stående frågor.</textBlock>
    <textBlock id="i-32d2ee8f975ba6ff">Tillika hemställer jag, att andra kammaren måtte inbjudas att i detta beslut förena sig med första kammaren.</textBlock>
  </contentBlock>
  <contentBlock page="0" id="i-1e897ea8dcd3e8bf">
    <textBlock id="i-1af21a6b324b7e19">Vad herr förste vice talmannen sålunda hemställt bifölls. Ett protokollsutdrag i ämnet justerades och avsändes till andra kammaren.</textBlock>
  </contentBlock>
  <contentBlock page="0" id="i-fe68c655226029ae">
    <textBlock id="i-1b8f33184bc57d9d">Anmäldes och godkändes första särskilda utskottets förslag till riksdagens skrivelse, nr 53, till Konungen i anledning av Kungl. Maj:ts proposition angående nybyggnad av minsvepare m. m. jämte i ämnet väckta motioner.</textBlock>
  </contentBlock>
  <contentBlock page="0" id="i-60f4ed0432ce6691">
    <textBlock id="i-68f14d15ffc015fc">Upplästes två till kammaren inkomna ansökningar, vilka jämte därvid fogade läkarintyg voro så lydande:</textBlock>
  </contentBlock>
  <contentBlock page="0" id="i-1389e8054727e5ad">
    <textBlock id="i-e1815754f34fa867">Till riksdagens första kammare. Undertecknad får härmed med stöd av bifogade läkarintyg vördsamt anhålla om fortsatt ledighet från riksdagsarbetet under en månads tid räknat fr. o. m. den 8 november 1939.</textBlock>
  </contentBlock>
  <contentBlock page="0" id="i-2d44dd82ab37fbdc">
    <textBlock id="i-21ba9f1917b11218">Malmberget den 4 november 1939. Nils Svensson.</textBlock>
  </contentBlock>
  <contentBlock page="0" id="i-7e50fbe93521356a">
    <textBlock id="i-f7d7c8d1ce3dd8b5">Härmed intygas, att riksdagsman Nils Svensson i Malmberget på grund av sjukdom alltjämt är förhindrad att deltaga i riksdagsarbetet för en tid av ytterligare minst 1 månad räknat fr. o. m. den 8 november 1939.</textBlock>
    <textBlock id="i-77ab826728431e0f">Gällivare den 1 november 1939.</textBlock>
    <textBlock id="i-25140b09ba3ac794">Torsten M. Beckman, med. dr, lasarettsläkare. Till riksdagens första kammare.</textBlock>
    <textBlock id="i-f2332bcf603692db">Under åberopande av närlagda läkarintyg får jag härmed vördsamt anhåla J befrielse från riksdagsarbetet för tiden till och med den 11 november</textBlock>
    <textBlock id="i-c1a33f4d4cc9e7a3">Stockholm den 6 november 1939.</textBlock>
    <textBlock id="i-53449f93a9f3399e">Karl Wistrand.</textBlock>
  </contentBlock>
  <contentBlock page="0" id="i-4bea4658cb560e90">
    <textBlock id="i-51071263c7b62627">Första kammarens protokoll vid urtima riksdagen 1939. Nr 16. 1</textBlock>
  </contentBlock>
  <contentBlock page="1" id="i-d6ad30b7dccfc6f7">
    <textBlock id="i-e23c184afc56f23d">Do</textBlock>
  </contentBlock>
  <contentBlock page="1" id="i-a9a15e8371087c92">
    <textBlock id="i-208de1cb91476a94">Nr 16. Tisdagen den 7 november 1939.</textBlock>
  </contentBlock>
  <contentBlock page="1" id="i-652d411c7a9b55e0">
    <textBlock id="i-18916ae04c73b81c">Att direktör Karl Wistrand på grund av gallblåseinflammation (cholecystitis acuta) tillsvidare och minst en veckas tid framåt är förhindrad deltaga i riksdagsarbetet intygas.</textBlock>
    <textBlock id="i-3bbc38d4eded7451">Stockholm den 6 november 1939.</textBlock>
    <textBlock id="i-a4b94ea2856e6f4b">Thorolf Hedborg, leg. läk., livmedikus.</textBlock>
    <textBlock id="i-2f198703827c7765">De begärda ledigheterna beviljades.</textBlock>
  </contentBlock>
  <contentBlock page="1" id="i-64b7ebf2b460231d">
    <textBlock id="i-e2e1962c738cfab5">Upplästes ett från andra kammaren ankommet protokollsutdrag, nr 145, utvisande att nämnda kammare förenat sig med första kammaren i dess beslut att första särskilda utskottet skulle behandla jämväl Kungl. Maj:ts propositioner nr 65, angående anvisande av medel för utlämnande av lån till anläggningar för artificiell torkning av vallskördarna m. m., nr 66, angående prisreglerande åtgärder på jordbrukets område, nr 67, angående anvisande å tillläggsstat I till riksstaten för budgetåret 1939/40 av vissa ytterligare anslagsmedel, samt nr 68, med förslag till förordning angående tillverkning och beskattning av maltdrycker m. m., m. m.</textBlock>
  </contentBlock>
  <contentBlock page="1" id="i-24d9544ff1d03b5c">
    <textBlock id="i-5ab33e498db3f7d2">Berörda kungl. propositioner, som härefter föredrogos var för sig, hänvisades till första särskilda utskottet.</textBlock>
  </contentBlock>
  <contentBlock page="1" id="i-c188e235da793436">
    <textBlock id="i-0b7ed771f270c23e">Föredrogos och hänvisades till första särskilda utskottet nedannämnda motioner: |</textBlock>
    <textBlock id="i-4fd013493485be5c">nr 14, av herr Nordenson m. fl., i anledning av Kungl. Maj:ts proposition med förslag till lag med vissa bestämmelser rörande reglering av den inhemska prisbildningen (prisregleringslag);</textBlock>
    <textBlock id="i-e73a5156ff59cb5e">nr 15, av herr Roos m. fl., i anledning av Kungl. Maj:ts proposition med förslag till lag med vissa bestämmelser rörande reglering av den inhemska prisbildningen (prisregleringslag); samt</textBlock>
    <textBlock id="i-e3a6bf0efa8412b1">nr 16, av herr Tjällgren m. fl., i anledning av Kungl. Maj:ts proposition angående ställande av statlig garanti för täckande av vissa kostnader för vedproduktionen m. m.</textBlock>
    <textBlock id="i-2c2c8509383e40b7">Föredrogos, men bordlades ånyo på flera ledamöters begäran första särskilda utskottets utlåtanden nr 34—-37 samt andra särskilda utskottets utlåtanden nr 25 och 26.</textBlock>
  </contentBlock>
  <contentBlock page="1" id="i-8f3fc6047585c921">
    <textBlock id="i-982e14d68b0020f9">Herr Herlitz väckte en motion, nr 17, i anledning av Kungl. Maj:ts proposition med förslag till lag med vissa bestämmelser rörande reglering av den inhemska prisbildningen (prisregleringsanslag).</textBlock>
  </contentBlock>
  <contentBlock page="1" id="i-8975f4e18b7101bc">
    <textBlock id="i-91c995dca16da7c3">Motionen blev på begäran bordlagd.</textBlock>
  </contentBlock>
  <contentBlock page="1" id="i-8dca08cb166056e3">
    <textBlock id="i-b74d04356339223f">Justerades ytterligare protokollsutdrag för denna dag, varefter kammarens sammanträde avslutades kl. 4.08 e. m.</textBlock>
  </contentBlock>
  <contentBlock page="1" id="i-a59861a36a904cb1">
    <textBlock id="i-7f8851766cfae946">In fidem G. H. Berggren.</textBlock>
  </contentBlock>
  <contentBlock page="2" id="i-724ae1b019a03638">
    <textBlock id="i-6a7d4f1b1e007ae4">Onsdagen den 8 november 1939. Nr 16. 3</textBlock>
  </contentBlock>
  <contentBlock page="2" id="i-328815a85a090bf7">
    <textBlock id="i-e321c336fb008573">Onsdagen den 8 november.</textBlock>
  </contentBlock>
  <contentBlock page="2" id="i-3297b4240346c2d5">
    <textBlock id="i-4246551efb9d3c8d">Kammaren sammanträdde kl. 11 f. m.</textBlock>
  </contentBlock>
  <contentBlock page="2" id="i-9707857c271d2cfe">
    <textBlock id="i-490264095424b6dc">Herr talmannen yttrade: Meddelande har inkommit, som underrättar om att ledamoten av denna kammare gruvarbetaren Nils Svensson i Malmberget avlidit. Efter endast en riksdag har han efter en längre tids sjuklighet fått sluta sin påbörjade gärning här. Medborgerligt intresse förde honom fram till ansvarsfulla poster i det allmännas tjänst. Vår avlidne kamrat gav intryck av att med redlig vilja och goda uppsåt fullgöra sina åtaganden. Vi vilja giva uttryck åt vårt erkännande och vårt tack och lysa frid över hans minne.</textBlock>
  </contentBlock>
  <contentBlock page="2" id="i-54caecc67abbf252">
    <textBlock id="i-754082ab5201545e">Detta anförande åhördes av kammarens ledamöter stående.</textBlock>
  </contentBlock>
  <contentBlock page="2" id="i-deeac44bec8be16f">
    <textBlock id="i-fc16f5f0d66c6769">Upplästes en till kammaren inkommen ansökning, som Jämte därvid fogat läkarintyg var så lydande: Riksdagens första kammare, Stockholm. Med hänvisning till bifogade läkartintyg anhåller jag om ledighet från riksdagsgöromålen till och med den 14 november.</textBlock>
  </contentBlock>
  <contentBlock page="2" id="i-f48ba6636d2010ac">
    <textBlock id="i-e40b28096858f39c">Göteborg den 7 november 1939. | Th. Magnusson.</textBlock>
  </contentBlock>
  <contentBlock page="2" id="i-88c3ec0f16998edc">
    <textBlock id="i-7e8cd4d934da341e">Riksdagsman Theodor Magnusson, Göteborg, som vårdas å härvarande öronpoliklinik sedan den /,, 1939 för Epistaxis + Hypertonia, är på grund av denna sin sjukdom förhindrad att deltaga i riksdagsgöromålen under tiden "/,, -—'4/,, 1939, vilket härmed intygas.</textBlock>
    <textBlock id="i-da82be289dbf5894">Göteborg den 7 november 1939.</textBlock>
    <textBlock id="i-554eb6b62df6a363">V. Hofvander, leg. läk.</textBlock>
    <textBlock id="i-959976ae43d30f07">Den begärda ledigheten beviljades.</textBlock>
  </contentBlock>
  <contentBlock page="2" id="i-443ccd5c79542d16">
    <textBlock id="i-6ab4343a99776422">Jämlikt $ 20 av kammarens ordningsstadga hade herr Lindhagen till hans excellens herr ministern för utrikes ärendena framställt följande frågor: »Anser ej statsrådet det utlovade tillfället att orientera riksdagen om Ålandsfrågans läge nu vara inne? Och när kan proposition i ämnet till riksdagen tillika vara att förvänta?»</textBlock>
  </contentBlock>
  <contentBlock page="2" id="i-000d2efd32e0d7f4">
    <textBlock id="i-13fcc76d2f2d9723">Hans excellens herr ministern för utrikes ärendena Sandler, som enligt å föredragningslistan gjord anteckning hade för avsikt att vid detta sammanträde -besvara herr Lindhagens berörda frågor, erhöll ordet och anförde: Herr talman! Med anledning av denna fråga och utan att fästa särskilt avseende vid dess formulering vill jag meddela, att jag gärna vill medverka till att så snart ske kan under urtima riksdagen tillfälle beredes till en behandling i kammaren av det utrikespolitiska läget, i vad det berör vårt land.</textBlock>
  </contentBlock>
  <contentBlock page="2" id="i-9ee429aff59db820">
    <textBlock id="i-d3012aae3cc9b0c2">Ang. riksdagens orientering om Ålandsfrågans läge m. m.</textBlock>
  </contentBlock>
  <contentBlock page="3" id="i-5032ded7cfb247aa">
    <textBlock id="i-40c419d7b185ce37">4 Nr 16. Onsdagen den 8 november 1939.</textBlock>
  </contentBlock>
  <contentBlock page="3" id="i-d723dfd93c759f2f">
    <textBlock id="i-90cc9072f100e1f6">Ång. riksdagens orientering om Ålandsfrågans läge m. m. (Forts.)</textBlock>
    <textBlock id="i-c6461b7883afc2f5">Herr Lindhagen: Herr talman! Jag har till utrikesministern framställt följande frågor: Anser ej statsrådet det utlovade tillfället att orientera riksdagen om Ålandsfrågans läge nu vara inne? Och när kan proposition i ämnet till riksdagen tillika vara att förvänta? Jag har skyndat mig att göra dessa frågor för att påminna om att riksdagen också skall höras över Ålands öde i tid, innan genom någon överenskommelse mellan Sovjet och Finland, eventuellt efter rådplägning med en eller flera nordiska utrikesministrar eller regeringar, fattas ett definitivt beslut, som gör, att vi knappast behöva höras efteråt annat än i nåder formellt.</textBlock>
    <textBlock id="i-c1f51c9b82675528">Jag kan icke underlåta, allra minst såsom inskriven i socialdemokratiska partiet, att lägga på hjärtat dess främsta utrikespolitiska sats: »ett oavlåtligt ingripande för nationernas självbestämningsrätt» och således icke minst även min egen åländska nations självbestämningsrätt. Herrarna och pressen få ursäkta, men det är en ståndpunkt i Ålandsfrågan, som även överensstämmer med sekelskiftets, med 1908, 1918 och 1921 års enstämmiga mening hos svenska regeringar, riksdagar och partier, att ålänningarna borde få avgöra sitt eget öde och, om de ville det — vilket de fortfarande vilja — få äntligen komma tillbaka hem. De voro också eniga om, att Åland under inga förhållanden får befästas.</textBlock>
    <textBlock id="i-dc9942e6d0a8e1c0">De förhandlingar, som nu föras, gälla ju även Åland, enligt vad man förnummit, men de äga rum endast mellan Finland och Sovjetunionen. Det har också förmälts i pressen, att därvid livliga överläggningar om det ena eller andra skulle ägt rum med en eller flera av Nordens utrikesministrar.</textBlock>
    <textBlock id="i-9b732b0bdf12bc18">Nu förhåller det sig emellertid så, att Ålandsfrågan inte kan ensidigt avgöras av Finland och Sovjetunionen. Sveriges riksdag och ålänningarna såsom de verkliga rättshavarna — trots »skamliga» och således, enligt romerska rätten och åtminstone svensk rättspraxis i nutiden, ogiltiga fördrag — måste eckså höras.</textBlock>
    <textBlock id="i-ecdb8b9ba47303fa">Frankrikes mening vid Versaillesfreden var nämligen att liksom Sönderjylland borde efter omröstning återfalla till Danmark, så borde Åland omsider återgå till Sverige. Men då satte sig folkförbundet på Englands initiativ däremot. Förbundets tillkallade »experter» förklarade kort sagt, att Finland borde bibehålla suveräniteten över Åland, därför att finska staten önskade det och vidare därför, att det vore en oförrätt emot Finland, om man fråntog denna suveränitet såsom dock en erkänsla för den modiga kamp Finland fört mot bolsjevismen och därmed bidragit till stäckande mot vidare framfärd till västern. I sanning ett »paktum turpe» — ett skamligt avgörande.</textBlock>
    <textBlock id="i-70c61453a95e5181">Men det förhåller sig även så, att Sovjet först ställt som villkor, att Åland under inga förhållanden får befästas. Vidare ha vi erfarit, att förhandlingarna mellan Sovjet och Finland — med vilken medverkan regeringsvis från Sverige och eventuellt Norge och Danmark känna vi inte — lett till en överenskommelse att Åland skall få befästas, eftersom Finland så gärna önskar det, men icke befästas av Sverige.</textBlock>
    <textBlock id="i-fb6c562f4f1f0092">Om detta blir en definitiv överenskommelse mellan Finland och Sovjet, betyder det ju följande: intet land kan befästas annat än av den, som har suveräniteten över landet, och om detta villkor bekräftas i avtalet mellan Finland och Sovjet, eventuellt med överseende från nordiska regeringars sida, så betyder i varje fall förbudet för Sverige att befästa Åland, att Sovjet för sin del medgivit, att i avtalet med Finland får ingå, att suveräniteten över Åland och således också rättigheten att befästa Åland icke vidare är en internationell fråga och icke ens en svensk fråga, utan i och med denna överenskommelse och den makt, som ligger bakom densamma, med ett starkt Sovjet och ett tillfredsställt Finland, kommer Ålands öde, oss oåtsport, att vara i det stora</textBlock>
  </contentBlock>
  <contentBlock page="4" id="i-d837f4fb596cb74f">
    <textBlock id="i-155a2cedf9060a6c">Onsdagen den 8 november 1939. . Nr 16. 5</textBlock>
  </contentBlock>
  <contentBlock page="4" id="i-5f0ea37882f74816">
    <textBlock id="i-71ab67aadbf2edf3">Ang. riksdagens orientering om Ålandsfrågans läge m. m. (Forts.) hela avgjort, åtminstone i denna nedsjunkna tid. Det uppskov, som utrikesministern nu ytterligare begär, kan då inte betyda annat än att vi eventuellt komma att ställas inför ett fullbordat faktum och att således detta avtal kommer att bli gällande, varvid riksdagen bara har att som politisk boskap anamma vad vi inte våga göra något åt.</textBlock>
  </contentBlock>
  <contentBlock page="4" id="i-2438e0450d5c8e76">
    <textBlock id="i-d588a0e7e401d651">Föredrogs och hänvisades till första särskilda utskottet herr Herlitz motion, nr 17, i anledning av Kungl. Maj:ts proposition med förslag till lag med vissa bestämmelser rörande reglering av den inhemska prisbildningen (prisregleringslag).</textBlock>
  </contentBlock>
  <contentBlock page="4" id="i-78d858f601bc37d8">
    <textBlock id="i-f9fdde88af6fbdf6">Föredrogos ånyo första särskilda utskottets utlåtanden:</textBlock>
    <textBlock id="i-bd4dafa85b594e83">nr 34, i anledning av Kungl. Maj:ts proposition angående anvisande av medel för uppförande av nybyggnad för luftförsvarscentral m. m.;</textBlock>
    <textBlock id="i-cf2fa94f9c31ec4e">nr 35, i anledning av Kungl. Maj:ts proposition angående gäldandet av kostnader för utmärkande av vissa skyddsområden;</textBlock>
    <textBlock id="i-2c5cca0e4ddbca2b">nr 36, i anledning av Kungl. Maj:ts proposition angående överskridande av viss delpost i den för luftskyddsinspektionen fastställda avlöningsstaten; samt</textBlock>
    <textBlock id="i-6423caf6440a97ec">nr 37, i anledning av Kungl. Maj:ts proposition angående bidrag till enskilda järnvägar för anordnande av vissa skyddsrum.</textBlock>
  </contentBlock>
  <contentBlock page="4" id="i-b54fe809fb3265f2">
    <textBlock id="i-3dd55926bc5b5681">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="4" id="i-bcdb5521443ff56a">
    <textBlock id="i-d09f864f93b81584">Föredrogos ånyo andra särskilda utskottets utlåtanden:</textBlock>
    <textBlock id="i-4833b5c081a76fda">nr 25, i anledning av Kungl. Maj:ts proposition med förslag till lag angående ändrad lydelse av 1 $ lagen den 17 juni 1916 (nr 235) om försäkring för olycksfall i arbete; samt</textBlock>
    <textBlock id="i-eb7faa2c3f0a7630">nr 26, i anledning av dels Kungl. Maj:ts proposition med förslag till förordning om handläggning vid krig eller krigsfara av vissa ärenden rörande den allmänna hälsooch sjukvården, dels ock en i ämnet väckt motion.</textBlock>
  </contentBlock>
  <contentBlock page="4" id="i-ba100a27d891439a">
    <textBlock id="i-7ec193c72cdac4c7">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="4" id="i-50c79568dc517b32">
    <textBlock id="i-95bc0a0479555930">Anmäldes andra särskilda utskottets förslag till riksdagens skrivelser till Konungen:</textBlock>
    <textBlock id="i-bb3034834d1aa91b">nr 54, i anledning av Kungl. Maj:ts proposition med förslag till lag angående ändrad lydelse av 1 8 lagen den 17 juni 1916 (nr 235) om försäkring för olycksfall i arbete; och</textBlock>
    <textBlock id="i-a492358fffb41c02">nr 55, i anledning av Kungl. Maj:ts proposition med förslag till förordning om handläggning vid krig eller krigsfara av vissa ärenden rörande den allmänna hälsooch sjukvården.</textBlock>
    <textBlock id="i-234a1177cf86c893">Skrivelseförslagen godkändes under förutsättning, beträffande förslaget nr 54, att utskottets hemställan i utlåtande nr 25 samt, i fråga om förslaget nr 55, att utskottets hemställan i utlåtande nr 26 bifölles även av andra kammaren.</textBlock>
  </contentBlock>
  <contentBlock page="4" id="i-0ce73e058a1ffe52">
    <textBlock id="i-5524a617b073a33b">Justerades protokollsutdrag för denna dag, varefter kammarens sammanträde avslutades kl. 11.15 f. m.</textBlock>
  </contentBlock>
  <contentBlock page="4" id="i-378690947910e056">
    <textBlock id="i-79725fcfbafe92fd">Tn fidem G. H. Berggren.</textBlock>
  </contentBlock>
</protocol>
