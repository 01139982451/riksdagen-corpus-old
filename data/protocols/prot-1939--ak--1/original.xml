<protocol id="prot-1939--ak--1">
  <contentBlock page="0" ix="0">
    <textBlock ix="0">RIKSDAGENS PROTOKOLL.</textBlock>
  </contentBlock>
  <contentBlock page="0" ix="1">
    <textBlock ix="0">1939. Andra kammaren. Nr I.</textBlock>
  </contentBlock>
  <contentBlock page="0" ix="2">
    <textBlock ix="0"> </textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">I enlighet med $ 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen.</textBlock>
  </contentBlock>
  <contentBlock page="0" ix="5">
    <textBlock ix="0">Tisdagen den 10 januari. Kl. 11 f. m.</textBlock>
  </contentBlock>
  <contentBlock page="0" ix="6">
    <textBlock ix="0">$ 1.</textBlock>
  </contentBlock>
  <contentBlock page="0" ix="7">
    <textBlock ix="0">Sammanträdet öppnades av representanten för Uppsala län herr Borg, såsom den ledamot, vilken bevistat de flesta riksdagar, med följande ord: Ärade riksdagsledamöter! Enligt grundlagen tillkommer det mig att taga till orda för att öppna detta sammanträde. Jag ber då först att få hälsa Eder samtliga välkomna. :</textBlock>
    <textBlock ix="1">Vi leva i en tid av oro och bekymmer ute i världen. Nationer och folk föröda varandra i blodiga krig och inre slitningar, och statsmännens alla ansträngningar synas icke kunna råda bot och giva folken ro och trygghet. Genom vårt läge och vår omtanke om vårt folk och land leva vi tämligen lugnt här uppe.i Norden. Härför böra vi känna oss tacksamma. :</textBlock>
    <textBlock ix="2">Då vi nu gå till vårt riksdagsarbete, måtte vi då besjälas av den enda tanken att söka åstadkomma något, som är av värde för vårt folk och fosterland. De senaste riksdagarna hava också genom sina beslut lyckats åstadkomma reformer och välfärdsanordningar av stort värde och till nytta för oss alla. Måtte vi därför icke förtröttas utan fortsätta på den inslagna vägen, fortsätta med det samarbete, som pågått under de senaste åren och som alltjämt pågår och som givit så rika och värdefulla resultat.</textBlock>
    <textBlock ix="3">I förhoppning om att dessa mina nu uttalade önskningar måtte gå i uppfyllelse förklarar jag detta sammanträde öppnat.</textBlock>
  </contentBlock>
  <contentBlock page="0" ix="8">
    <textBlock ix="0">$2.</textBlock>
  </contentBlock>
  <contentBlock page="0" ix="9">
    <textBlock ix="0">Herr ordföranden tillkännagav, att han anmodat undertecknade att föra protokollet, till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="0" ix="10">
    <textBlock ix="0">$ 3. Upplästes följande till kammaren ankomna protokoll angående den i 8 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="0" ix="11">
    <textBlock ix="0">Protokoll, hållet inför statsrådet och chefen för justitiedepartementet den 4 januari 1939.</textBlock>
    <textBlock ix="1">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför depar-</textBlock>
  </contentBlock>
  <contentBlock page="0" ix="12">
    <textBlock ix="0">Andra kammarens protokoll 1939. Nr 1. 1</textBlock>
  </contentBlock>
  <contentBlock page="1" ix="0">
    <textBlock ix="0">9 Nr 1. Tisdagen den 10 januari 1939.</textBlock>
  </contentBlock>
  <contentBlock page="1" ix="1">
    <textBlock ix="0">tementschefen företagas innan årets lagtima riksdag sammanträdde; och 1infunno sig nu av fullmäktige i riksbanken herrar A. Amnér, S. Stendahl och C. Jonsson samt av fullmäktige i riksgäldskontoret herrar K. Hildebrand, A. Råstock och E. Eriksson.</textBlock>
    <textBlock ix="1">Till justitiedepartementet hade insänts fullmakter för 3 personer, vilka vid nya röstsammanräkningar blivit utsedda såsom ledamöter av riksdagens andra kammare i stället för avgångna ledamöter av samma kammare.</textBlock>
    <textBlock ix="2">Det anmärktes såsom avvikande från det i 88 $ lagen om val till riksdagen föreskrivna formuläret, att i två av fullmakterna tiden, för vilken de avgångna ledamöterna utsetts, icke angivits i full överensstämmelse med det formulär, som i förevarande fall bör användas.</textBlock>
    <textBlock ix="3">Då emellertid denna avvikelse från formuläret icke syntes vara av beskaffenhet att därigenom otydlighet föranleddes, ansågs densamma ej böra utgöra hinder mot fullmakternas godkännande.</textBlock>
    <textBlock ix="4">I övrigt framställdes vid granskningen ingen anmärkning.</textBlock>
    <textBlock ix="5">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" ix="2">
    <textBlock ix="0">I ämbetet: C. G. Bruno.</textBlock>
  </contentBlock>
  <contentBlock page="1" ix="3">
    <textBlock ix="0">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" ix="4">
    <textBlock ix="0">Förteckning å ledamöter av riksdagens andra kammare enligt fullmakter, granskade inför chefen för justitiedepartementet den 4 januari 1939.</textBlock>
  </contentBlock>
  <contentBlock page="1" ix="5">
    <textBlock ix="0">Malmöhus län. 1. Handelsträdgårdsmästaren Gustaf Edvard Lundgren i Soldalen.</textBlock>
  </contentBlock>
  <contentBlock page="1" ix="6">
    <textBlock ix="0">Göteborgs och Bohus läns landstingsområde. 2. Lantbrukaren Herbert Eugen Hermansson i Kvistljungby.</textBlock>
  </contentBlock>
  <contentBlock page="1" ix="7">
    <textBlock ix="0">Västerbottens län. 3. Handlanden Andreas Nilsson i Norrlångträsk.</textBlock>
  </contentBlock>
  <contentBlock page="1" ix="8">
    <textBlock ix="0">$ 4.</textBlock>
  </contentBlock>
  <contentBlock page="1" ix="9">
    <textBlock ix="0">Företogs upprop av kammarens ledamöter, därvid fröken Hesselgren, herrar Lundstedt och Lundbom, fröken Öberg samt herrar Andersson i Vigelsbo, Gezelius och Hage befunnos frånvarande.</textBlock>
  </contentBlock>
  <contentBlock page="1" ix="10">
    <textBlock ix="0">Från herrar Lundstedt, Lundbom och Hage hade till kammaren inkommit läkarintyg, vilka upplästes.</textBlock>
  </contentBlock>
  <contentBlock page="1" ix="11">
    <textBlock ix="0">Fröken Hesselgren, fröken Öberg och herr Gezelius hade uti ingivna, vid uppropet jämväl upplästa ansökningar anhållit om ledighet från riksdagsgöromålen, fröken Hesselgren för fullgörande av uppdrag i Geneve till och med den 13 januari, fröken Öberg på grund av sin moders frånfälle till och med den 14 januari och herr Gezelius för att bliva i tillfälle att närvara vid tingssammanträde under den 10 januari.</textBlock>
  </contentBlock>
  <contentBlock page="1" ix="12">
    <textBlock ix="0">Herr Andersson i Vigelsbo hade icke anmält förfall.</textBlock>
  </contentBlock>
  <contentBlock page="1" ix="13">
    <textBlock ix="0">$ 5.</textBlock>
  </contentBlock>
  <contentBlock page="1" ix="14">
    <textBlock ix="0">Anställdes val av talman i kammaren; och befanns efter valets utgång hava till talman blivit utsedd herr Sävström med 204 röster.</textBlock>
  </contentBlock>
  <contentBlock page="2" ix="0">
    <textBlock ix="0">Tisdagen den 10 januari 1939. Nr 1. 3</textBlock>
  </contentBlock>
  <contentBlock page="2" ix="1">
    <textBlock ix="0">$ 6.</textBlock>
  </contentBlock>
  <contentBlock page="2" ix="2">
    <textBlock ix="0">Företogs val av förste vice talman; och utsågs därvid herr Jeppsson med 162 röster.</textBlock>
  </contentBlock>
  <contentBlock page="2" ix="3">
    <textBlock ix="0">$ 7.</textBlock>
  </contentBlock>
  <contentBlock page="2" ix="4">
    <textBlock ix="0">Vid anställt val av andre vice talman blev därtill utsedd herr Magnusson i Skövde med 118 röster.</textBlock>
  </contentBlock>
  <contentBlock page="2" ix="5">
    <textBlock ix="0">$ 8.</textBlock>
  </contentBlock>
  <contentBlock page="2" ix="6">
    <textBlock ix="0">Älderspresidenten överlämnade ordförandeklubban till herr talmannen, varefter denne hälsade kammaren med följande ord: Herr ålderspresident, mina damer och herrar! Ä vice talmännens och egna vägnar framför jag vårt gemensamma tack för det förtroende som kommit oss till del att ännu en gång få leda kammarens förhandlingar.</textBlock>
    <textBlock ix="1">Sedan vi sist voro samlade ha tre av kammarens ledamöter avgått med döden, nämligen vår förre ålderspresident Andersson i Grimbo, ledamoten från Västerbottens län Axel Fredrik Beckström och statsrådet Janne Nilsson. Herman Andersson invaldes i riksdagen redan år 1901. Vid sin bortgång var han 69 år gammal och hade bevistat i allt 43 riksdagar, en ovanligt lång riksdagsmannabana. Axel Beckström blev icke gammal i riksdagen. Blott två riksdagar var han ledamot av kammaren. 'Han var en god talesman för de fattiga och betryckta i samhället. Janne Nilsson valdes till ledamot av kammären år 1921. Han var en tid verksam inom bevillningsutskottet men övergick sedermera till statsutskottet. I 1930 års försvarsutredning deltog Janne Nilsson med nit och intresse. Är 1936 erhöll han det ansvarsfulla och krävande uppdraget att vara chef för försvarsdepartementet.</textBlock>
    <textBlock ix="2">Vid detta riksmöte komma enligt vad som försports flera viktiga och betydelsefulla förslag att föreläggas oss till behandling. Även om meningarna därvidlag komma att brytas mot varandra, så är det min förvissning, att även vid denna riksdag ett gott och förtroendefullt samarbete skall komma att råda mellan oss alla. Jag hälsar Eder, såväl förutvarande som nytillkomna ledamöter, välkomna!</textBlock>
  </contentBlock>
  <contentBlock page="2" ix="7">
    <textBlock ix="0">8 9.</textBlock>
  </contentBlock>
  <contentBlock page="2" ix="8">
    <textBlock ix="0">Upplästes ånyo och lades till handlingarna dei 8 4 här ovan omförmälda läkarintygen, vilka voro av följande lydelse:</textBlock>
  </contentBlock>
  <contentBlock page="2" ix="9">
    <textBlock ix="0">Att professor Wilhelm Lundstedt, på grund av njursjukdom är oförmögen att deltaga i riksdagsarbetet t. o. m. den 4 februari 1939 intygas.</textBlock>
  </contentBlock>
  <contentBlock page="2" ix="10">
    <textBlock ix="0">Hultafors den 9 januari 1939. Elias Garby, leg. läk. Länslasarettet, Nyköping den 7 januari 1939.</textBlock>
  </contentBlock>
  <contentBlock page="2" ix="11">
    <textBlock ix="0">Härmed intygas, att riksdagsman Erik Lundbom på grund av sjukdom —— epididymitis acuta — är oförmögen att inställa sig till och tillsvidare deltaga 1 riksdagsarbetet.</textBlock>
  </contentBlock>
  <contentBlock page="2" ix="12">
    <textBlock ix="0">Som ovan</textBlock>
  </contentBlock>
  <contentBlock page="2" ix="13">
    <textBlock ix="0">W. Gejrot,</textBlock>
  </contentBlock>
  <contentBlock page="2" ix="14">
    <textBlock ix="0">lasarettsläkare.</textBlock>
  </contentBlock>
  <contentBlock page="3" ix="0">
    <textBlock ix="0">4 Nr 1. Tisdagen den 10 januari 1939.</textBlock>
  </contentBlock>
  <contentBlock page="3" ix="1">
    <textBlock ix="0">Att distriktskamrer Ernst Hage på grund av hjärnhinneblödning är tillsvidare förhindrad att bevista 1939 års riksdag intygar. Luleå den 8 januari 1939. Nils Gyllensvärd,</textBlock>
  </contentBlock>
  <contentBlock page="3" ix="2">
    <textBlock ix="0">lasarettsläkare. Ledighet från riksdagsgöromålen beviljades: fröken Hesselgren under 4 dagar fr.o.m. den 10 jan., herr Lundstedt (sjuk) &gt; 26 &gt; &gt; &gt; 10 &gt; &gt; Lundbom (sjuk) tills vidare &gt; &gt; 10 &gt; fröken Öberg under 5 dagar &gt; &gt; 10 &gt; herr Gezelius &gt; &gt; 10 &gt; och &gt; Hage (sjuk) tills vidare &gt; &gt; 10 &gt;</textBlock>
  </contentBlock>
  <contentBlock page="3" ix="3">
    <textBlock ix="0">$ 10.</textBlock>
  </contentBlock>
  <contentBlock page="3" ix="4">
    <textBlock ix="0">Föredrogs åter det under $ 3 här ovan intagna protokollet, varefter kammaren beslöt att, med godkännande av de däri omförmälda fullmakterna, lägga protokollet till handlingarna.</textBlock>
  </contentBlock>
  <contentBlock page="3" ix="5">
    <textBlock ix="0">$ 11.</textBlock>
  </contentBlock>
  <contentBlock page="3" ix="6">
    <textBlock ix="0">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit, att till sekreterare utsetts kammarrättsrådet Sune Norrman med samtliga avgivna eller 137 röster.</textBlock>
  </contentBlock>
  <contentBlock page="3" ix="7">
    <textBlock ix="0">Sedan sekreteraren på kallelse inställt sig, meddelade herr talmannen honom underrättelse om valets utgång och hälsade honom välkommen.</textBlock>
  </contentBlock>
  <contentBlock page="3" ix="8">
    <textBlock ix="0">Protokollsföringen övertogs härefter av sekreteraren. Algot Törnkvist. Ernst V. Olsson.</textBlock>
  </contentBlock>
  <contentBlock page="3" ix="9">
    <textBlock ix="0">$ 12.</textBlock>
  </contentBlock>
  <contentBlock page="3" ix="10">
    <textBlock ix="0">På förslag av herr talmannen beslöt kammaren att vid plenum torsdagen den 12 innevarande januari företaga val av fyra ledamöter att deltaga i talmansöverläggningarna, två ledamöter att hava inseende över riksdagens kansli, åtta ledamöter att jämte herr talmannen tillsätta kammarens kanslipersonal och vaktbetjäning samt tre ledamöter att handhava vården om kammarens ekonomiska angelägenheter.</textBlock>
  </contentBlock>
  <contentBlock page="3" ix="11">
    <textBlock ix="0">$ 13.</textBlock>
  </contentBlock>
  <contentBlock page="3" ix="12">
    <textBlock ix="0">Till talarplats för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen.</textBlock>
  </contentBlock>
  <contentBlock page="3" ix="13">
    <textBlock ix="0">$ 14.</textBlock>
  </contentBlock>
  <contentBlock page="3" ix="14">
    <textBlock ix="0">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att onsdagen den 11 innevarande månad kl. 11 f. m. infinna sig i slottskapellet samt, efter förrättad gudstjänst, enligt 8 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="4" ix="0">
    <textBlock ix="0">Tisdagen den 10 januari 1939. Nr 1. 5</textBlock>
  </contentBlock>
  <contentBlock page="4" ix="1">
    <textBlock ix="0">$ 15.</textBlock>
  </contentBlock>
  <contentBlock page="4" ix="2">
    <textBlock ix="0">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="4" ix="3">
    <textBlock ix="0">Detta förslag blev av kammaren bifallet.</textBlock>
  </contentBlock>
  <contentBlock page="4" ix="4">
    <textBlock ix="0">Kammarens ledamöter åtskildes härefter kl. 12.7 e. m.</textBlock>
  </contentBlock>
  <contentBlock page="4" ix="5">
    <textBlock ix="0">In fidem Sune Norrman.</textBlock>
  </contentBlock>
</protocol>
