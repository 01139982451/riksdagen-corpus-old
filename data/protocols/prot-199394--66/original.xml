<protocol id="prot-199394--66">
  <contentBlock ix="0">
    <textBlock ix="0">1 §  Justering av protokoll</textBlock>
    <textBlock ix="1">Justerades protokollet för den 18 februari.</textBlock>
    <textBlock ix="2">2 §  Hänvisning av ärenden till utskott</textBlock>
    <textBlock ix="3">Föredrogs och hänvisades</textBlock>
    <textBlock ix="4">Propositionerna</textBlock>
    <textBlock ix="5">1993/94:144 till bostadsutskottet</textBlock>
    <textBlock ix="6">1993/94:172 till socialförsäkringsutskottet</textBlock>
    <textBlock ix="7">3 §  Bordläggning</textBlock>
    <textBlock ix="8">Anmäldes och bordlades</textBlock>
    <textBlock ix="9">Propositionerna</textBlock>
    <textBlock ix="10">1993/94:123 Skuldsaneringslag</textBlock>
    <textBlock ix="11">1993/94:138 Kommerskollegium m.m.</textBlock>
    <textBlock ix="12">1993/94:141 Beredskapslagring av olja för krigssituationer</textBlock>
    <textBlock ix="13">1993/94:143 Brottsoffren i blickpunkten -- en brottsofferfond och andra åtgärder för att stärka brottsoffrens ställning</textBlock>
    <textBlock ix="14">1993/94:147 Jämställdhetspolitiken: Delad makt -- delat ansvar</textBlock>
    <textBlock ix="15">1993/94:148 Vårdnadsbidrag</textBlock>
    <textBlock ix="16">1993/94:157 Stöd till ekologisk odling och trädgårdsnäringen, m.m.</textBlock>
    <textBlock ix="17">1993/94:158 Vissa fiskeripolitiska frågor</textBlock>
    <textBlock ix="18">1993/94:160 Ny myndighetsorganisation på radiooch TV-området</textBlock>
    <textBlock ix="19">1993/94:161 Marknadskontroll för produktsäkerhet, m.m.</textBlock>
    <textBlock ix="20">1993/94:163 Riktlinjer för en fortsatt kretsloppsanpassning av samhället -- åtgärder för att minska riskerna med kemikaliehanteringen</textBlock>
    <textBlock ix="21">1993/94:166 Avreglering av järnvägstrafiken och riktlinjer m.m. för SJ:s verksamhet under åren 1994-1996</textBlock>
    <textBlock ix="22">1993/94:168 Ökad tillsyn av den yrkesmässiga trafiken</textBlock>
    <textBlock ix="23">1993/94:173 Bostadstillägg till pensionärer</textBlock>
    <textBlock ix="24">Motionerna</textBlock>
    <textBlock ix="25">med anledning av prop. 1993/94:136 Riktlinjer för ett nytt tillståndssystem för import, export, tillverkning och partihandel med alkoholdrycker</textBlock>
    <textBlock ix="26">1993/94:So40 av Wiggo Komstedt (m)</textBlock>
    <textBlock ix="27">1993/94:So41 av Knut Billing och Inger René (m)</textBlock>
    <textBlock ix="28">1993/94:So42 av Anita Johansson m.fl. (s)</textBlock>
    <textBlock ix="29">1993/94:So43 av Berndt Ekholm m.fl. (s)</textBlock>
    <textBlock ix="30">1993/94:So44 av Karin Israelsson m.fl. (c,s,fp,kds,v)</textBlock>
    <textBlock ix="31">Finansutskottets betänkande</textBlock>
    <textBlock ix="32">1993/94:FiU10 Den ekonomiska politiken och budgetregleringen m.m.</textBlock>
    <textBlock ix="33">Skatteutskottets betänkande</textBlock>
    <textBlock ix="34">1993/94:SkU24 Tullpreferenser för Albanien</textBlock>
    <textBlock ix="35">Lagutskottets betänkande</textBlock>
    <textBlock ix="36">1993/94:LU18 Anslag till Kronofogdemyndigheterna</textBlock>
    <textBlock ix="37">Utrikesutskottets betänkanden</textBlock>
    <textBlock ix="38">1993/94:UU11 Svenska företags verksamhet i Sydafrika</textBlock>
    <textBlock ix="39">1993/94:UU13 Tilläggsbudget till statsbudgeten för budgetåret 1993/94</textBlock>
    <textBlock ix="40">Försvarsutskottets betänkanden</textBlock>
    <textBlock ix="41">1993/94:FöU6 Strålskydd</textBlock>
    <textBlock ix="42">1993/94:FöU7 Tilläggsbudget inom Försvarsdepartementets område</textBlock>
    <textBlock ix="43">Socialutskottets betänkanden</textBlock>
    <textBlock ix="44">1993/94:SoU15 Vissa ändringar i läkemedelslagen</textBlock>
    <textBlock ix="45">1993/94:SoU16 Ansökningsförfarandet enligt lagen (1988:870) om vård av missbrukare i vissa fall</textBlock>
    <textBlock ix="46">1993/94:SoU17 Vissa ändringar i tobakslagen</textBlock>
    <textBlock ix="47">1993/94:SoU18 Sekretess m.m. hos Barnombudsmannen</textBlock>
    <textBlock ix="48">1993/94:SoU19 Kommunernas betalningsansvar för viss hälso- och sjukvård m.m.</textBlock>
    <textBlock ix="49">Kulturutskottets betänkanden</textBlock>
    <textBlock ix="50">1993/94:KrU10 Tilläggsbudget inom Kulturdepartementets område</textBlock>
    <textBlock ix="51">1993/94:KrU12 Kostnader för Sveriges medlemskap i Unesco m.m.</textBlock>
    <textBlock ix="52">1993/94:KrU14 Stöd till trossamfund m.m.</textBlock>
    <textBlock ix="53">1993/94:KrU15 Lotterinämnden</textBlock>
    <textBlock ix="54">1993/94:KrU16 Utveckling av ideell verksamhet</textBlock>
    <textBlock ix="55">1993/94:KrU17 Internationellt samarbete m.m.</textBlock>
    <textBlock ix="56">Näringsutskottets betänkande</textBlock>
    <textBlock ix="57">1993/94:NU13 Tilläggsbudget inom Utrikes- och Näringsdepartementens områden</textBlock>
    <textBlock ix="58">Arbetsmarknadsutskottets betänkande</textBlock>
    <textBlock ix="59">1993/94:AU21 Åtgärder för att skapa sysselsättning åt arbetslösa</textBlock>
    <textBlock ix="60">4 §  Anmälan om interpellationer</textBlock>
    <textBlock ix="61">Anmäldes att följande interpellationer framställts</textBlock>
    <textBlock ix="62">den 24 februari</textBlock>
    <textBlock ix="63">1993/94:98 av Bo Holmberg (s) till civilministern om den kommunala demokratin:</textBlock>
    <textBlock ix="64">I ABC-Nytt den 10 februari återgavs en märklig händelse från Huddinge kommun. En rektor hade enligt egen kommentar omplacerats på grund av att hon kritiserat ett kommunbeslut. Av reportaget framgick dessutom att personalchefen i kommunen sade att rektorn inte borde ställt upp och yttrat sig i TV.</textBlock>
    <textBlock ix="65">Lärarnas tidning har ställt frågor om kommunanställdas (lärare, förskollärare, rektor, barnomsorgschef m.fl.) rätt att kritisera kommunala beslut. Flera ledande borgerliga kommunalpolitiker tyckte det var fel och olämpligt att kritisera kommunala beslut. Några kommunalråd ansåg att personalen bara får framföra kritik ''privat'' och inte ''i tjänsten''.</textBlock>
    <textBlock ix="66">Motsvarande händelser har redovisats från andra kommuner. Bl.a. från Linköping och kommundelen Gottsunda i Uppsala. Fackliga företrädare har också berättat om övertramp i den kommunala demokratin och att personalen inte längre vågar uttala sig kritiskt mot nedskärningar eller organisationsförändringar.</textBlock>
    <textBlock ix="67">I Dagens Nyheter (den 2 februari 1994) skriver kommunalrättsjuristen Anders Svensson att det nu blir allt fler JO-fall om att kommuner åsidosätter grundlagens yttrandefrihet och demokratins spelregler.</textBlock>
    <textBlock ix="68">Sammantaget tonar här fram en illavarslande bild om tillståndet i den kommunala demokratin. Det gäller därför att förhindra en situation där den kommunala demokratin förlorar i öppenhet, insyn och medborgarnas förtroende.</textBlock>
    <textBlock ix="69">Det verkar som om den nyliberala tidsandan -- med konkurrens och köp--sälj-system -- lett till att kommunalpolitiker börjar se kommunerna som företag. Man verkar frångå folkstyrets spelregler. Detta är en allvarlig tendens som med kraft måste motarbetas.</textBlock>
    <textBlock ix="70">Vad tänker statsrådet vidta för åtgärder i syfte att förbättra öppenhet, insyn och medborgarförtroende i kommunerna?</textBlock>
    <textBlock ix="71">1993/94:99 av Claus Zaar (nyd) till kulturministern om flyktingpolitiken:</textBlock>
    <textBlock ix="72">Den svenska flyktingpolitiken utsätts nu för ett starkt tryck. Reglerna räcker inte långt för att effektivt stoppa en oönskad utveckling. De ger inget skydd för Sverige. Den svenska flyktingpolitiken överutnyttjas alltjämt. Det krävs snabba förändringar om inte systemet skall braka ihop. Fel signaler går ut till omvärlden.</textBlock>
    <textBlock ix="73">Med anledning härav vill jag ta upp några angelägna frågor med invandrarministern.</textBlock>
    <textBlock ix="74">Under en tid har nya mönster i flyktingarnas beteende växt fram. De ekonomiska incitamenten som den svenska flyktingpolitiken skapat förutsättningar för blir alltmer frestande för allt fler personer. Sverige har blivit ett populärt land att fly till. Det påstådda flyktingskapet kan bli lönande.</textBlock>
    <textBlock ix="75">Vi har akuta flyktingproblem som måste lösas genom att klara och entydiga besked ges till flyktingarna och flyktingsmugglarna.</textBlock>
    <textBlock ix="76">I Ryssland kan det finnas upp till en halv miljon flyktingar som väntar på att ta sig vidare till bl.a. Sverige. All information pekar på att människosmugglingen till Sverige kommer att expandera kraftigt inom de närmaste månaderna. De hittills omkring 800 insmugglade flyktingarna kommer att följas av fler om vi inte ger klara besked till myndigheterna i öststaterna. Regeringen måste ta ett samlat grepp över alla politiska frågor inräknat flyktingpolitiken och presentera ett förhandlingspaket där såväl utvecklingsavtal som utlämningsavtal finns med i paketet. Ett krav som Sverige skall driva är att berörda länder skall underteckna den internationella flyktingkonventionen. En tuff och klar attitydförändring måste genomföras för att stoppa människosmugglingen. Våra krav måste uppfyllas och kopplas till ekonomiska överenskommelser.</textBlock>
    <textBlock ix="77">En mängd människor smugglas nu mot betalning. Flyktingar från Iran, Irak och Afghanistan kan lätt passera den svårövervakade gränsen i bergstrakterna och nå Ryssland.</textBlock>
    <textBlock ix="78">Flyktingarna har sedan möjlighet att ta sig till Finland, men gör det ej. De föredrar i stället att på ett eller annat sätt komma till Sverige. Finland har med sin fasta flyktingpolitik lämnat de rätta signalerna till människosmugglarna. När tänker invandrarministern ge människosmugglarna signaler om att Sverige inte tolererar denna handel med människoliv?</textBlock>
    <textBlock ix="79">I berättelser kan man läsa att flykten till Sverige kostar flyktingarnas familjer och släkt stora pengar. En iransk familj som smugglats över till Gotland uppgav att de betalat 250 000 kr för att komma till Sverige. Sedan får de ekonomiska bidrag här och kan betala tillbaka de pengar som de lånat. Den svenska socialhjälpen riskerar alltså att indirekt betala ut pengar till smarta kriminella människosmugglare.</textBlock>
    <textBlock ix="80">*   När tänker invandrarministern ingripa mot dessa missförhållanden?</textBlock>
    <textBlock ix="81">Uppgifter om att Sverige hyser ett stort antal illegala flyktingar är upprörande. Mer än hälften av dem som söker asyl gör det inne i landet och inte vid den naturliga inreseplatsen och dess passkontroll.</textBlock>
    <textBlock ix="82">*   Vad avser ministern att göra åt detta?</textBlock>
    <textBlock ix="83">Jag vill också uppmärksamma den stadiga ström av charterbussar från Kroatien som kommer med asylsökande bosnier som har kroatiska pass. I januari kom över 300 asylsökande med bussar till Malmö, vilket är den högsta noteringen sedan juni 1993.</textBlock>
    <textBlock ix="84">*   Vilka regeländringar kommer ministern att vidta för att stoppa denna chartertrafik?</textBlock>
    <textBlock ix="85">1993/94:100 av Axel Andersson (s) till näringsministern om privatiseringen av SEMKO AB:</textBlock>
    <textBlock ix="86">Högt upp på regeringens ''privatiseringslista'' över statliga eller av staten majoritetsägda företag placerades SEMKO AB, det nationella kontrollorganet för elprodukter.</textBlock>
    <textBlock ix="87">1977 utsågs SEMKO till riksprovplats och svenska staten gick in som majoritetsägare med 51 % av aktierna.</textBlock>
    <textBlock ix="88">För en tid sedan kunde man i svensk och utländsk press se hur ägarna av SEMKO -- förutom svenska staten, Svenska Elverksföreningen och Brandförsvarsföreningen -- bjöd ut företaget till försäljning.</textBlock>
    <textBlock ix="89">Det är många frågor som inställer sig inför regeringens planerade och nära förestående avyttring av SEMKO:</textBlock>
    <textBlock ix="90">Vilka är regeringens motiv för försäljningen? Hur skall de natioonellt högt ställda kraven på svenska elprodukter kunna garanteras med enbart privata svenska eller utländska ägare? Hur skall objektivitet och opartiskhet kunna garanteras med ett av kommersiella intressen ägt SEMKO, troligen starkt involverade i elbranschen? Hur kommer det att gå med elsäkerheten och konsumentskyddet?</textBlock>
    <textBlock ix="91">5 §  Anmälan om frågor</textBlock>
    <textBlock ix="92">Anmäldes att följande frågor framställts</textBlock>
    <textBlock ix="93">den 24 februari</textBlock>
    <textBlock ix="94">1993/94:372 av Harry Staaf (kds) till statsrådet Bo Lundgren om skattefriheten vid bär- och svampplockning:</textBlock>
    <textBlock ix="95">Våren 1981 lagfästes principen om att intäkter av försäljning av vilt växande bär och svamp inte blir skattepliktiga om de understiger 5 000 kr under ett år. De nya skattebestämmelserna gav hela näringen en stimulans. I samband med skattereformen fastslogs än en gång skattefrihetsprincipen för bäroch svampplockning upp till 5 000 kr. Prisutvecklingen sedan beloppsnivån 5 000 kr fastställdes första gången motiverar att gränsen för skattefrihet höjs till 10 000 kr per år.</textBlock>
    <textBlock ix="96">De totala samhällsekonomiska effekterna av detta förslag skulle vara positiva. Det nästintill försumbara skattebortfall förslaget kan leda till kompenseras mer än väl av de arbetsgivaravgifter och inkomstskatter som tillkommer vid den ökande sysselsättningsgraden i tillvaratagande- och förädlingsledet.</textBlock>
    <textBlock ix="97">Är skatteministern beredd att verka för att gränsen för skattefrihet vid bär- och svampplockning nu inflationsuppräknas i förhållande till 1981?</textBlock>
    <textBlock ix="98">1993/94:373 av Ulrica Messing (s) till civilministern om stöd till arbetslösa ungdomar:</textBlock>
    <textBlock ix="99">I dagens lågkonjunktur far många barn och ungdomar illa. Föräldrarnas oro över arbete och ekonomi går ofta ut över barnen. Det minskade statsbidraget till kommunerna har försämrat skolans verksamhet på många sätt. Delar av fritidsverksamheten har minskat och fritidsgårdar har lagts ned.</textBlock>
    <textBlock ix="100">På grund av den höga arbetslösheten har allt för många unga en misstro till sina möjligheter att få ett riktigt arbete och att kunna flytta hemifrån. Det är viktigt att ha makt över sin egen vardag, kunna påverka sitt liv och sina möjligheter, vilket också utgör grunden för att må bra. Det är oroväckande att dagens unga människor inte tror på framtiden i samma utsträckning som generationen före dem.</textBlock>
    <textBlock ix="101">Hur avser ungdomsministern hjälpa en ny framtidstro på vägen och stödja de unga?</textBlock>
    <textBlock ix="102">1993/94:374 av Inger Hestvik (s) till statsrådet Bo Lundgren om återbetalning av skatt på villaolja:</textBlock>
    <textBlock ix="103">I en frågedebatt den 15 februari meddelade skatteministern att en proposition kommer med förslag om att låta villaägare och andra använda ofärgad olja för uppvärmning och efter ansökan få dieselskatten återbetald på samma sätt som för förbrukning av ofärgad olja i skogsmaskiner o.d. Det särskilda skattekontoret i Ludvika som skall hantera dessa utbetalningar vill ha möjlighet att kontrollera att ansökningarna stämmer överens med verkligheten, nämligen att det är den ofärgade oljan som används och inte den gröna. När det gäller skogsmaskinerna finns formellt denna kontrollmöjlighet. När det gäller villorna finns den inte. Inte heller finns i något av fallen de ekonomiska möjligheterna för denna kontroll.</textBlock>
    <textBlock ix="104">Min fråga till statsrådet är:</textBlock>
    <textBlock ix="105">Kommer skattemyndigheten att för återbetalning av dieseloljeskatt få en formell och ekonomisk möjlighet till kontroll av ansökningarnas riktighet?</textBlock>
    <textBlock ix="106">1993/94:375 av Kristina Svensson (s) till civilministern om folkbokföring av biståndsarbetare:</textBlock>
    <textBlock ix="107">Enligt folkbokföringslagen från den 1 juli 1991 räknas biståndsarbetare/missionärer som utflyttade från Sverige i och med utresan. Detta gäller volontärer och biståndsarbetare inom enskilda organisationer. UD- och SIDA-personal är däremot folkbokförda i Sverige under sin utlandstid. Olika bosättningsbegrepp gäller alltså i olika sammanhang. Den enskilde biståndsarbetaren som registrerats som utflyttad drabbas av flera negativa konsekvenser på grund av att han eller hon inte är folkbokförd i Sverige. Det vore önskvärt med en enhetlig och konsekvent lagstiftning på området så att även biståndsarbetare som arbetar för enskilda organisationer är folkbokförda i Sverige.</textBlock>
    <textBlock ix="108">Kommer civilministern att ta något initiativ för att biståndsarbetare/missionärer skall kunna vara folkbokförda i Sverige undr sin utlandstid och därmed likställas med UD- och SIDA-personal?</textBlock>
    <textBlock ix="109">1993/94:376 av Berith Eriksson (v) till kulturministern om informationen till Invandrarverket:</textBlock>
    <textBlock ix="110">Riksdagen beslutade i höstas om en särskild kvot för skyddsbehövande från f.d. Jugoslavien. I beslutet ingick bl.a. att en vidare grupp av anhöriga än vad som annars är aktuell skulle komma i fråga för överföring till Sverige. Nu rapporteras från Invandrarverket att hälften av ca 12 000 inkomna ansökningar avgjorts. Av dessa har endast omkring 20 % bifallits eftersom det i de övriga ärendena gällt andra anhöriga än kärnfamiljen. Den 10 februari i år har regeringen tagit ett beslut om inriktningen av den särskilda kvoten utifrån riksdagens beslut. Man ställer sig frågan om Invandrarverket nu på nytt skall pröva de 5 000 avslagsbesluten efter de kriterier som anges i riksdagens beslut och regeringsbeslutet.</textBlock>
    <textBlock ix="111">Vilka åtgärder är regeringen beredd att vidta för att Invandrarverket i framtiden snabbare än i detta fall skall få kännedom om riksdagsbeslut som har betydelse för verkets arbete?</textBlock>
    <textBlock ix="112">den 25 februari</textBlock>
    <textBlock ix="113">1993/94:377 av Bertil Måbrink (v) till statsrådet Alf Svensson om Indonesien och de mänskliga rättigheterna:</textBlock>
    <textBlock ix="114">Återigen har människorättsaktivister ådömts stränga straff i militärdiktaturens Indonesien. Nuku Sulaeman, ordförande i männiksorättsorganisationen Yayasan Pijar, dömdes den 24 februari till fyra års fängelse sedan han hållit president Suharto ansvarig för en rad grova kränkningar av de mänskliga rättigheterna, bl.a. massakern på civila demonstranter i Östtimor 1991. Sulaeman, som anklagades för att ha förolämpat president Suharto, fick under rättegången varken kalla in vittnen eller hålla någon försvarsplädering.</textBlock>
    <textBlock ix="115">Rättegången utgör kulmen på en oroväckande upptrappning av attackerna på oppositionella under de senaste månadrena, med bl.a. arresteringar av studenter och fackföreningsledare. Den hårda domen mot Nuku Sulaeman är en kärv påminnelse om den allvarliga situationen vad avser de mänskliga rättigheterna i Indonesien och de svåra förhållanden som den indonesiska demokratirörelsen tvingas verka under.</textBlock>
    <textBlock ix="116">Mot denna bakgrund vill jag fråga biståndsministern och ministern för mänskliga rättigheter Alf Svensson:</textBlock>
    <textBlock ix="117">Vilka åtgärder avser regeringen vidta inom bistånds- och mänskliga rättighetsområdet för att stödja de krafter som försvarar mänskliga rättigheter i Indonesien?</textBlock>
    <textBlock ix="118">1993/94:378 av Magnus Persson (s) till kommunikationsministern om telefonabonnemang:</textBlock>
    <textBlock ix="119">Telia nekar var tredje privatperson som vill öppna ett nytt telefonabonnemang. Orsaken är att de tjänar för litet pengar för att själva teckna ett eget abonnemang. Telia tar numera en kreditupplysning av alla som behöver ett telefonabonnemang. De som enligt 1992 års deklaration har inkomster som understiger 50 000 kr anses inte tillräckligt kreditvärdiga. Det spelar ingen roll om den som vill teckna ett abonnemang är en skötsam person utan betalningsanmärkelser eller tjänat mer pengar under 1993. Telia kräver att de som inte uppfyller kriterierna antingen skaffar en borgensman eller deponerar 3 000 kr som den sökande får tillbaka först efter ett år. Arbetslösa som blivit uttaxerade och behöver telefon för att söka jobb är en grupp som drabbas av Telias nya regler. En annan utsatt grupp är studerande som vid en kontroll av föregående års deklaration kan ha svårt att uppfylla Telias kriterier. Bolagiseringen av Telia AB innebär en byråkratisering och uppradande av vissa nya bestämmelser som indirekt motverkar Telia AB. I dessa tider med en alldeles för hög ungdomsarbetslöshet borde samhället göra allt för att underlätta för ungdomarna att kunna skaffa sig jobb.</textBlock>
    <textBlock ix="120">Är kommunikationsministern beredd att ta initiativ för att nuvarande hårda regler och bestämmelser uppmjukas i syfte att underlätta tecknande av telefonabonnemang?</textBlock>
    <textBlock ix="121">1993/94:379 av Bengt Lindqvist (s) till kulturministern om avvisning av personer med svåra funktionshinder:</textBlock>
    <textBlock ix="122">Det förekommer då och då att det fattas beslut om att avvisa asylsökande med svåra funktionshinder. I en del fall kan därvid en svår situation uppstå, därför att den avvisade på grund av sitt funktionshinder saknar förutsättningar att klara sig själv och därför att familj och släktingar flytt från hemorten. I sådana fall bör enligt min mening motsvarande praxis tillämpas, som gäller för barn dvs., att man inte verkställer avvisningen, om det inte finns någon tillfredsställande personlig anknytning. Såvitt jag förstår finns i dag inga riktlinjer för fall av det här slaget, vilket skapar osäkerhet och ångest hos de berörda.</textBlock>
    <textBlock ix="123">Vilken praxis bör enligt statsrådet Friggebo gälla vid avvisningen av personer med svåra funktionshinder?</textBlock>
    <textBlock ix="124">1993/94:380 av Kristina Svensson (s) till statsrådet Alf Svensson om biståndsförvaltningen:</textBlock>
    <textBlock ix="125">En statlig utredning har lämnat förslag om hur den statliga administrationen av det internationella utvecklingssamarbetet kan rationaliseras och effektiviseras. Utredningens förslag är mycket långtgående. Bl.a. föreslås att verksamheten på myndighetsnivå koncentreras till två organ. Det ena skall ansvara för det långsiktiga fattigdomsinriktade utvecklingssamarbetet. Det andra skall ansvara för insatser inom näringslivsoch infrastrukturområdena. Detta innebär att nuvarande myndigheter, SIDA, SWEDECORP, BITS och SAREK, omorganiseras. En ny myndighet SFID övertar enligt förslaget de uppgifter som i dag handhas av BITS, SWEDECORP och SIDA:s infrastrukturbyrå. I ett nytt SIDA skall ingå de insatser som SAREC svarar för på forskningsområdet. Enligt utredaren kan flertalet av de förslag som presenteras i utredningen genomföras av regeringen utan riksdagens hörande.</textBlock>
    <textBlock ix="126">Kommer biståndsministern att under våren lägga förslag till riksdagen om ny organisation av biståndsförvaltningen eller kommer detta att genomföras utan riksdagens hörande?</textBlock>
    <textBlock ix="127">1993/94:381 av Ingela Mårtensson (fp) till kulturministern om separation av fäder och barn till följd av utvisning:</textBlock>
    <textBlock ix="128">Regeringen har betonat pappornas roll i umgänget med barnen. I dag avvisas blivande fäder från Sverige. Det innebär att barnen över huvud taget mister möjligheten att leva tillsammans med sina fäder m.m. vilket är i strid med internationella konventioner och svensk lagstiftning.</textBlock>
    <textBlock ix="129">Vad avser invandrarministern att göra för att män som har barn i Sverige eller väntar barn inte separeras från barnen genom avvisning?</textBlock>
    <textBlock ix="130">1993/94:382 av Harry Staaf (kds) till statsrådet Bo Lundgren:</textBlock>
    <textBlock ix="131">Enligt 7 § folkbokföringslagen skall en person folkbokföras på den fastighet där han anses bosatt, dvs. där han regelmässigt tillbringar sin dygnsvila. För att personen regelmässigt skall anses tillbringa sin dygnsvila på en fastighet krävs att han under sin normala livsföring tillbringar dygnsvilan minst en gång i veckan på fastigheten eller i samma omfattning men med annan förläggning i tiden.</textBlock>
    <textBlock ix="132">Undantag görs dock i lagen för uppdrag som riksdagsledamot: En vistelse anses inte leda till ändrad bosättning om den föranleds enbart av uppdrag som riksdagsledamot (10 § FOL).</textBlock>
    <textBlock ix="133">Skattemyndigheten har i några uppmärksammade fall bedömt att 10 § FOL inte är tillämplig. Skälen anses vara att riksdagsledamoten inte enbart vistas i Stockholm på grund av sitt uppdrag i riksdagen utan på grund av familjeskäl.</textBlock>
    <textBlock ix="134">Är skatteministern beredd att vidta ändringar som tydliggör folkbokföringslagen för att undanröja tvister?</textBlock>
    <textBlock ix="135">6 §  Kammaren åtskildes kl. 11.02.</textBlock>
    <textBlock ix="136">Förhandlingarna leddes av talmannen.</textBlock>
  </contentBlock>
</protocol>
