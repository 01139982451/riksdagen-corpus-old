<protocol id="prot-199394--66">
  <contentBlock ix="0">
    <textBlock ix="0">
      <textBlock ix="0">1 §  Justering av protokoll</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">Justerades protokollet för den 18 februari.</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">2 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Propositionerna</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">1993/94:144 till bostadsutskottet</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">1993/94:172 till socialförsäkringsutskottet</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">3 §  Bordläggning</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Propositionerna</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">1993/94:123 Skuldsaneringslag</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">1993/94:138 Kommerskollegium m.m.</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">1993/94:141 Beredskapslagring av olja för krigssituationer</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">1993/94:143 Brottsoffren i blickpunkten -- en brottsofferfond och andra åtgärder för att stärka brottsoffrens ställning</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">1993/94:147 Jämställdhetspolitiken: Delad makt --</textBlock>
      <textBlock ix="1">delat ansvar</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">1993/94:148 Vårdnadsbidrag</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">1993/94:157 Stöd till ekologisk odling och trädgårdsnäringen, m.m.</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">1993/94:158 Vissa fiskeripolitiska frågor</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">1993/94:160 Ny myndighetsorganisation på radiooch TV-området</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">1993/94:161 Marknadskontroll för produktsäkerhet, m.m.</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">1993/94:163 Riktlinjer för en fortsatt kretsloppsanpassning av samhället -- åtgärder för att minska riskerna med kemikaliehanteringen</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">1993/94:166 Avreglering av järnvägstrafiken och riktlinjer m.m. för SJ:s verksamhet under åren</textBlock>
      <textBlock ix="1">1994-1996</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">1993/94:168 Ökad tillsyn av den yrkesmässiga trafiken</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">1993/94:173 Bostadstillägg till pensionärer</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">Motionerna</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">med anledning av prop. 1993/94:136 Riktlinjer för ett nytt tillståndssystem för import, export, tillverkning och partihandel med alkoholdrycker</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">1993/94:So40 av Wiggo Komstedt (m)</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">1993/94:So41 av Knut Billing och Inger René (m)</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">1993/94:So42 av Anita Johansson m.fl. (s)</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">1993/94:So43 av Berndt Ekholm m.fl. (s)</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">1993/94:So44 av Karin Israelsson m.fl.</textBlock>
      <textBlock ix="1">(c,s,fp,kds,v)</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">Finansutskottets betänkande</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">1993/94:FiU10 Den ekonomiska politiken och budgetregleringen m.m.</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">Skatteutskottets betänkande</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">1993/94:SkU24 Tullpreferenser för Albanien</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">Lagutskottets betänkande</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">1993/94:LU18 Anslag till</textBlock>
      <textBlock ix="1">Kronofogdemyndigheterna</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Utrikesutskottets betänkanden</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">1993/94:UU11 Svenska företags verksamhet i</textBlock>
      <textBlock ix="1">Sydafrika</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">1993/94:UU13 Tilläggsbudget till statsbudgeten för budgetåret 1993/94</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">Försvarsutskottets betänkanden</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">1993/94:FöU6 Strålskydd</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">1993/94:FöU7 Tilläggsbudget inom</textBlock>
      <textBlock ix="1">Försvarsdepartementets område</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">Socialutskottets betänkanden</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0">1993/94:SoU15 Vissa ändringar i läkemedelslagen</textBlock>
    </textBlock>
  </contentBlock>
  <contentBlock ix="45">
    <textBlock ix="45">
      <textBlock ix="0">1993/94:SoU16 Ansökningsförfarandet enligt lagen</textBlock>
      <textBlock ix="1">(1988:870) om vård av missbrukare i vissa fall</textBlock>
    </textBlock>
  </contentBlock>
  <contentBlock ix="46">
    <textBlock ix="46">
      <textBlock ix="0">1993/94:SoU17 Vissa ändringar i tobakslagen</textBlock>
    </textBlock>
  </contentBlock>
  <contentBlock ix="47">
    <textBlock ix="47">
      <textBlock ix="0">1993/94:SoU18 Sekretess m.m. hos</textBlock>
      <textBlock ix="1">Barnombudsmannen</textBlock>
    </textBlock>
  </contentBlock>
  <contentBlock ix="48">
    <textBlock ix="48">
      <textBlock ix="0">1993/94:SoU19 Kommunernas betalningsansvar för viss hälso- och sjukvård m.m.</textBlock>
    </textBlock>
  </contentBlock>
  <contentBlock ix="49">
    <textBlock ix="49">
      <textBlock ix="0">Kulturutskottets betänkanden</textBlock>
    </textBlock>
  </contentBlock>
  <contentBlock ix="50">
    <textBlock ix="50">
      <textBlock ix="0">1993/94:KrU10 Tilläggsbudget inom</textBlock>
      <textBlock ix="1">Kulturdepartementets område</textBlock>
    </textBlock>
  </contentBlock>
  <contentBlock ix="51">
    <textBlock ix="51">
      <textBlock ix="0">1993/94:KrU12 Kostnader för Sveriges medlemskap i Unesco m.m.</textBlock>
    </textBlock>
  </contentBlock>
  <contentBlock ix="52">
    <textBlock ix="52">
      <textBlock ix="0">1993/94:KrU14 Stöd till trossamfund m.m.</textBlock>
    </textBlock>
  </contentBlock>
  <contentBlock ix="53">
    <textBlock ix="53">
      <textBlock ix="0">1993/94:KrU15 Lotterinämnden</textBlock>
    </textBlock>
  </contentBlock>
  <contentBlock ix="54">
    <textBlock ix="54">
      <textBlock ix="0">1993/94:KrU16 Utveckling av ideell verksamhet</textBlock>
    </textBlock>
  </contentBlock>
  <contentBlock ix="55">
    <textBlock ix="55">
      <textBlock ix="0">1993/94:KrU17 Internationellt samarbete m.m.</textBlock>
    </textBlock>
  </contentBlock>
  <contentBlock ix="56">
    <textBlock ix="56">
      <textBlock ix="0">Näringsutskottets betänkande</textBlock>
    </textBlock>
  </contentBlock>
  <contentBlock ix="57">
    <textBlock ix="57">
      <textBlock ix="0">1993/94:NU13 Tilläggsbudget inom Utrikes- och</textBlock>
      <textBlock ix="1">Näringsdepartementens områden</textBlock>
    </textBlock>
  </contentBlock>
  <contentBlock ix="58">
    <textBlock ix="58">
      <textBlock ix="0">Arbetsmarknadsutskottets betänkande</textBlock>
    </textBlock>
  </contentBlock>
  <contentBlock ix="59">
    <textBlock ix="59">
      <textBlock ix="0">1993/94:AU21 Åtgärder för att skapa sysselsättning åt arbetslösa</textBlock>
    </textBlock>
  </contentBlock>
  <contentBlock ix="60">
    <textBlock ix="60">
      <textBlock ix="0">4 §  Anmälan om interpellationer</textBlock>
    </textBlock>
  </contentBlock>
  <contentBlock ix="61">
    <textBlock ix="61">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="62">
    <textBlock ix="62">
      <textBlock ix="0">den 24 februari</textBlock>
    </textBlock>
  </contentBlock>
  <contentBlock ix="63">
    <textBlock ix="63">
      <textBlock ix="0">1993/94:98 av Bo Holmberg (s) till civilministern om den kommunala demokratin:</textBlock>
    </textBlock>
  </contentBlock>
  <contentBlock ix="64">
    <textBlock ix="64">
      <textBlock ix="0">I ABC-Nytt den 10 februari återgavs en märklig händelse från Huddinge kommun. En rektor hade enligt egen kommentar omplacerats på grund av att hon kritiserat ett kommunbeslut. Av reportaget framgick dessutom att personalchefen i kommunen sade att rektorn inte borde ställt upp och yttrat sig i TV.</textBlock>
    </textBlock>
  </contentBlock>
  <contentBlock ix="65">
    <textBlock ix="65">
      <textBlock ix="0">Lärarnas tidning har ställt frågor om kommunanställdas (lärare, förskollärare, rektor, barnomsorgschef m.fl.) rätt att kritisera kommunala beslut. Flera ledande borgerliga kommunalpolitiker tyckte det var fel och olämpligt att kritisera kommunala beslut. Några kommunalråd ansåg att personalen bara får framföra kritik ''privat'' och inte ''i tjänsten''.</textBlock>
    </textBlock>
  </contentBlock>
  <contentBlock ix="66">
    <textBlock ix="66">
      <textBlock ix="0">Motsvarande händelser har redovisats från andra kommuner. Bl.a. från Linköping och kommundelen Gottsunda i Uppsala. Fackliga företrädare har också berättat om övertramp i den kommunala demokratin och att personalen inte längre vågar uttala sig kritiskt mot nedskärningar eller organisationsförändringar.</textBlock>
    </textBlock>
  </contentBlock>
  <contentBlock ix="67">
    <textBlock ix="67">
      <textBlock ix="0">I Dagens Nyheter (den 2 februari 1994) skriver kommunalrättsjuristen Anders Svensson att det nu blir allt fler JO-fall om att kommuner åsidosätter grundlagens yttrandefrihet och demokratins spelregler.</textBlock>
    </textBlock>
  </contentBlock>
  <contentBlock ix="68">
    <textBlock ix="68">
      <textBlock ix="0">Sammantaget tonar här fram en illavarslande bild om tillståndet i den kommunala demokratin. Det gäller därför att förhindra en situation där den kommunala demokratin förlorar i öppenhet, insyn och medborgarnas förtroende.</textBlock>
    </textBlock>
  </contentBlock>
  <contentBlock ix="69">
    <textBlock ix="69">
      <textBlock ix="0">Det verkar som om den nyliberala tidsandan -- med konkurrens och köp--sälj-system -- lett till att kommunalpolitiker börjar se kommunerna som företag. Man verkar frångå folkstyrets spelregler.</textBlock>
      <textBlock ix="1">Detta är en allvarlig tendens som med kraft måste motarbetas.</textBlock>
    </textBlock>
  </contentBlock>
  <contentBlock ix="70">
    <textBlock ix="70">
      <textBlock ix="0">Vad tänker statsrådet vidta för åtgärder i syfte att förbättra öppenhet, insyn och medborgarförtroende i kommunerna?</textBlock>
    </textBlock>
  </contentBlock>
  <contentBlock ix="71">
    <textBlock ix="71">
      <textBlock ix="0">1993/94:99 av Claus Zaar (nyd) till kulturministern om flyktingpolitiken:</textBlock>
    </textBlock>
  </contentBlock>
  <contentBlock ix="72">
    <textBlock ix="72">
      <textBlock ix="0">Den svenska flyktingpolitiken utsätts nu för ett starkt tryck. Reglerna räcker inte långt för att effektivt stoppa en oönskad utveckling. De ger inget skydd för Sverige. Den svenska flyktingpolitiken överutnyttjas alltjämt. Det krävs snabba förändringar om inte systemet skall braka ihop. Fel signaler går ut till omvärlden.</textBlock>
    </textBlock>
  </contentBlock>
  <contentBlock ix="73">
    <textBlock ix="73">
      <textBlock ix="0">Med anledning härav vill jag ta upp några angelägna frågor med invandrarministern.</textBlock>
    </textBlock>
  </contentBlock>
  <contentBlock ix="74">
    <textBlock ix="74">
      <textBlock ix="0">Under en tid har nya mönster i flyktingarnas beteende växt fram. De ekonomiska incitamenten som den svenska flyktingpolitiken skapat förutsättningar för blir alltmer frestande för allt fler personer. Sverige har blivit ett populärt land att fly till. Det påstådda flyktingskapet kan bli lönande.</textBlock>
    </textBlock>
  </contentBlock>
  <contentBlock ix="75">
    <textBlock ix="75">
      <textBlock ix="0">Vi har akuta flyktingproblem som måste lösas genom att klara och entydiga besked ges till flyktingarna och flyktingsmugglarna.</textBlock>
    </textBlock>
  </contentBlock>
  <contentBlock ix="76">
    <textBlock ix="76">
      <textBlock ix="0">I Ryssland kan det finnas upp till en halv miljon flyktingar som väntar på att ta sig vidare till bl.a.</textBlock>
      <textBlock ix="1">Sverige. All information pekar på att människosmugglingen till Sverige kommer att expandera kraftigt inom de närmaste månaderna.</textBlock>
      <textBlock ix="2">De hittills omkring 800 insmugglade flyktingarna kommer att följas av fler om vi inte ger klara besked till myndigheterna i öststaterna. Regeringen måste ta ett samlat grepp över alla politiska frågor inräknat flyktingpolitiken och presentera ett förhandlingspaket där såväl utvecklingsavtal som utlämningsavtal finns med i paketet. Ett krav som</textBlock>
      <textBlock ix="3">Sverige skall driva är att berörda länder skall underteckna den internationella flyktingkonventionen. En tuff och klar attitydförändring måste genomföras för att stoppa människosmugglingen. Våra krav måste uppfyllas och kopplas till ekonomiska överenskommelser.</textBlock>
    </textBlock>
  </contentBlock>
  <contentBlock ix="77">
    <textBlock ix="77">
      <textBlock ix="0">En mängd människor smugglas nu mot betalning.</textBlock>
      <textBlock ix="1">Flyktingar från Iran, Irak och Afghanistan kan lätt passera den svårövervakade gränsen i bergstrakterna och nå Ryssland.</textBlock>
    </textBlock>
  </contentBlock>
  <contentBlock ix="78">
    <textBlock ix="78">
      <textBlock ix="0">Flyktingarna har sedan möjlighet att ta sig till</textBlock>
      <textBlock ix="1">Finland, men gör det ej. De föredrar i stället att på ett eller annat sätt komma till Sverige. Finland har med sin fasta flyktingpolitik lämnat de rätta signalerna till människosmugglarna. När tänker invandrarministern ge människosmugglarna signaler om att Sverige inte tolererar denna handel med människoliv?</textBlock>
    </textBlock>
  </contentBlock>
  <contentBlock ix="79">
    <textBlock ix="79">
      <textBlock ix="0">I berättelser kan man läsa att flykten till Sverige kostar flyktingarnas familjer och släkt stora pengar.</textBlock>
      <textBlock ix="1">En iransk familj som smugglats över till Gotland uppgav att de betalat 250 000 kr för att komma till</textBlock>
      <textBlock ix="2">Sverige. Sedan får de ekonomiska bidrag här och kan betala tillbaka de pengar som de lånat. Den svenska socialhjälpen riskerar alltså att indirekt betala ut pengar till smarta kriminella människosmugglare.</textBlock>
    </textBlock>
  </contentBlock>
  <contentBlock ix="80">
    <textBlock ix="80">
      <textBlock ix="0">*   När tänker invandrarministern ingripa mot dessa missförhållanden?</textBlock>
    </textBlock>
  </contentBlock>
  <contentBlock ix="81">
    <textBlock ix="81">
      <textBlock ix="0">Uppgifter om att Sverige hyser ett stort antal illegala flyktingar är upprörande. Mer än hälften av dem som söker asyl gör det inne i landet och inte vid den naturliga inreseplatsen och dess passkontroll.</textBlock>
    </textBlock>
  </contentBlock>
  <contentBlock ix="82">
    <textBlock ix="82">
      <textBlock ix="0">*   Vad avser ministern att göra åt detta?</textBlock>
    </textBlock>
  </contentBlock>
  <contentBlock ix="83">
    <textBlock ix="83">
      <textBlock ix="0">Jag vill också uppmärksamma den stadiga ström av charterbussar från Kroatien som kommer med asylsökande bosnier som har kroatiska pass. I</textBlock>
      <textBlock ix="1">januari kom över 300 asylsökande med bussar till</textBlock>
      <textBlock ix="2">Malmö, vilket är den högsta noteringen sedan juni</textBlock>
      <textBlock ix="3">1993.</textBlock>
    </textBlock>
  </contentBlock>
  <contentBlock ix="84">
    <textBlock ix="84">
      <textBlock ix="0">*   Vilka regeländringar kommer ministern att vidta för att stoppa denna chartertrafik?</textBlock>
    </textBlock>
  </contentBlock>
  <contentBlock ix="85">
    <textBlock ix="85">
      <textBlock ix="0">1993/94:100 av Axel Andersson (s) till näringsministern om privatiseringen av SEMKO</textBlock>
      <textBlock ix="1">AB:</textBlock>
    </textBlock>
  </contentBlock>
  <contentBlock ix="86">
    <textBlock ix="86">
      <textBlock ix="0">Högt upp på regeringens ''privatiseringslista'' över statliga eller av staten majoritetsägda företag placerades SEMKO AB, det nationella kontrollorganet för elprodukter.</textBlock>
    </textBlock>
  </contentBlock>
  <contentBlock ix="87">
    <textBlock ix="87">
      <textBlock ix="0">1977 utsågs SEMKO till riksprovplats och svenska staten gick in som majoritetsägare med 51 % av aktierna.</textBlock>
    </textBlock>
  </contentBlock>
  <contentBlock ix="88">
    <textBlock ix="88">
      <textBlock ix="0">För en tid sedan kunde man i svensk och utländsk press se hur ägarna av SEMKO -- förutom svenska staten, Svenska Elverksföreningen och</textBlock>
      <textBlock ix="1">Brandförsvarsföreningen -- bjöd ut företaget till försäljning.</textBlock>
    </textBlock>
  </contentBlock>
  <contentBlock ix="89">
    <textBlock ix="89">
      <textBlock ix="0">Det är många frågor som inställer sig inför regeringens planerade och nära förestående avyttring av SEMKO:</textBlock>
    </textBlock>
  </contentBlock>
  <contentBlock ix="90">
    <textBlock ix="90">
      <textBlock ix="0">Vilka är regeringens motiv för försäljningen? Hur skall de natioonellt högt ställda kraven på svenska elprodukter kunna garanteras med enbart privata svenska eller utländska ägare? Hur skall objektivitet och opartiskhet kunna garanteras med ett av kommersiella intressen ägt SEMKO, troligen starkt involverade i elbranschen? Hur kommer det att gå med elsäkerheten och konsumentskyddet?</textBlock>
    </textBlock>
  </contentBlock>
  <contentBlock ix="91">
    <textBlock ix="91">
      <textBlock ix="0">5 §  Anmälan om frågor</textBlock>
    </textBlock>
  </contentBlock>
  <contentBlock ix="92">
    <textBlock ix="92">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="93">
    <textBlock ix="93">
      <textBlock ix="0">den 24 februari</textBlock>
    </textBlock>
  </contentBlock>
  <contentBlock ix="94">
    <textBlock ix="94">
      <textBlock ix="0">1993/94:372 av Harry Staaf (kds) till statsrådet Bo</textBlock>
      <textBlock ix="1">Lundgren om skattefriheten vid bär- och svampplockning:</textBlock>
    </textBlock>
  </contentBlock>
  <contentBlock ix="95">
    <textBlock ix="95">
      <textBlock ix="0">Våren 1981 lagfästes principen om att intäkter av försäljning av vilt växande bär och svamp inte blir skattepliktiga om de understiger 5 000 kr under ett år. De nya skattebestämmelserna gav hela näringen en stimulans. I samband med skattereformen fastslogs än en gång skattefrihetsprincipen för bäroch svampplockning upp till 5 000 kr.</textBlock>
      <textBlock ix="1">Prisutvecklingen sedan beloppsnivån 5 000 kr fastställdes första gången motiverar att gränsen för skattefrihet höjs till 10 000 kr per år.</textBlock>
    </textBlock>
  </contentBlock>
  <contentBlock ix="96">
    <textBlock ix="96">
      <textBlock ix="0">De totala samhällsekonomiska effekterna av detta förslag skulle vara positiva. Det nästintill försumbara skattebortfall förslaget kan leda till kompenseras mer än väl av de arbetsgivaravgifter och inkomstskatter som tillkommer vid den ökande sysselsättningsgraden i tillvaratagande- och förädlingsledet.</textBlock>
    </textBlock>
  </contentBlock>
  <contentBlock ix="97">
    <textBlock ix="97">
      <textBlock ix="0">Är skatteministern beredd att verka för att gränsen för skattefrihet vid bär- och svampplockning nu inflationsuppräknas i förhållande till 1981?</textBlock>
    </textBlock>
  </contentBlock>
  <contentBlock ix="98">
    <textBlock ix="98">
      <textBlock ix="0">1993/94:373 av Ulrica Messing (s) till civilministern om stöd till arbetslösa ungdomar:</textBlock>
    </textBlock>
  </contentBlock>
  <contentBlock ix="99">
    <textBlock ix="99">
      <textBlock ix="0">I dagens lågkonjunktur far många barn och ungdomar illa. Föräldrarnas oro över arbete och ekonomi går ofta ut över barnen. Det minskade statsbidraget till kommunerna har försämrat skolans verksamhet på många sätt. Delar av fritidsverksamheten har minskat och fritidsgårdar har lagts ned.</textBlock>
    </textBlock>
  </contentBlock>
  <contentBlock ix="100">
    <textBlock ix="100">
      <textBlock ix="0">På grund av den höga arbetslösheten har allt för många unga en misstro till sina möjligheter att få ett riktigt arbete och att kunna flytta hemifrån. Det är viktigt att ha makt över sin egen vardag, kunna påverka sitt liv och sina möjligheter, vilket också utgör grunden för att må bra. Det är oroväckande att dagens unga människor inte tror på framtiden i samma utsträckning som generationen före dem.</textBlock>
    </textBlock>
  </contentBlock>
  <contentBlock ix="101">
    <textBlock ix="101">
      <textBlock ix="0">Hur avser ungdomsministern hjälpa en ny framtidstro på vägen och stödja de unga?</textBlock>
    </textBlock>
  </contentBlock>
  <contentBlock ix="102">
    <textBlock ix="102">
      <textBlock ix="0">1993/94:374 av Inger Hestvik (s) till statsrådet Bo</textBlock>
      <textBlock ix="1">Lundgren om återbetalning av skatt på villaolja:</textBlock>
    </textBlock>
  </contentBlock>
  <contentBlock ix="103">
    <textBlock ix="103">
      <textBlock ix="0">I en frågedebatt den 15 februari meddelade skatteministern att en proposition kommer med förslag om att låta villaägare och andra använda ofärgad olja för uppvärmning och efter ansökan få dieselskatten återbetald på samma sätt som för förbrukning av ofärgad olja i skogsmaskiner o.d.</textBlock>
      <textBlock ix="1">Det särskilda skattekontoret i Ludvika som skall hantera dessa utbetalningar vill ha möjlighet att kontrollera att ansökningarna stämmer överens med verkligheten, nämligen att det är den ofärgade oljan som används och inte den gröna. När det gäller skogsmaskinerna finns formellt denna kontrollmöjlighet. När det gäller villorna finns den inte. Inte heller finns i något av fallen de ekonomiska möjligheterna för denna kontroll.</textBlock>
    </textBlock>
  </contentBlock>
  <contentBlock ix="104">
    <textBlock ix="104">
      <textBlock ix="0">Min fråga till statsrådet är:</textBlock>
    </textBlock>
  </contentBlock>
  <contentBlock ix="105">
    <textBlock ix="105">
      <textBlock ix="0">Kommer skattemyndigheten att för återbetalning av dieseloljeskatt få en formell och ekonomisk möjlighet till kontroll av ansökningarnas riktighet?</textBlock>
    </textBlock>
  </contentBlock>
  <contentBlock ix="106">
    <textBlock ix="106">
      <textBlock ix="0">1993/94:375 av Kristina Svensson (s) till civilministern om folkbokföring av biståndsarbetare:</textBlock>
    </textBlock>
  </contentBlock>
  <contentBlock ix="107">
    <textBlock ix="107">
      <textBlock ix="0">Enligt folkbokföringslagen från den 1 juli 1991</textBlock>
      <textBlock ix="1">räknas biståndsarbetare/missionärer som utflyttade från Sverige i och med utresan. Detta gäller volontärer och biståndsarbetare inom enskilda organisationer. UD- och SIDA-personal är däremot folkbokförda i Sverige under sin utlandstid. Olika bosättningsbegrepp gäller alltså i olika sammanhang. Den enskilde biståndsarbetaren som registrerats som utflyttad drabbas av flera negativa konsekvenser på grund av att han eller hon inte är folkbokförd i Sverige. Det vore önskvärt med en enhetlig och konsekvent lagstiftning på området så att även biståndsarbetare som arbetar för enskilda organisationer är folkbokförda i Sverige.</textBlock>
    </textBlock>
  </contentBlock>
  <contentBlock ix="108">
    <textBlock ix="108">
      <textBlock ix="0">Kommer civilministern att ta något initiativ för att biståndsarbetare/missionärer skall kunna vara folkbokförda i Sverige undr sin utlandstid och därmed likställas med UD- och SIDA-personal?</textBlock>
    </textBlock>
  </contentBlock>
  <contentBlock ix="109">
    <textBlock ix="109">
      <textBlock ix="0">1993/94:376 av Berith Eriksson (v) till kulturministern om informationen till</textBlock>
      <textBlock ix="1">Invandrarverket:</textBlock>
    </textBlock>
  </contentBlock>
  <contentBlock ix="110">
    <textBlock ix="110">
      <textBlock ix="0">Riksdagen beslutade i höstas om en särskild kvot för skyddsbehövande från f.d. Jugoslavien. I</textBlock>
      <textBlock ix="1">beslutet ingick bl.a. att en vidare grupp av anhöriga än vad som annars är aktuell skulle komma i fråga för överföring till Sverige. Nu rapporteras från</textBlock>
      <textBlock ix="2">Invandrarverket att hälften av ca 12 000 inkomna ansökningar avgjorts. Av dessa har endast omkring</textBlock>
      <textBlock ix="3">20 % bifallits eftersom det i de övriga ärendena gällt andra anhöriga än kärnfamiljen. Den 10</textBlock>
      <textBlock ix="4">februari i år har regeringen tagit ett beslut om inriktningen av den särskilda kvoten utifrån riksdagens beslut. Man ställer sig frågan om</textBlock>
      <textBlock ix="5">Invandrarverket nu på nytt skall pröva de 5 000</textBlock>
      <textBlock ix="6">avslagsbesluten efter de kriterier som anges i riksdagens beslut och regeringsbeslutet.</textBlock>
    </textBlock>
  </contentBlock>
  <contentBlock ix="111">
    <textBlock ix="111">
      <textBlock ix="0">Vilka åtgärder är regeringen beredd att vidta för att</textBlock>
      <textBlock ix="1">Invandrarverket i framtiden snabbare än i detta fall skall få kännedom om riksdagsbeslut som har betydelse för verkets arbete?</textBlock>
    </textBlock>
  </contentBlock>
  <contentBlock ix="112">
    <textBlock ix="112">
      <textBlock ix="0">den 25 februari</textBlock>
    </textBlock>
  </contentBlock>
  <contentBlock ix="113">
    <textBlock ix="113">
      <textBlock ix="0">1993/94:377 av Bertil Måbrink (v) till statsrådet Alf</textBlock>
      <textBlock ix="1">Svensson om Indonesien och de mänskliga rättigheterna:</textBlock>
    </textBlock>
  </contentBlock>
  <contentBlock ix="114">
    <textBlock ix="114">
      <textBlock ix="0">Återigen har människorättsaktivister ådömts stränga straff i militärdiktaturens Indonesien. Nuku</textBlock>
      <textBlock ix="1">Sulaeman, ordförande i männiksorättsorganisationen Yayasan Pijar, dömdes den 24 februari till fyra års fängelse sedan han hållit president Suharto ansvarig för en rad grova kränkningar av de mänskliga rättigheterna, bl.a. massakern på civila demonstranter i Östtimor</textBlock>
      <textBlock ix="2">1991. Sulaeman, som anklagades för att ha förolämpat president Suharto, fick under rättegången varken kalla in vittnen eller hålla någon försvarsplädering.</textBlock>
    </textBlock>
  </contentBlock>
  <contentBlock ix="115">
    <textBlock ix="115">
      <textBlock ix="0">Rättegången utgör kulmen på en oroväckande upptrappning av attackerna på oppositionella under de senaste månadrena, med bl.a.</textBlock>
      <textBlock ix="1">arresteringar av studenter och fackföreningsledare.</textBlock>
      <textBlock ix="2">Den hårda domen mot Nuku Sulaeman är en kärv påminnelse om den allvarliga situationen vad avser de mänskliga rättigheterna i Indonesien och de svåra förhållanden som den indonesiska demokratirörelsen tvingas verka under.</textBlock>
    </textBlock>
  </contentBlock>
  <contentBlock ix="116">
    <textBlock ix="116">
      <textBlock ix="0">Mot denna bakgrund vill jag fråga biståndsministern och ministern för mänskliga rättigheter Alf Svensson:</textBlock>
    </textBlock>
  </contentBlock>
  <contentBlock ix="117">
    <textBlock ix="117">
      <textBlock ix="0">Vilka åtgärder avser regeringen vidta inom bistånds- och mänskliga rättighetsområdet för att stödja de krafter som försvarar mänskliga rättigheter i Indonesien?</textBlock>
    </textBlock>
  </contentBlock>
  <contentBlock ix="118">
    <textBlock ix="118">
      <textBlock ix="0">1993/94:378 av Magnus Persson (s) till kommunikationsministern om telefonabonnemang:</textBlock>
    </textBlock>
  </contentBlock>
  <contentBlock ix="119">
    <textBlock ix="119">
      <textBlock ix="0">Telia nekar var tredje privatperson som vill öppna ett nytt telefonabonnemang. Orsaken är att de tjänar för litet pengar för att själva teckna ett eget abonnemang. Telia tar numera en kreditupplysning av alla som behöver ett telefonabonnemang. De som enligt 1992 års deklaration har inkomster som understiger 50 000 kr anses inte tillräckligt kreditvärdiga. Det spelar ingen roll om den som vill teckna ett abonnemang är en skötsam person utan betalningsanmärkelser eller tjänat mer pengar under 1993. Telia kräver att de som inte uppfyller kriterierna antingen skaffar en borgensman eller deponerar 3 000 kr som den sökande får tillbaka först efter ett år. Arbetslösa som blivit uttaxerade och behöver telefon för att söka jobb är en grupp som drabbas av Telias nya regler. En annan utsatt grupp är studerande som vid en kontroll av föregående års deklaration kan ha svårt att uppfylla</textBlock>
      <textBlock ix="1">Telias kriterier. Bolagiseringen av Telia AB innebär en byråkratisering och uppradande av vissa nya bestämmelser som indirekt motverkar Telia AB. I</textBlock>
      <textBlock ix="2">dessa tider med en alldeles för hög ungdomsarbetslöshet borde samhället göra allt för att underlätta för ungdomarna att kunna skaffa sig jobb.</textBlock>
    </textBlock>
  </contentBlock>
  <contentBlock ix="120">
    <textBlock ix="120">
      <textBlock ix="0">Är kommunikationsministern beredd att ta initiativ för att nuvarande hårda regler och bestämmelser uppmjukas i syfte att underlätta tecknande av telefonabonnemang?</textBlock>
    </textBlock>
  </contentBlock>
  <contentBlock ix="121">
    <textBlock ix="121">
      <textBlock ix="0">1993/94:379 av Bengt Lindqvist (s) till kulturministern om avvisning av personer med svåra funktionshinder:</textBlock>
    </textBlock>
  </contentBlock>
  <contentBlock ix="122">
    <textBlock ix="122">
      <textBlock ix="0">Det förekommer då och då att det fattas beslut om att avvisa asylsökande med svåra funktionshinder.</textBlock>
      <textBlock ix="1">I en del fall kan därvid en svår situation uppstå, därför att den avvisade på grund av sitt funktionshinder saknar förutsättningar att klara sig själv och därför att familj och släktingar flytt från hemorten. I sådana fall bör enligt min mening motsvarande praxis tillämpas, som gäller för barn dvs., att man inte verkställer avvisningen, om det inte finns någon tillfredsställande personlig anknytning. Såvitt jag förstår finns i dag inga riktlinjer för fall av det här slaget, vilket skapar osäkerhet och ångest hos de berörda.</textBlock>
    </textBlock>
  </contentBlock>
  <contentBlock ix="123">
    <textBlock ix="123">
      <textBlock ix="0">Vilken praxis bör enligt statsrådet Friggebo gälla vid avvisningen av personer med svåra funktionshinder?</textBlock>
    </textBlock>
  </contentBlock>
  <contentBlock ix="124">
    <textBlock ix="124">
      <textBlock ix="0">1993/94:380 av Kristina Svensson (s) till statsrådet</textBlock>
      <textBlock ix="1">Alf Svensson om biståndsförvaltningen:</textBlock>
    </textBlock>
  </contentBlock>
  <contentBlock ix="125">
    <textBlock ix="125">
      <textBlock ix="0">En statlig utredning har lämnat förslag om hur den statliga administrationen av det internationella utvecklingssamarbetet kan rationaliseras och effektiviseras. Utredningens förslag är mycket långtgående. Bl.a. föreslås att verksamheten på myndighetsnivå koncentreras till två organ. Det ena skall ansvara för det långsiktiga fattigdomsinriktade utvecklingssamarbetet. Det andra skall ansvara för insatser inom näringslivsoch infrastrukturområdena. Detta innebär att nuvarande myndigheter, SIDA, SWEDECORP,</textBlock>
      <textBlock ix="1">BITS och SAREK, omorganiseras. En ny myndighet SFID övertar enligt förslaget de uppgifter som i dag handhas av BITS,</textBlock>
      <textBlock ix="2">SWEDECORP och SIDA:s infrastrukturbyrå. I ett nytt SIDA skall ingå de insatser som SAREC svarar för på forskningsområdet. Enligt utredaren kan flertalet av de förslag som presenteras i utredningen genomföras av regeringen utan riksdagens hörande.</textBlock>
    </textBlock>
  </contentBlock>
  <contentBlock ix="126">
    <textBlock ix="126">
      <textBlock ix="0">Kommer biståndsministern att under våren lägga förslag till riksdagen om ny organisation av biståndsförvaltningen eller kommer detta att genomföras utan riksdagens hörande?</textBlock>
    </textBlock>
  </contentBlock>
  <contentBlock ix="127">
    <textBlock ix="127">
      <textBlock ix="0">1993/94:381 av Ingela Mårtensson (fp) till kulturministern om separation av fäder och barn till följd av utvisning:</textBlock>
    </textBlock>
  </contentBlock>
  <contentBlock ix="128">
    <textBlock ix="128">
      <textBlock ix="0">Regeringen har betonat pappornas roll i umgänget med barnen. I dag avvisas blivande fäder från</textBlock>
      <textBlock ix="1">Sverige. Det innebär att barnen över huvud taget mister möjligheten att leva tillsammans med sina fäder m.m. vilket är i strid med internationella konventioner och svensk lagstiftning.</textBlock>
    </textBlock>
  </contentBlock>
  <contentBlock ix="129">
    <textBlock ix="129">
      <textBlock ix="0">Vad avser invandrarministern att göra för att män som har barn i Sverige eller väntar barn inte separeras från barnen genom avvisning?</textBlock>
    </textBlock>
  </contentBlock>
  <contentBlock ix="130">
    <textBlock ix="130">
      <textBlock ix="0">1993/94:382 av Harry Staaf (kds) till statsrådet Bo</textBlock>
      <textBlock ix="1">Lundgren:</textBlock>
    </textBlock>
  </contentBlock>
  <contentBlock ix="131">
    <textBlock ix="131">
      <textBlock ix="0">Enligt 7 § folkbokföringslagen skall en person folkbokföras på den fastighet där han anses bosatt, dvs. där han regelmässigt tillbringar sin dygnsvila.</textBlock>
      <textBlock ix="1">För att personen regelmässigt skall anses tillbringa sin dygnsvila på en fastighet krävs att han under sin normala livsföring tillbringar dygnsvilan minst en gång i veckan på fastigheten eller i samma omfattning men med annan förläggning i tiden.</textBlock>
    </textBlock>
  </contentBlock>
  <contentBlock ix="132">
    <textBlock ix="132">
      <textBlock ix="0">Undantag görs dock i lagen för uppdrag som riksdagsledamot: En vistelse anses inte leda till ändrad bosättning om den föranleds enbart av uppdrag som riksdagsledamot (10 § FOL).</textBlock>
    </textBlock>
  </contentBlock>
  <contentBlock ix="133">
    <textBlock ix="133">
      <textBlock ix="0">Skattemyndigheten har i några uppmärksammade fall bedömt att 10 § FOL inte är tillämplig. Skälen anses vara att riksdagsledamoten inte enbart vistas i Stockholm på grund av sitt uppdrag i riksdagen utan på grund av familjeskäl.</textBlock>
    </textBlock>
  </contentBlock>
  <contentBlock ix="134">
    <textBlock ix="134">
      <textBlock ix="0">Är skatteministern beredd att vidta ändringar som tydliggör folkbokföringslagen för att undanröja tvister?</textBlock>
    </textBlock>
  </contentBlock>
  <contentBlock ix="135">
    <textBlock ix="135">
      <textBlock ix="0">6 §  Kammaren åtskildes kl. 11.02.</textBlock>
    </textBlock>
  </contentBlock>
  <contentBlock ix="136">
    <textBlock ix="136">
      <textBlock ix="0">Förhandlingarna leddes av talmannen.</textBlock>
    </textBlock>
  </contentBlock>
</protocol>
