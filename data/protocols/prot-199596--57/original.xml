<protocol id="prot-199596--57">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
    <textBlock ix="1"> ______________________________________________________________________</textBlock>
    <textBlock ix="2"> 1 §  Meddelande om aktuell debatt</textBlock>
    <textBlock ix="3">Talmannen meddelade att på begäran av Miljöpartiets riksdagsgrupp skulle aktuell debatt om välfärden anordnas onsdagen den 21 februari ca kl. 9.20.</textBlock>
    <textBlock ix="4">Från regeringen skulle socialminister Ingela Thalén delta. En företrädare för varje parti skulle ha rätt att delta i debatten.</textBlock>
    <textBlock ix="5">Den inkomna skrivelsen hade följande lydelse:</textBlock>
    <textBlock ix="6">Till talmannen</textBlock>
    <textBlock ix="7">Med anledning av den senaste tidens rapporter om de sociala neddragningarnas konsekvenser begär härmed Miljöpartiet de Gröna att talmannen anordnar en aktuell debatt i kammaren angående välfärden.</textBlock>
    <textBlock ix="8">Stockholm den 15 februari 1996</textBlock>
    <textBlock ix="9">Marianne Samuelsson</textBlock>
    <textBlock ix="10">Språkrör och gruppledare</textBlock>
    <textBlock ix="11">2 §  Meddelande om frågestund</textBlock>
    <textBlock ix="12">Talmannen meddelade att vid frågestunden torsdagen den 22 febrauri kl. 14.00 skulle följande statsråd närvara:</textBlock>
    <textBlock ix="13">Statsrådet Jan Nygren, försvarsminister Thage G Peterson, kommunikationsminister Ines Uusmann, utbildningsminister Carl Tham, näringsminister Jörgen Andersson, statsrådet Pierre Schori och statsrådet Ylva Johansson.</textBlock>
    <textBlock ix="14">3 §  Meddelande om plan för kammarens sammanträden</textBlock>
    <textBlock ix="15">Talmannen meddelade att plan för kammarens sammanträden delats ut.</textBlock>
    <textBlock ix="16">4 §  Hänvisning av ärenden till utskott</textBlock>
    <textBlock ix="17">Föredrogs och hänvisades</textBlock>
    <textBlock ix="18">Propositioner</textBlock>
    <textBlock ix="19">1995/96:106 till jordbruksutskottet</textBlock>
    <textBlock ix="20">1995/96:134 till konstitutionsutskottet</textBlock>
    <textBlock ix="21">Kammaren biföll talmannens förslag att motionstiden för ovan angivna propositioner skulle förlängas till onsdagen den 6 mars.</textBlock>
    <textBlock ix="22">5 §  Återkallelse av proposition, m.m.</textBlock>
    <textBlock ix="23">Regeringen hade genom skrivelse 1995/96:147 återkallat proposition 1995/96:119 om reformerad tandvårdsförsäkring.</textBlock>
    <textBlock ix="24">Talmannen anmälde att hon avskrivit detta förslag samt de med anledning av propositionen 1995/96:119 väckta motionerna 1995/96:Sf9-Sf19.</textBlock>
    <textBlock ix="25">Regeringens skrivelse lades till handlingarna.</textBlock>
    <textBlock ix="26">Talmannen meddelade att motioner med anledning av skrivelsen fick väckas senast torsdagen den 22 februari kl. 16.30.</textBlock>
    <textBlock ix="27">6 §  Bordläggning</textBlock>
    <textBlock ix="28">Anmäldes och bordlades</textBlock>
    <textBlock ix="29">Redogörelse</textBlock>
    <textBlock ix="30">1995/96:RB1 Fullmäktiges i Riksbanken förvaltningsberättelse för år 1995</textBlock>
    <textBlock ix="31">Konstitutionsutskottets betänkanden</textBlock>
    <textBlock ix="32">1995/96:KU20 Ändring i sametingslagen (1992:1433) m.m.</textBlock>
    <textBlock ix="33">1995/96:KU21 Indelning av budgeten i utgiftsområden</textBlock>
    <textBlock ix="34">1995/96:KU22 Riksdagens arbetsformer</textBlock>
    <textBlock ix="35">Finansutskottets betänkande</textBlock>
    <textBlock ix="36">1995/96:FiU9 Vissa äldre sedlars giltighet</textBlock>
    <textBlock ix="37">Skatteutskottets betänkande</textBlock>
    <textBlock ix="38">1995/96:SkU22 Poolcontainerkonventionen</textBlock>
    <textBlock ix="39">Lagutskottets betänkanden</textBlock>
    <textBlock ix="40">1995/96:LU15 Ändring i lagen om ersättning från den internationella oljeskadefonden</textBlock>
    <textBlock ix="41">1995/96:LU16 Sjöfylleri</textBlock>
    <textBlock ix="42">1995/96:LU29 Ändring i konkurslagen, m.m.</textBlock>
    <textBlock ix="43">Utrikesutskottets betänkande</textBlock>
    <textBlock ix="44">1995/96:UU12 En ny lag om vissa internationella sanktioner</textBlock>
    <textBlock ix="45">7 §  Anmälan om fråga</textBlock>
    <textBlock ix="46">Anmäldes att följande fråga framställts</textBlock>
    <textBlock ix="47">den 16 februari</textBlock>
    <textBlock ix="48">1995/96:293 av Karl-Erik Persson (v) till kommunikationsministern</textBlock>
    <textBlock ix="49">SJ:s tågplan</textBlock>
    <textBlock ix="50">Frågan redovisas i bilaga som fogas till riksdagens snabbprotokoll tisdagen den 20 februari.</textBlock>
    <textBlock ix="51">8 §  Kammaren åtskildes kl. 12.04.</textBlock>
    <textBlock ix="53">Förhandlingarna leddes av talmannen.</textBlock>
  </contentBlock>
</protocol>
