<protocol id="prot-1956--fk--5">
  <contentBlock page="0" ix="0">
    <textBlock ix="0">PROTOKOLL</textBlock>
  </contentBlock>
  <contentBlock page="0" ix="1">
    <textBlock ix="0"> </textBlock>
  </contentBlock>
  <contentBlock page="0" ix="2">
    <textBlock ix="0">1956 FÖRSTA KAMMAREN Nr 5</textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">7—8 februari</textBlock>
  </contentBlock>
  <contentBlock page="0" ix="5">
    <textBlock ix="0">Debatter m. m.</textBlock>
  </contentBlock>
  <contentBlock page="0" ix="6">
    <textBlock ix="0">Tisdagen den 7 februari Sid.</textBlock>
  </contentBlock>
  <contentBlock page="0" ix="7">
    <textBlock ix="0">Interpellation av herr Åkesson ang. indragningen av fasta poststationer på landsbygden —=ossosooosseser see r rer rer ers rr rett r rer rr rss 3</textBlock>
  </contentBlock>
  <contentBlock page="0" ix="8">
    <textBlock ix="0">Onsdagen den 8 februari</textBlock>
  </contentBlock>
  <contentBlock page="0" ix="9">
    <textBlock ix="0">Interpellationer:</textBlock>
    <textBlock ix="1">av herr Mannerskantz om lån ur kyrkofonden till vissa skoglösa PÄSÖRAL — »vmesce oa döpa säs h nama mem se le a fe a se kd 06 SMA de oe BA BK se 6</textBlock>
    <textBlock ix="2">av herr Hagberg ang. prognosverksamheten rörande isförhållandena vid norrlandskusten Im. Ms sosse es esse re rer rr rr rr rer res 7</textBlock>
    <textBlock ix="3">av herr Öhman ang. tidskriften Lifes reportage om vissa svenska försvarsanläggningal = s:s:s:sess:es&gt;w:ss:rså sö Ah fa sö: säden ger 8</textBlock>
    <textBlock ix="4">av herr Grym ang. samfärdselförbindelserna i viss del av Norrbottens lä sosssseseseseer ses rss ses ra rer rer rer re re rea 9</textBlock>
  </contentBlock>
  <contentBlock page="0" ix="10">
    <textBlock ix="0">Samtliga avgjorda ärenden</textBlock>
  </contentBlock>
  <contentBlock page="0" ix="11">
    <textBlock ix="0">Onsdagen den 8 februari</textBlock>
  </contentBlock>
  <contentBlock page="0" ix="12">
    <textBlock ix="0">Statsutskottets utlåtande nr 1, ang. utgifterna under första huvudti-</textBlock>
  </contentBlock>
  <contentBlock page="0" ix="13">
    <textBlock ix="0">teln (hovoch slottsstaterna) —sosocoososseserssrss ss es rss sr ss rs 5</textBlock>
    <textBlock ix="1">Bevillningsutskottets betänkande nr 1, ang. ändrad lydelse av 6 $ förordningen om särskild sjömansskatt «.ssosssosssss oss ers essens 5</textBlock>
    <textBlock ix="2">- nr 2, ang. fortsatt tullfrihet i vissa fall för Föreningen Rädda bar- 53) RE FR EFS TTT IETSTRTR ET IT TEIE IEEE TETE TER D</textBlock>
    <textBlock ix="3">- nr 3, ang. tullfri införsel av en utav Scandinavian Airlines System anskaffad flygträningsapparat m. m, ....... rr rese re rer ess 6</textBlock>
  </contentBlock>
  <contentBlock page="0" ix="14">
    <textBlock ix="0">1 Första kammarens protokoll 1956. Nr 5</textBlock>
  </contentBlock>
  <contentBlock page="1" ix="0">
    <textBlock ix="0">bo</textBlock>
  </contentBlock>
  <contentBlock page="1" ix="1">
    <textBlock ix="0">Nr ö Innehåll.</textBlock>
  </contentBlock>
  <contentBlock page="1" ix="2">
    <textBlock ix="0">Sid. Bevillningsutskottets betänkande nr 4, ang. ändrad lydelse av 3 8 3 mom. förordningen om särskild skatt å bensin och motorsprit .. 6 — nr 5, ang. begränsning av skatt på grund av 1955 års taxering .. 6 — nr 6, ang. godkännande av avtal med Belgien om utsträckning av tillämpligheten av 1953 års avtal för undvikande av dubbelbeskattning m. m.</textBlock>
  </contentBlock>
  <contentBlock page="1" ix="3">
    <textBlock ix="0">Jordbruksutskottets utlåtande nr 3, ang. befrielse i vissa fall från betalningsskyldighet till kronan</textBlock>
  </contentBlock>
  <contentBlock page="2" ix="0">
    <textBlock ix="0">Tisdagen den 7 februari 1956</textBlock>
  </contentBlock>
  <contentBlock page="2" ix="1">
    <textBlock ix="0">Tisdagen den 7 februari</textBlock>
  </contentBlock>
  <contentBlock page="2" ix="2">
    <textBlock ix="0">Kammaren sammanträdde kl. 16.00</textBlock>
  </contentBlock>
  <contentBlock page="2" ix="3">
    <textBlock ix="0">Justerades protokollet för den 31 nästlidne januari.</textBlock>
  </contentBlock>
  <contentBlock page="2" ix="4">
    <textBlock ix="0">Upplästes en till kammaren inkommen ansökning, som jämte därvid fogat läkarintyg var så lydande:</textBlock>
  </contentBlock>
  <contentBlock page="2" ix="5">
    <textBlock ix="0">Till riksdagens första kammare</textBlock>
  </contentBlock>
  <contentBlock page="2" ix="6">
    <textBlock ix="0">Undertecknad anhåller härmed om ledighet från riksdagsarbetet under tiden som medföljande läkarintyg utvisar.</textBlock>
    <textBlock ix="1">Ringarum den 2 februari 1956</textBlock>
  </contentBlock>
  <contentBlock page="2" ix="7">
    <textBlock ix="0">Ivar Nilzon</textBlock>
  </contentBlock>
  <contentBlock page="2" ix="8">
    <textBlock ix="0">Härmed intygas, att riksdagsman Karl Ivar Nilzon, Ringarum, på grund av hjärtbesvär är oförmögen att deltaga i riksdagsarbetet under tiden fr. o. m. den 10 februari t. o. m. den 15 mars 1956.</textBlock>
    <textBlock ix="1">Norrköping der 17 januari 1956</textBlock>
  </contentBlock>
  <contentBlock page="2" ix="9">
    <textBlock ix="0">Folke Stenqvist</textBlock>
  </contentBlock>
  <contentBlock page="2" ix="10">
    <textBlock ix="0">Den begärda ledigheten beviljades.</textBlock>
  </contentBlock>
  <contentBlock page="2" ix="11">
    <textBlock ix="0">Föredrogs och hänvisades till statsutskottet Kungl. Maj:ts proposition nr 55, angående anslag för budgetåret 1956/57 till avlöningar vid karolinska sjukhuset.</textBlock>
  </contentBlock>
  <contentBlock page="2" ix="12">
    <textBlock ix="0">Föredrogos och bordlades ånyo statsutskottets utlåtande nr 1, bevillningsutskottets betänkanden nr 1—6 samt jordbruksutskottets utlåtande nr 3.</textBlock>
  </contentBlock>
  <contentBlock page="2" ix="13">
    <textBlock ix="0">Anmäldes och bordlades</textBlock>
  </contentBlock>
  <contentBlock page="2" ix="14">
    <textBlock ix="0">dels följande till kammaren överlämnade kungl. propositioner:</textBlock>
    <textBlock ix="1">nr 42, med förslag till förordning om ändrad lydelse av 1 och 2 $$ förordningen den 11 maj 1951 (nr 230) med provisoriska bestämmelser om särskilda investeringsfonder för ersättande av förlorade inventarier och lagertillgångar, m. m.;</textBlock>
  </contentBlock>
  <contentBlock page="2" ix="15">
    <textBlock ix="0">nr 47, med förslag till lag om ändrad lydelse av punkt 2 av anvisningarna till 29 8 kommunalskattelagen den 28 september 1928 (nr 370);</textBlock>
    <textBlock ix="1">nr 51, med förslag till ändrad lydelse av 22 8 2 mom. regeringsformen;</textBlock>
    <textBlock ix="2">nr 52, med förslag till lag om tillfällig ökning av regeringsrådens antal;</textBlock>
    <textBlock ix="3">nr 53, angående godkännande av avtal om inrättande och drift av ett silikatforskningsinstitut, m. m.;</textBlock>
    <textBlock ix="4">nr 54, angående ersättning i vissa fall i anledning av olycksfall i arbete eller yrkessjukdom; och</textBlock>
    <textBlock ix="5">nr 56, om godkännande av handelsavtal mellan Sverige och Tjeckoslovakien;</textBlock>
    <textBlock ix="6">dels ock Kungl. Maj:ts till kammaren överlämnade skrivelse nr 45, angående val av ombud jämte suppleanter i Europarådets rådgivande församling.</textBlock>
  </contentBlock>
  <contentBlock page="2" ix="16">
    <textBlock ix="0">Interpellation ang. indragningen av fasta poststationer på landsbygden</textBlock>
  </contentBlock>
  <contentBlock page="2" ix="17">
    <textBlock ix="0">Herr ÅKESSON (fp) erhöll på begäran ordet och yttrade:</textBlock>
    <textBlock ix="1">Herr talman! Postverkets åtgärd att dra in allt fler av de fasta poststationerna på landsbygden har väckt en betydande oro. En sådan indragning kan naturligtvis i en del fall framstå som en nödvändig konsekvens av förändringar i bebyggelsens karaktär och befolkningsunderlaget. Det bör emellertid påpekas, att den försämrade postservice som i regel följer av att poststationen ersätts med andra arrangemang i sin tur hämmar bygdens utveckling. Särskilt för orter med koncentrerad bebyggelse och industriell verksamhet medför frånvaron av den service som en poststation erbjuder ett allvarligt avbräck för samhällets ekonomiska liv.</textBlock>
    <textBlock ix="2">Den osäkerhet och undran som framkallas genom det tilltagande antalet indragningar av poststationerna gäller i</textBlock>
  </contentBlock>
  <contentBlock page="3" ix="0">
    <textBlock ix="0">4 Nr 5</textBlock>
  </contentBlock>
  <contentBlock page="3" ix="1">
    <textBlock ix="0">Tisdagen den 7 februari 1956</textBlock>
  </contentBlock>
  <contentBlock page="3" ix="2">
    <textBlock ix="0">Interpellation ang. indragningen av fasta poststationer på landsbygden</textBlock>
  </contentBlock>
  <contentBlock page="3" ix="3">
    <textBlock ix="0">hög grad grunderna för dessa åtgärder. Det är därför av vikt att allmänheten får en redogörelse för de hänsynstaganden som spelar den avgörande rollen vid beslut om indragningar.</textBlock>
    <textBlock ix="1">Med stöd av det anförda anhåller jag om kammarens tillstånd att till statsrådet och chefen för kommunikationsdepartementet få framställa följande frågor:</textBlock>
    <textBlock ix="2">1. Vill herr statsrådet ge kammaren en redogörelse för vilka faktorer som påverkar bedömningen vid beslut om indragning av fasta poststationer på landsbygden?</textBlock>
    <textBlock ix="3">2. Är herr statsrådet beredd att medverka till att vid överväganden om indragningar av poststationer på landsbygden vederbörlig hänsyn tas till den berörda ortsbefolkningens behov och önskemål samt till de kommunala myndigheternas bedömning?</textBlock>
  </contentBlock>
  <contentBlock page="3" ix="4">
    <textBlock ix="0">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="3" ix="5">
    <textBlock ix="0">Anmäldes och bordlades följande under sammanträdet till herr talmannen avlämnade motioner:</textBlock>
  </contentBlock>
  <contentBlock page="3" ix="6">
    <textBlock ix="0">nr 484, av herr Elowsson, Nils, m. fl., i anledning av Kungl. Maj:ts proposition angående vissa ändringar i polislönereglementet m. m.;</textBlock>
    <textBlock ix="1">nr 485, av herr Johansson, Anders, i anledning av Kungl. Maj:ts proposition angående prisutjämningsavgift m. m.; och</textBlock>
    <textBlock ix="2">nr 486, av herr Svärd, i anledning av Kungl. Maj:ts proposition angående prisutjämningsavgift m. m.</textBlock>
  </contentBlock>
  <contentBlock page="3" ix="7">
    <textBlock ix="0">Justerades ett protokollsutdrag för denna dag, varefter kammarens sammanträde avslutades kl. 16.06.</textBlock>
  </contentBlock>
  <contentBlock page="3" ix="8">
    <textBlock ix="0">In fidem G. H. Berggren</textBlock>
  </contentBlock>
  <contentBlock page="4" ix="0">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="4" ix="1">
    <textBlock ix="0">Onsdagen den 8 februari</textBlock>
  </contentBlock>
  <contentBlock page="4" ix="2">
    <textBlock ix="0">Kammaren sammanträdde kl. 14.00</textBlock>
  </contentBlock>
  <contentBlock page="4" ix="3">
    <textBlock ix="0">Föredrogs och hänvisades till bevillningsutskottet Kungl. Maj:ts proposition nr 42, med förslag till förordning om ändrad lydelse av 1 och 2 $$ förordningen den 11 maj 1951 (nr 230) med provisoriska bestämmelser om särskilda investeringsfonder för ersättande av förlorade inventarier och lagertillgångar, m. m.</textBlock>
  </contentBlock>
  <contentBlock page="4" ix="4">
    <textBlock ix="0">Föredrogs Kungl. Maj:ts skrivelse nr 45, angående val av ombud jämte suppleanter i Europarådets rådgivande församling.</textBlock>
  </contentBlock>
  <contentBlock page="4" ix="5">
    <textBlock ix="0">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde onsdagen den 22 innevarande månad företaga val av tre ombud i Europarådets rådgivande församling jämte tre suppleanter för dem.</textBlock>
  </contentBlock>
  <contentBlock page="4" ix="6">
    <textBlock ix="0">Detta förslag antogs.</textBlock>
  </contentBlock>
  <contentBlock page="4" ix="7">
    <textBlock ix="0">Föredrogs och hänvisades till bevillningsutskottet Kungl. Maj:ts proposition nr 47, med förslag till lag om ändrad lydelse av punkt 2 av anvisningarna till 29 8 kommunalskattelagen den 28 september 1928 (nr 370).</textBlock>
  </contentBlock>
  <contentBlock page="4" ix="8">
    <textBlock ix="0"> </textBlock>
  </contentBlock>
  <contentBlock page="4" ix="9">
    <textBlock ix="0">Föredrogs och hänvisades till konstitutionsutskottet Kungl. Maj:ts proposition nr 51, med förslag till ändrad lydelse av 22 82 mom. regeringsformen.</textBlock>
  </contentBlock>
  <contentBlock page="4" ix="10">
    <textBlock ix="0">Föredrogs och hänvisades till behandling av lagutskott Kungl. Maj:ts proposition nr 52, med förslag till lag om tillfällig ökning av regeringsrådens antal.</textBlock>
  </contentBlock>
  <contentBlock page="4" ix="11">
    <textBlock ix="0">Föredrogos och hänvisades till statsutskottet Kungl. Maj:ts propositioner:</textBlock>
  </contentBlock>
  <contentBlock page="4" ix="12">
    <textBlock ix="0">nr 53, angående godkännande av avtal om inrättande och drift av ett silikatforskningsinstitut, m. m.; och</textBlock>
    <textBlock ix="1">nr 54, angående ersättning i vissa fall i anledning av olycksfall i arbete eller yrkessjukdom.</textBlock>
  </contentBlock>
  <contentBlock page="4" ix="13">
    <textBlock ix="0">Föredrogs och hänvisades till utrikesutskottet Kungl. Maj:ts proposition nr 56, om godkännande av handelsavtal mellan Sverige och Tjeckoslovakien.</textBlock>
  </contentBlock>
  <contentBlock page="4" ix="14">
    <textBlock ix="0">Föredrogs och hänvisades till statsutskottet den av herr Elowsson, Nils, m. fl. väckta motionen nr 484.</textBlock>
  </contentBlock>
  <contentBlock page="4" ix="15">
    <textBlock ix="0">Föredrogos och hänvisades till bevillningsutskottet nedannämnda motioner:</textBlock>
  </contentBlock>
  <contentBlock page="4" ix="16">
    <textBlock ix="0">nr 485, av herr Johansson, Anders; och nr 486, av herr Svärd.</textBlock>
  </contentBlock>
  <contentBlock page="4" ix="17">
    <textBlock ix="0">Vid förnyad, punktvis skedd föredragning av statsutskottets utlåtande nr 1, i anledning av Kungl. Maj:ts i statsverkspropositionen gjorda framställningar rörande egentliga statsutgifter för budgetåret 1956/57 under första huvudtitein, avseende anslagen till kungl. hovoch slottsstaterna, bifölls vad utskottet i detta utlåtande hemställt.</textBlock>
  </contentBlock>
  <contentBlock page="4" ix="18">
    <textBlock ix="0">Föredrogos ånyo bevillningsutskottets betänkanden:</textBlock>
    <textBlock ix="1">nr 1, i anledning av Kungl. Maj:ts proposition med förslag till förordning angående ändrad lydelse av 6 $ förordningen den 5 juni 1953 (nr 293) om särskild sjömansskatt;</textBlock>
    <textBlock ix="2">nr 2, i anledning av Kungl. Maj:ts proposition angående fortsatt tullfrihet i vissa fall för Föreningen Rädda barnen</textBlock>
  </contentBlock>
  <contentBlock page="5" ix="0">
    <textBlock ix="0">6 Nr 5</textBlock>
  </contentBlock>
  <contentBlock page="5" ix="1">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="5" ix="2">
    <textBlock ix="0">Interpellation om lån ur kyrkofonden till vissa skoglösa pastorat</textBlock>
  </contentBlock>
  <contentBlock page="5" ix="3">
    <textBlock ix="0">för kläder, beklädnadsmateriel och livsförnödenheter;</textBlock>
    <textBlock ix="1">nr 3, i anledning av Kungl. Maj:ts proposition angående tullfri införsel av en utav Scandinavian Airlines System, Stockholm, anskaffad flygträningsapparat Mm; ms</textBlock>
    <textBlock ix="2">nr 4, i anledning av Kungl. Maj:ts proposition med förslag till förordning angående ändrad lydelse av 3 $ 3 mom. förordningen den 3 maj 1929 (nr 62) om särskild skatt å bensin och motorsprit;</textBlock>
    <textBlock ix="3">nr 5, i anledning av Kungl. Maj:ts proposition med förslag till förordning med särskilda bestämmelser om begränsning av skatt på grund av 1955 års taxering; samt</textBlock>
    <textBlock ix="4">nr 6, i anledning av Kungl. Maj:ts proposition angående godkännande av avtal mellan Sverige och Belgien om utsträckning till Belgiska Kongo och mandatområdet Ruanda-Urundi av tillämpligheten av det mellan Sverige och Belgien den 1 april 1953 ingångna avtalet för undvikande av dubbelbeskattning och för reglering av vissa andra frågor beträffande skatter å inkomst och förmögenhet.</textBlock>
  </contentBlock>
  <contentBlock page="5" ix="4">
    <textBlock ix="0">Vad utskottet i hemställt bifölls.</textBlock>
  </contentBlock>
  <contentBlock page="5" ix="5">
    <textBlock ix="0">dessa betänkanden</textBlock>
  </contentBlock>
  <contentBlock page="5" ix="6">
    <textBlock ix="0">Vid förnyad, punktvis skedd föredragning av jordbruksutskottets utlåtande nr 3, i anledning av Kungl. Maj:ts proposition angående befrielse i vissa fall från betalningsskyldighet till kronan, bifölls vad utskottet i detta utlåtande hemställt.</textBlock>
  </contentBlock>
  <contentBlock page="5" ix="7">
    <textBlock ix="0">Anmäldes bevillningsutskottets förslag till riksdagens skrivelser till Konungen:</textBlock>
    <textBlock ix="1">nr 49, i anledning av Kungl. Maj:ts proposition med förslag till förordning angående ändrad lydelse av 6 $ förordningen den 5 juni 1953 (nr 293) om särskild sjömansskatt;</textBlock>
    <textBlock ix="2">nr 50, i anledning av Kungl. Maj:ts proposition angående fortsatt tullfrihet i vissa fall för Föreningen Rädda barnen för kläder, beklädnadsmateriel och livsförnödenheter;</textBlock>
  </contentBlock>
  <contentBlock page="5" ix="8">
    <textBlock ix="0">nr 51, i anledning av Kungl. Maj:ts proposition angående tullfri införsel av en utav Scandinavian Airlines System, Stockholm, anskaffad flygträningsapparat m. m;;</textBlock>
    <textBlock ix="1">nr 52, i anledning av Kungl. Maj:ts proposition med förslag till förordning angående ändrad lydelse av 3 8 3 mom. förordningen den 3 maj 1929 (nr 62) om särskild skatt å bensin och motorsprit;</textBlock>
    <textBlock ix="2">nr 53, i anledning av Kungl. Maj:ts proposition med förslag till förordning med särskilda bestämmelser om begränsning av skatt på grund av 1955 års taxering; samt</textBlock>
    <textBlock ix="3">nr 54, i anledning av Kungl. Maj:ts proposition angående godkännande av avtal mellan Sverige och Belgien om utsträckning till Belgiska Kongo och mandatområdet Ruanda-Urundi av tillämpligheten av det mellan Sverige och Belgien den 1 april 1953 ingångna avtalet för undvikande av dubbelbeskattning och för reglering av vissa andra frågor beträffande skatter å inkomst och förmögenhet.</textBlock>
  </contentBlock>
  <contentBlock page="5" ix="9">
    <textBlock ix="0">Skrivelseförslagen godkändes under förutsättning beträffande vart och ett av dem, att andra kammaren i avseende å motsvarande utskottsbetänkande fattade samma beslut som första kammaren.</textBlock>
  </contentBlock>
  <contentBlock page="5" ix="10">
    <textBlock ix="0">Interpellation om lån ur kyrkofonden till vissa skoglösa pastorat</textBlock>
  </contentBlock>
  <contentBlock page="5" ix="11">
    <textBlock ix="0">Herr MANNERSKANTZ (h) erhöll på begäran ordet och anförde:</textBlock>
    <textBlock ix="1">Herr talman: I motion nr 14 till 1951 års kyrkomöte hade biskopen E. Malmeström hemställt att kyrkomötet måtte besluta »att hos Kungl. Maj:t anhålla om skyndsam utredning med förslag till åtgärder för beviljande av räntefria lån ur kyrkofonden för åstadkommande av nödvändig byggnadsförnyelse å värdefulla löneboställen i pastorat utan egna skogstillgångar eller utan nämnvärda sådana».</textBlock>
    <textBlock ix="2">Vederbörande utskott tillstyrkte enhälligt bifall till motionen (särsk. utskottets betänkande nr 8) och kyrkomötet beslöt skrivelse i enlighet härmed.</textBlock>
  </contentBlock>
  <contentBlock page="6" ix="0">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="6" ix="1">
    <textBlock ix="0">Nr 5 T</textBlock>
  </contentBlock>
  <contentBlock page="6" ix="2">
    <textBlock ix="0">Interpellation ang. prognosverksamheten rörande isförhåliandena vid norrlands-</textBlock>
  </contentBlock>
  <contentBlock page="6" ix="3">
    <textBlock ix="0">Sedan dess har intet förslag framlagts i saken, under det att förhållandena i de berörda pastoraten alltmer förvärrats genom de alltmer ökade byggnadskostnaderna. De flesta av de berörda pastoraten är till finnandes på Öland, och det kan konstateras att byggnadsbeståndet är sådant, att hel nybyggnad av åbyggnader är den enda utvägen i de allra flesta fall. Förfallet har gått så långt att brådska måste anses vara för handen, samtidigt som det framstår som föga rimligt att de berörda pastoraten skulle genom stora utdebiteringar av skattemedel finansiera byggandet. Kyrkomötets skrivelse visar på en framkomlig väg. På grund av sakens brådskande natur vore det mycket önskvärt att denna fråga upptogs till omedelbar behandling utan avvaktande av att andra frågor rörande den ecklesiastika boställsordningen eventuellt behöver utredas.</textBlock>
    <textBlock ix="1">Jag får därför anhålla om första kammarens tillstånd att till herr statsrådet och chefen för ecklesiastikdepartementet rikta följande fråga:</textBlock>
    <textBlock ix="2">Kan man förvänta att statsrådet till årets riksdag framlägger förslag i anledning av 1951 års kyrkomötes skrivelse nr 27 angående räntefria lån ur kyrkofonden till vissa skoglösa pastorat?</textBlock>
  </contentBlock>
  <contentBlock page="6" ix="4">
    <textBlock ix="0">På gjord proposition medgav kammabd) 5 ; ren, att ifrågavarande spörsmål finge</textBlock>
    <textBlock ix="1">framställas.</textBlock>
  </contentBlock>
  <contentBlock page="6" ix="5">
    <textBlock ix="0">Interpellation ang. prognosverksamheten rörande isförhållandena vid norrlandskusten m. m.</textBlock>
  </contentBlock>
  <contentBlock page="6" ix="6">
    <textBlock ix="0">Ordet lämnades härefter på begäran till herr HAGBERG (hh), som yttrade</textBlock>
    <textBlock ix="1">Herr talman! Norrlandsindustriens betydelse för vårt lands handelsbalans, för vår valutabehållning och för sysselsättningen inom de nordliga delarna av landet blir med varje år alltmera markerad. Sedan tiden före kriget har industrierna i Norrbotten och Västerbotten utbyggts betydligt. Såsom exempel kan nämnas att inom piteådistriktet och skellefteådistriktet industriproduktio-</textBlock>
  </contentBlock>
  <contentBlock page="6" ix="7">
    <textBlock ix="0">kusten m. m.</textBlock>
  </contentBlock>
  <contentBlock page="6" ix="8">
    <textBlock ix="0">nen har tredubblats under nämda period. Huvuddelen av -industriens färdigprodukter och en stor del av</textBlock>
  </contentBlock>
  <contentBlock page="6" ix="9">
    <textBlock ix="0">råvaran samt bränslet transporteras sjöledes. En sammanställning av lastade och lossade kvantiteter inom de olika stuveridistrikten "åren 1938 och 1950 samt av skeppningsfärdiga kvantiteter år 1955 belyser denna utveckling. Sålunda utgjorde skeppningskvantiteterna inom övre Norrland (Skellefteå, Piteå, Luleå samt Kalix och Båtskärsnäs stuveridistrikt) år 1938 inalles 122 056 stds och 652 000 ton, exklusive malm. Motsvarande siffror för 1950 resp. 1955 utgjorde 118151 och 975000 samt 132 600 och 1 704 500. En avgörande förutsättning för att denna gynnsamma utveckling skall kunna fortgå är att det ökade behovet av fraktutrymme kan tillfredsställas i form av en i görligaste mån förlängd skeppningssäsong höst och vår.</textBlock>
    <textBlock ix="1">Svårigheterna på grund av ishinder orsakar ofta betydande förluster för såväl industrierna som sjöfarten. Isbrytartjänstens otillräcklighet har kommit till synes icke minst under innevarande isvinter, som redan den 7 november var två veckor tidigare än normalt, den 28 november likaså två veckor, den 5 december tre veckor och den 12 december 4 veckor tidigare än normalt.</textBlock>
    <textBlock ix="2">Vid sidan av isbrytartjänstens otillräcklighet torde uppmärksamheten böra fästas vid de synnerligen begränsade personella och tekniska resurser, som står Sveriges meteorologiska och hydrologiska institut till buds när det gäller utförande av väderleksprognoser för längre tid än 1 å 2 dagar. Den osäkerhet, som härav föranledes, medför bl. a. att isriskpremierna uppgår till betydande belopp. De ökade kostnaderna uppges icke sällan avhålla redare från att låta fartygen under vintersäsongen angöra vissa norrlandshamnar.</textBlock>
    <textBlock ix="3">På följande punkter torde det med vidgade resurser vara möjligt att ge sjöfarten en ökad service:</textBlock>
    <textBlock ix="4">1. Publicering av en iskarta en å två gånger i veckan.</textBlock>
  </contentBlock>
  <contentBlock page="7" ix="0">
    <textBlock ix="0">8 Nr 5</textBlock>
  </contentBlock>
  <contentBlock page="7" ix="1">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="7" ix="2">
    <textBlock ix="0">Interpellation ang. tidskriften Lifes reportage om vissa svenska försvarsanläggningar</textBlock>
  </contentBlock>
  <contentBlock page="7" ix="3">
    <textBlock ix="0">2. Oftare återkommande översikter i isberättelsen.</textBlock>
    <textBlock ix="1">3. Publicering av en redogörelse för den normala isvinterns förlopp.</textBlock>
    <textBlock ix="2">4. Att med väderleksprognoser omfattande upp till en vecka som underlag ge isprognoser för samma tidrymd.</textBlock>
    <textBlock ix="3">Det synes vara ett väl motiverat önskemål att prognosverksamheten beträffande isförhållandena för längre tid än 1 å 2 dagar förbättras. En utbyggnad av denna verksamhet skulle avsevärt underlätta en ändamålsenlig planering av skeppningarna med därav följande ökade befraktningsmöjligheter och sänkning av isriskpremierna. Isprognosverksamhetens uppgift skulle dock icke endast vara att betjäna sjöfarten på sätt som här framhållits, utan den komme utan tvivel att visa sig vara till gagn jämväl för andra delar av näringslivet. Kostnaderna för anordningar av här antydd art torde i relation till de stora ekonomiska värden för landet, som står på vinstsidan, ställa sig synnerligen blygsamma.</textBlock>
    <textBlock ix="4">Med stöd av vad här anförts anhåller jag om kammarens tillstånd att till herr statsrådet och chefen för kommunikationsdepartementet få framställa följande frågor:</textBlock>
    <textBlock ix="5">1. Har herr statsrådet observerat de svårigheter för sjöfarten, särskilt på Norrland, som förorsakas av otillräcklig prognosverksamhet beträffande isförhållandena?</textBlock>
    <textBlock ix="6">2. I så fall, har herr statsrådet för avsikt att undanröja dessa olägenheter genom att förstärka möjligheterna för Sveriges meteorologiska och hydrologiska institut till effektiv prognosverksamhet i detta hänseende?</textBlock>
  </contentBlock>
  <contentBlock page="7" ix="4">
    <textBlock ix="0">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="7" ix="5">
    <textBlock ix="0">Interpellation ang. tidskriften Lifes reportage om vissa svenska försvarsanläggningar</textBlock>
  </contentBlock>
  <contentBlock page="7" ix="6">
    <textBlock ix="0">Herr ÖHMAN (k) fick nu ordet och anförde:</textBlock>
    <textBlock ix="1">Herr talman! Det har väckt förvåning och undran hos den svenska allmänhe-</textBlock>
  </contentBlock>
  <contentBlock page="7" ix="7">
    <textBlock ix="0">ten att vissa utländska staters pressmän och kunskapare kan skaffa sig utförliga upplysningar om sådana svenska försvarsanläggningar som &lt;:underjordiska verkstäder, kraftstationer, underjordiska hangarer, bergskyddsrum för krigsfartyg, skyddsrum för civilbefolkningen och liknande.</textBlock>
    <textBlock ix="1">Sådana anläggningar är i regel avskärmade för den svenska allmänheten. I allmänhet får svenska medborgare tillträde till sådana anläggningar för krigsmaktens behov endast efter särskilt tillstånd av myndighet.</textBlock>
    <textBlock ix="2">Däremot tycks det inte vara förenat med svårigheter för vissa utländska representanter att utforska, fotografera och beskriva den svenska försvarsberedskapen. Sålunda kunde den stora amerikanska tidskriften Life i sitt nummer den 23 januari ägna inte mindre än sju bildsidor och initierad text om det »underjordiska Sverige».</textBlock>
    <textBlock ix="3">Tidskriftens utsände medarbetare har givits tillfälle att fotografera en interiör från Kilforsens kraftverk, och i texten meddelas att generatorerna arbetar på 300 fots djup nere i graniten. Från AGA:s underjordiska verkstäder återges ett foto, och i bildtexten upplyses om att den minst viktiga delen av verkstaden ligger ovan jord, medan framställningen av gyrostabilisatorer för flygplan försiggår i den underjordiska delen av verkstäderna.</textBlock>
    <textBlock ix="4">På en bild visas jagaren Uppland »insmugen i en håla vid kusten, som uthuggits som en del av det väldiga företag som svenskarna kallar: Operation granit». Tidskriften upplyser om hur portarna till sådana bergskyddsrum för krigsfartyg är konstruerade och meddelar att flottans skyddsrum kan ge plats för fartyg som är 40 procent större än Uppland. Kostnaderna för programmet att »gå ned i underjorden» uppgår, enligt Life, till mellan 1500 och 2000 miljoner kronor. Vidare upplyses att den svenska armén, flottan och flyget har mer än 500 skydd i berget under användning eller under uppförande.</textBlock>
    <textBlock ix="5">Beträffande flygvapnet, som i särskild grad tycks ha intresserat tidskriftens ut-</textBlock>
  </contentBlock>
  <contentBlock page="8" ix="0">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="8" ix="1">
    <textBlock ix="0">Nr 5 9</textBlock>
  </contentBlock>
  <contentBlock page="8" ix="2">
    <textBlock ix="0">Interpellation ang. samfärdselförbindelserna i viss del av Norrbottens län</textBlock>
  </contentBlock>
  <contentBlock page="8" ix="3">
    <textBlock ix="0">sände, meddelas i bild och text att i hangarer nedsprängda i berg ligger svenskbyggda reaplan, som två minuter efter startorder befinner sig uppe i luften. Från SAAB:s underjordiska flygplansverkstäder i Linköping ges en initierad skildring om den teknik som skall användas under krigstid, när flygplanen forslas upp till ytan.</textBlock>
    <textBlock ix="1">Tidskriftens bildreportage från viktiga svenska industrier och försvarsanläggningar kan tillfoga vårt försvar stora skador och är av sådan art som vanligen karakteriseras som olovlig underrättelseverksamhet.</textBlock>
    <textBlock ix="2">Under åberopande av det anförda anhåller jag om kammarens tillstånd att till statsrådet och chefen för försvarsdepartementet få rikta följande interpellation:</textBlock>
    <textBlock ix="3">1. Anser statsrådet det förenligt med svenska försvarsintressen att representanter för främmande makt får den insyn i svenska militära förhållanden, som framgår av reportaget i Life?</textBlock>
    <textBlock ix="4">2. Om så inte är fallet, vilken eller vilka myndigheter har lämnat tilllstånd för den amerikanske journalisten att utforska svenska försvarsanläggningar?</textBlock>
  </contentBlock>
  <contentBlock page="8" ix="4">
    <textBlock ix="0">På gjord proposition bifölls herr</textBlock>
  </contentBlock>
  <contentBlock page="8" ix="5">
    <textBlock ix="0">Öhmans berörda anhållan.</textBlock>
  </contentBlock>
  <contentBlock page="8" ix="6">
    <textBlock ix="0">Interpellation ang. samfärdselförbindelserna i viss del av Norrbottens län</textBlock>
  </contentBlock>
  <contentBlock page="8" ix="7">
    <textBlock ix="0">Ordet gavs härefter till herr GRYM (s), som yttrade:</textBlock>
    <textBlock ix="1">Herr talman! Frågan om förbättring av samfärdselförbindelserna i den mellan Boden—Kiruna och Torne älv belägna delen av Norrbottens län har upprepade gånger varit föremål för statsmakternas prövning. Med anledning av väckta motioner nr I:190 och 1I1:283 har frågan senast behandlats av 1952 års riksdag.</textBlock>
    <textBlock ix="2">I nämnda motioner anfördes bl. a: Intet av de många initiativ, som tidigare tagits i denna fråga, har lett till något resultat. Fortfarande är det emellertid ett levande intresse hos befolkning-</textBlock>
  </contentBlock>
  <contentBlock page="8" ix="8">
    <textBlock ix="0"> </textBlock>
  </contentBlock>
  <contentBlock page="8" ix="9">
    <textBlock ix="0">en i de berörda trakterna för att få de för dem livsviktiga frågorna rörande bygdens trafikförbindelser lösta på ett tillfredsställande sätt.» Motionärerna hemställde, att riksdagen måtte i skrivelse till Kungl. Maj:t anhålla, att Kungl. Maj:t måtte låta verkställa utredning rörande förutsältningarna för bedrivande av linjetrafik för personoch godsbefordran å linjerna Kiruna—Pajala, Kiruna—Karesuando och Pajala—Muodoslombolo—Karesuando med tillämpande av vid godsbefordran genomgående fraktberäkning och vid persontrafik genomgående zontariffberäkning med statens järnvägar samt att därefter för riksdagen framlägga de förslag till lösande av frågan, vartill utredningen må föranleda.</textBlock>
    <textBlock ix="1">Statsutskottet, som avgav utlåtande (nr 222/1952) över motionerna, anförde bl. a.: »Såsom av förevarande motioner framgår ha i olika sammanhang förslag framlagts, åsyftande en förbättring av trafikförhållandena inom den nordligaste delen av Norrbottens län. I motionerna har nu förordats en ytterligare utredning av frågan, varvid framför allt understrukits behovet av taxenedsättningar. Enligt utskottets mening kunna skäl åberopas för att staten på ett eller annat sätt lämnar sin medverkan till en lösning av ifrågavarande spörsmål. De ekonomiska konsekvenserna av en dylik medverkan göra det å andra sidan nödvändigt, att man på förevarande område iakttager viss försiktighet. Utskottet vill dock icke motsätta sig en närmare utredning rörande de åtgärder som i berörda hänseende må vara erforderliga.» Slutligen framhålles i utlåtandet: »Utskottet vill för sin del endast tillägga, att vid utredningsarbetets fullgörande olika utvägar för trafikens ordnande självfallet böra prövas och att uppmärksamhet torde böra ägnas även det speciella problem som avser Haparanda hamns förbindande med vederbörande landtrafikmedel.»</textBlock>
    <textBlock ix="2">Utskottet hemställde, att riksdagen måtte, med anledning av motionerna I: 190 och II: 283, i skrivelse till Kungl. Maj:t anhålla, att Kungl. Maj:t ville föranstalta</textBlock>
  </contentBlock>
  <contentBlock page="8" ix="10">
    <textBlock ix="0"> </textBlock>
  </contentBlock>
  <contentBlock page="9" ix="0">
    <textBlock ix="0">10 Nr 5</textBlock>
  </contentBlock>
  <contentBlock page="9" ix="1">
    <textBlock ix="0">Onsdagen den 8 februari 1956</textBlock>
  </contentBlock>
  <contentBlock page="9" ix="2">
    <textBlock ix="0">Interpellation ang. samfärdselförbindelserna i viss del av Norrbottens län</textBlock>
  </contentBlock>
  <contentBlock page="9" ix="3">
    <textBlock ix="0">om en utredning av de av utskottet angivna spörsmålen.</textBlock>
    <textBlock ix="1">Denna hemställan bifölls av riksdagen. (Riksdagens skrivelse nr 431/1952).</textBlock>
    <textBlock ix="2">Över tre år har nu förflutit sedan riksdagen fattat sitt beslut i frågan. För de människor, som bygger och bor i denna viktiga del av vårt land, vore det självfallet av stort intresse få veta, om Kungl. Maj:t har vidtagit några åtgärder med anledning av förenämnda riksdagens skrivelse. I händelse av att utredningsarbetet pågår vore det av stort värde få information, när resultatet av utredningen beräknas kunna föreläggas riksdagen.</textBlock>
    <textBlock ix="3">Med anledning av vad som sålunda anförts hemställer jag om kammarens tillstånd att till statsrådet Hjalmar Nilson få framställa följande frågor:</textBlock>
    <textBlock ix="4">1. Har herr statsrådet, med anledning av riksdagens skrivelse nr 431/1952, föranstaltat om utredning rörande förbättring av samfärdselförbindelserna i viss del av Norrbottens län?</textBlock>
    <textBlock ix="5">2. När beräknar herr statsrådet att resultatet av utredningen kan föreläggas riksdagen?</textBlock>
  </contentBlock>
  <contentBlock page="9" ix="4">
    <textBlock ix="0">Även denna hemställan bifölls.</textBlock>
  </contentBlock>
  <contentBlock page="9" ix="5">
    <textBlock ix="0">Anmäldes och bordlades</textBlock>
  </contentBlock>
  <contentBlock page="9" ix="6">
    <textBlock ix="0">statsutskottets utlåtanden:</textBlock>
    <textBlock ix="1">nr 13, i anledning av Kungl. Maj:ts i statsverkspropositionen gjorda framställning om anslag för budgetåret 1956/57 till oförutsedda utgifter;</textBlock>
    <textBlock ix="2">nr 16, i anledning av Kungl. Maj:ts proposition angående utgifter å tilläggsstat II till riksstaten för budgetåret 1955/ 56, i vad propositionen avser socialdepartementets verksamhetsområde, jämte i ämnet väckta motioner;</textBlock>
    <textBlock ix="3">nr 17, i anledning av Kungl. Maj:ts proposition angående utgifter å tilläggsstat II till riksstaten för budgetåret 1955/ 56, i vad propositionen avser kommunikationsdepartementets verksamhetsområde;</textBlock>
    <textBlock ix="4">nr 19, i anledning av Kungl. Maj:ts proposition angående utgifter å tilläggsstat II till riksstaten för budgetåret 1955/</textBlock>
  </contentBlock>
  <contentBlock page="9" ix="7">
    <textBlock ix="0">56, i vad propositionen avser ecklesiastikdepartementets verksamhetsområde;</textBlock>
    <textBlock ix="1">nr 21, i anledning av Kungl. Maj:ts proposition angående utgifter å tilläggsstat II till-riksstaten för budgetåret 1955 56, i vad propositionen avser vissa anslag till statens skoloch yrkeshem på Salbohed m. m.;</textBlock>
    <textBlock ix="2">nr 22, i anledning av Kungl. Maj:ts proposition angående utgifter å tilläggsstat II till riksstaten för budgetåret 1955/ 36, i vad propositionen avser vissa anslag till alkoholistvård m. m.;</textBlock>
    <textBlock ix="3">nr 23, i anledning av Kungl. Maj:ts i statsverkspropositionen gjorda framställning angående stat för statens allmänna fastighetsfond för budgetåret 1956/57;</textBlock>
    <textBlock ix="4">nr 24, i anledning av Kungl. Maj:ts proposition angående fortsatt disposition av vissa äldre anslag; samt</textBlock>
    <textBlock ix="5">nr 25, i anledning av Kungl. Maj:ts proposition angående frågor om befrielse från ersättningsskyldighet till kronan;</textBlock>
  </contentBlock>
  <contentBlock page="9" ix="8">
    <textBlock ix="0">första lagutskottets utlåtanden:</textBlock>
    <textBlock ix="1">nr 1, i anledning av Kungl. Maj:ts proposition med förslag till lag om ändrad lydelse av 2 $ lagen den 4 mars 1955 (nr 86) i anledning av Sveriges anslutning till de internationella fördragen angående godsbefordran å järnväg samt angående befordran å järnväg av resande och resgods;</textBlock>
    <textBlock ix="2">nr 2, i anledning av Kungl. Maj:ts proposition med förslag till lag angående fortsatt giltighet av lagen den 21 december 1949 (nr 655) med särskilda bestämmelser om utskrivning från sinnessjukhus; samt</textBlock>
    <textBlock ix="3">nr 3, i anledning av Kungl. Maj:ts proposition med förslag till lag angående fortsatt giltighet av lagen den 29 juni 1945 (nr 520) om återställande av viss från ockuperat land härrörande egendom, m. m.; ävensom</textBlock>
  </contentBlock>
  <contentBlock page="9" ix="9">
    <textBlock ix="0">andra lagutskottets utlåtanden:</textBlock>
    <textBlock ix="1">nr 1, i anledning av Kungl. Maj:ts proposition med förslag till förordning om ändring av 6 $ familjebidragsförordningen den 29 mars 1946 (nr 99);</textBlock>
    <textBlock ix="2">nr 2, i anledning av Kungl. Maj:ts proposition rörande ratifikation av en</textBlock>
  </contentBlock>
  <contentBlock page="10" ix="0">
    <textBlock ix="0">Onsdagen den 8 februari 1956 Nr 5 11</textBlock>
  </contentBlock>
  <contentBlock page="10" ix="1">
    <textBlock ix="0">konvention mellan Sverige, Danmark, Justerades protokollsutdrag för denna Finland, Island och Norge om social dag, varefter kammarens sammanträde trygghet; samt avslutades kl. 14.31.</textBlock>
    <textBlock ix="1">nr 3, i anledning av Kungl. Maj:ts proposition med förslag till lag angående : In fidem ändring i bidragsförskottslagen den 11</textBlock>
  </contentBlock>
  <contentBlock page="10" ix="2">
    <textBlock ix="0">juni 1943 (nr 382). G. H. Berggren</textBlock>
  </contentBlock>
</protocol>
