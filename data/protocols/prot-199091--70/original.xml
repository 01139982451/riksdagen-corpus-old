<protocol id="prot-199091--70">
  <contentBlock ix="0">
    <textBlock ix="0">1 § Justering av protkoll</textBlock>
    <textBlock ix="1">Justerades protokollen för den 18, 19, 20, 21 och 22 februari.</textBlock>
    <textBlock ix="2">2 § Hänvisning av ärenden till utskott</textBlock>
    <textBlock ix="3">Föredrogs och hänvisades</textBlock>
    <textBlock ix="4">Propositionerna</textBlock>
    <textBlock ix="5">1990/91:82 yrkande 16 till kulturutskottet</textBlock>
    <textBlock ix="6">propositionen i övrigt till utbildningsutskottet</textBlock>
    <textBlock ix="7">1990/91:85 till utbildningsutskottet</textBlock>
    <textBlock ix="8">1990/91:93 till socialutskottet</textBlock>
    <textBlock ix="9">1990/91:98 till justitieutskottet</textBlock>
    <textBlock ix="10">1990/91:99 till jordbruksutskottet</textBlock>
    <textBlock ix="11">1990/91:102 till försvarsutskottet</textBlock>
    <textBlock ix="12">1990/91:106 till lagutskottet</textBlock>
    <textBlock ix="13">1990/91:108 till socialförsäkringsutskottet</textBlock>
    <textBlock ix="14">1990/91:109 och 110 till bostadsutskottet</textBlock>
    <textBlock ix="15">1990/91:113 till arbtsmarknadsutskottet</textBlock>
    <textBlock ix="16">3 § Bordläggning</textBlock>
    <textBlock ix="17">Anmäldes och bordlades</textBlock>
    <textBlock ix="18">Propositionerna</textBlock>
    <textBlock ix="19">1990/91:111 Sekretess inom och mellan myndigheter på vårdområdet m.m.</textBlock>
    <textBlock ix="20">1990/91:112 Brevröstning i Förbundsrepubliken Tyskland och Schweiz</textBlock>
    <textBlock ix="21">1990/91:114 Vissa tillsynsfrågor enligt vattenlagen</textBlock>
    <textBlock ix="22">Redogörelse</textBlock>
    <textBlock ix="23">1990/91:6 Styrelsens för stiftelsen Riksbankens Jubileumsfond berättelse över fondens verksamehe och förvaltning under år 1990</textBlock>
    <textBlock ix="24">Konstitutionsutskottets betänkanden</textBlock>
    <textBlock ix="25">1990/91:24 Ändring i övergångsbestämmelserna till regeringsformen</textBlock>
    <textBlock ix="26">1990/91:25 Kungliga hov- och slottsstaterna</textBlock>
    <textBlock ix="27">1990/91:26 Anslag till datainspektionen</textBlock>
    <textBlock ix="28">1990/91:27 Stöd till politiska partier</textBlock>
    <textBlock ix="29">1990/91:28 Anslag till allmänna val</textBlock>
    <textBlock ix="30">1990/91:6 Beredskapsbudget för totalförsvarets civila del</textBlock>
    <textBlock ix="31">Socialförsäkringsutskottets betänkande</textBlock>
    <textBlock ix="32">1990/91:10 Socialavgifter för vissa idrottsutövare</textBlock>
    <textBlock ix="33">Socialutskottets betänkanden</textBlock>
    <textBlock ix="34">1990/91:10 Användning av genteknik på människa, m.m.</textBlock>
    <textBlock ix="35">1990/91:11 Vissa frågor om äldre och handikappade</textBlock>
    <textBlock ix="36">Kulturutskottets betänkanden</textBlock>
    <textBlock ix="37">1990/91:10 Registrering och dokumentation av de statliga museernas samlingar</textBlock>
    <textBlock ix="38">1990/91:11 Arkeologifrågor</textBlock>
    <textBlock ix="39">1990/91:12 Olympiska vinterspelen 1998</textBlock>
    <textBlock ix="40">1990/91:13 Anslag till medlemskap i Unesco</textBlock>
    <textBlock ix="41">Trafikutskottets betänkanden</textBlock>
    <textBlock ix="42">1990/91:11 Anslag till Kommunikationsdepartementet m.m</textBlock>
    <textBlock ix="43">1990/91:12 Anslag till SMHI, SGI och Statens haverikommission</textBlock>
    <textBlock ix="44">1990/91:13 Vissa anslag till postverket</textBlock>
    <textBlock ix="46">4 § Anmälan om interpellationer</textBlock>
    <textBlock ix="47">Anmäldes att följande interpellationer framställts</textBlock>
    <textBlock ix="48">den 22 februari</textBlock>
    <textBlock ix="49">1990/91:158 av Stina Eliasson (c) till utbildningsministern om socionomutbildningen:</textBlock>
    <textBlock ix="50">Problem med ekonomin ger ofta upphov till sociala problem och omvänt. Många människor får psykiska besvär eller missbruksproblem på grund av en pressad ekonomisk situation. Inte sällan tvingas dessa söka hjälp hos socialtjänsten. Stora samhälleliga resurser tas i anspråk för utredning och utbetalning av bidrag. Ofta tas även vårdens resurser i anspråk. Den hjälp som erbjuds inom socialtjänsten kommer också i ett sent skede. Problemen har då redan blivit mycket svåra och akuta.</textBlock>
    <textBlock ix="51">Allt fler svenska hushåll dras med skulder och har svårt att få vardagsekonomin att gå ihop. Man tar stora lån och lever på krediter, något som inte ger överblick över den egna ekonomiska situationen. Särskilt bekymmersamt är det stora antalet unga mellan 20 och 25 år som inte kan klara sin ekonomi och som blir lagsökta.</textBlock>
    <textBlock ix="52">För att kunna leva ett självständigt ekonomiskt liv krävs ökade kunskaper om hushållsekonomi och budgetplanering. Ekonomisk rådgivning är en nödvändig insats för att hjälpa människor att skaffa sig kontroll över sina liv.</textBlock>
    <textBlock ix="53">Konsumentverket driver medvetet frågor som rör hushållsekonomi och budgetrådgivning. Man kan konstatera att behovet av råd och stöd är stort. I sina studier har man kunnat iaktta en ''ond cirkel'' av ekonomiska, psykiska och sociala problem till följd av dålig insikt om ekonomin. Man har kunnat se klara behov av ökade hjälpinsatser på detta område.</textBlock>
    <textBlock ix="54">Rådgivningsarbetet bör ske systematiskt. Det kan börja med en kartläggning av den sociala situationen och därefter bör en ekonomisk översikt av nuläget göras, följt av diskussioner om hur en sanering kan ske. Det säger sig självt att detta arbete för att vara framgångsrikt måste bygga på förtroende mellan parterna och engagemang och kunskap hos rådgivaren.</textBlock>
    <textBlock ix="55">Socionomer är en yrkesgrupp som har till uppgift att ge kvalificerade stödinsatser för människor med sociala problem. Problemet är att det inte finns en enda timme i deras läroplan om utbildning för att råda i budgetfrågor. Socionomer som i sin dagliga gärning har att ta ställning till en rad frågor som rör den hjälpsökandes situation måste naturligtvis ges utbildning i budgetrådgivning. Det kan inte vara rimligt att medverka till att bidrag lämnas ut till dem som inte har förmåga att hantera sin vardagsekonomi.</textBlock>
    <textBlock ix="56">Med hänvisning till ovanstående vill jag ställa följande fråga till utbildningsministern.</textBlock>
    <textBlock ix="57">Vilka åtgärder ämnar regeringen vidta för att ge socionomer utbildning i budgetrådgivning och ekonomistyrning?</textBlock>
    <textBlock ix="58">den 27 februari</textBlock>
    <textBlock ix="59">1990/91:159 av Jan Hyttring (c) till statsrådet Erik Åsbrink om samverkan mellan tull och polis:</textBlock>
    <textBlock ix="60">Ett antal försöksprojekt med samverkan mellan tull och polis i gränstrakterna mot Norge finns framtagna för ställningstagande. Rikspolisstyrelsen har förklarat sig mycket intresserad av att de tillgängliga resurserna hos polis och tull genom en samverkan skulle kunna bli mer effektiva i övervakningen av narkotika- och spritsmugglingsverksamheten. Vidare skulle passkontroll etc. kunna utföras effektivare. Både tull och polis har mycket begränsade resurser i gränstrakterna, och ett utökat samarbete och arbetsbyte skulle innebära att mer tid skulle kunna användas till gränskontroll.</textBlock>
    <textBlock ix="61">Tulldirektionen i Karlstad har med anledning av tullutredningens förslag till indelning av landet i nya regioner påtalat den försämrade service som utredningsförslaget innebär för Värmlands del vid gränsen till Norge och i Kristinehamn. Vid uppvaktningar av riksdagsledamöter och kommunala företrädare från Värmland har ovanstående försämringar påtalats och vikten av en effektiv gränsbevakning framhållits. Försämringar i servicen mot näringslivet och legitimt gränspasserande kan inte accepteras i en tid av utökad handel och fritt resande i Europa.</textBlock>
    <textBlock ix="62">Intresset till ökat samarbete och arbetsbyte med polisen är enligt uppgift svagt från tullens sida och detta avspeglas i att inget av de tilltänkta försöksprojekten har kommit till stånd ännu.</textBlock>
    <textBlock ix="63">Mot denna bakgrund vill jag ställa följande frågor till statsrådet Erik Åsbrink:</textBlock>
    <textBlock ix="64">Avser statsrådet, som ansvarig för tullen, att ta initiativ till att försöksprojekt startas med samverkan mellan tull och polis i gränstrakterna mot Norge?</textBlock>
    <textBlock ix="65">Avser statsrådet att ta initiativ till att tullutredningens förslag om ändrad tullregionindelning och förslag till försämrad service ej genomförs?</textBlock>
    <textBlock ix="66">1990/91:160 av Lars Ulander (s) till bostadsministern om restriktionerna för byggnadsverksamheten i Stockholm:</textBlock>
    <textBlock ix="67">Vi kan se en snabb förändring av byggarbetsmarknaden i hela landet. I januari var 6 245 byggnadsarbetare arbetslösa. Jämförelsevis var 2 490 arbetslösa i augusti 1990.</textBlock>
    <textBlock ix="68">Fortfarande redovisas för januari 1991 förhållandevis låg arbetslöshet i Stockholm. 355 personer saknade enligt uppgift anställning i mitten av februari. Detta speglar dock inte nedgången i byggandet i Stockholmsregionen, eftersom långpendlare som ställs utan arbete blir registrerade som arbetslösa i sina hemlän.</textBlock>
    <textBlock ix="69">I mitten av februari har 450 byggnadsarbetare och 50 tjänstemän i Stockholm varslats om uppsägning, och flera av de största byggentreprenörerna har infört anställningsstopp. Ytterligare varsel har aviserats.</textBlock>
    <textBlock ix="70">Stockholms länsarbetsnämnd bedömer i sin prognos för 1991--1992 att även byggandet av bostäder kommer att minska bl.a. på grund av ökade bostadskostnader.</textBlock>
    <textBlock ix="71">Allt talar för att regeringen snarast måste vidta åtgärder för att undanröja hinder för byggandet. Restriktioner för att dämpa byggverksamheten behövs inte i någon del av landet. Tvärtom är det nödvändigt att ge signaler till byggmarknaden, som får till följd ett ökat byggande.</textBlock>
    <textBlock ix="72">Ett snabbt besked om borttagande av investeringsavgiften för byggandet samt en generell dispens för den av riksdagen medgivna räntan på ROT-arbeten är nödvändig för att inte byggandet skall komma i en djup vågdal. Vidare är det viktigt att regeringen snarast ger besked om de återstående frågor som hänger samman med det nya bostadsfinansieringssystemet.</textBlock>
    <textBlock ix="73">Är regeringen beredd att snarast upphäva de restriktioner i form av investeringsavgift, ombyggnadsramar och högre garanterad ränta vid ombyggnader, som i dag begränsar byggnadsverksamheten i Stockholm?</textBlock>
    <textBlock ix="74">5 § Anmälan om frågor</textBlock>
    <textBlock ix="75">Anmäldes att följande frågor framställts</textBlock>
    <textBlock ix="76">den 27 februari</textBlock>
    <textBlock ix="77">1990/91:441 av Jan Hyttring (c) till jordbruksministern om avgifter för vissa av lantbruksnämnderna anordnade behörighetskurser:</textBlock>
    <textBlock ix="78">När miljöavgiften på bekämpningsmedel infördes den 1 juli 1984 anförde regeringen att syftet med avgiften var att uppnå från hälso- och miljösynpunkt nödvändig minskning av sådana medel. I syfte att uppnå denna målsättning har lantbruksnämnderna anordnat behörighetskurser för tillstånd att få använda vissa bekämpningsmedel som kemikalieinspektionen ställt kunskapskrav på.</textBlock>
    <textBlock ix="79">Vid införandet av miljöavgiften uttalade riksdagen att de influtna medlen skulle användas till utökade insatser i fråga om forskning, rådgivning och miljöförbättrande åtgärder. Speciellt skulle arbetsmiljön för den som hanterade preparaten beaktas.</textBlock>
    <textBlock ix="80">För anordnandet av behörighetskurserna har lantbruksnämnderna tagit ut kursavgifter. Fram till i mitten av 1990 har ca 500 kursdeltagare ansökt om att bl.a. få sina kurskostnader betalda av medel som influtit från miljöavgifterna. Samtliga har fått avslag på sina ansökningar trots att kostnaderna har uppkommit i ett syfte som mycket väl motsvaras av riksdagens uttalande.</textBlock>
    <textBlock ix="81">Mot bakgrund av detta vill jag ställa följande fråga till statsrådet:</textBlock>
    <textBlock ix="82">Avser statsrådet ta initiativ till en ändring av regeringens beslut så att kurskostnaderna kan betalas med influtna medel från miljöavgifter för de lantbrukare som genomgått behörighetskurser i lantbruksnämndernas regi?</textBlock>
    <textBlock ix="83">den 28 februari</textBlock>
    <textBlock ix="84">1990/91:442 av Bengt Kindbom (c) till bostadsministern om skatteomläggningen och idrottsrörelsen:</textBlock>
    <textBlock ix="85">Västergötlands idrottsförbund har den 14 januari i år i brev till bostadsminister Ulf Lönnqvist bl.a. anfört att skatteomläggningen drabbar idrottsrörelsen hårt, och då inte minst de idrottsföreningar som driver egna anläggningar. Bostadsministern har i brev som kommit mig till kännedom den 5 februari svarat med bl.a. följande: ''Föreningar med anläggningar kan välja att bilda t.ex. en ekonomisk förening för anläggningens drift.'' Vidare: ''Om kommunen i stället för att betala ut driftbidrag till anläggningen betalar vatten, avlopp, sophämtning och annat så klarar föreningen sig från moms vilket också kommunen gör eftersom kommunen har rätt att dra av all sådan moms.''</textBlock>
    <textBlock ix="86">Vid sidan om det, enligt min mening, tveksamma förfarandet att som minister föreslå skattskyldiga skatteplaneringsmetoder vill jag fråga bostadsministern:</textBlock>
    <textBlock ix="87">Står de av statsrådet föreslagna åtgärderna i överensstämmelse med gällande skattelagstiftning?</textBlock>
    <textBlock ix="88">den 4 mars</textBlock>
    <textBlock ix="89">1990/91:443 av Birgitta Rydle till statsrådet Göran Persson om åtgärder mot brister i skolan:</textBlock>
    <textBlock ix="90">Av skolministerns förord till skriften ''SKOLAN BEHÖVER DIG'' framgår att skolministern anser att vår skola är bra men att vi ändå bör vara kritiska. Det finns enligt skolministern saker som vi klarar mindre väl i skolan.</textBlock>
    <textBlock ix="91">Det vore utomordentligt klarläggande att få en precisering av vad skolministern anser brister i skolan.</textBlock>
    <textBlock ix="92">Med anledning av ovanstående vill jag fråga skolministern:</textBlock>
    <textBlock ix="93">Vilka åtgärder anser skolministern mest angelägna för att komma till rätta med bristerna i skolan?</textBlock>
    <textBlock ix="94">1990/91:444 av Birger Hagård (m) till statsrådet Göran Persson om åtgärder för att skapa arbetsro i skolan:</textBlock>
    <textBlock ix="95">I skriften ''SKOLAN BEHÖVER DIG'', som riktas till föräldrar med barn i skolan står bl.a. följande: ''Alla lärare och elever har rätt till arbetsro. Det är lärarens uppgift att försöka se till att det blir ett positivt arbetsklimat i klassen.''</textBlock>
    <textBlock ix="96">I broschyren anges vidare att föräldrarna kan hjälpa till att stilla oron.</textBlock>
    <textBlock ix="97">Med anledning av ovanstående vill jag fråga skolministern:</textBlock>
    <textBlock ix="98">Vilka ytterligare åtgärder anser skolministern motiverade för att skapa arbetsro i skolan?</textBlock>
    <textBlock ix="99">1990/91:445 av Ulf Melin (m) till statsrådet Göran Persson om hemuppgifter i skolarbetet:</textBlock>
    <textBlock ix="100">I skriften ''SKOLAN BEHÖVER DIG'', och som riktas till föräldrar med barn i skolan, kan man läsa att ''hemuppgifterna ej får svälla ut så att de blir orimligt många'' samt att föräldrarna skall bevaka att elevernas arbetsbelastning blir rimlig.</textBlock>
    <textBlock ix="101">Detta kan synas angeläget, men än viktigare torde det vara att läxor är en del i skolans strävan att bibringa eleverna en god studieteknik och goda kunskaper.</textBlock>
    <textBlock ix="102">Skriftens uppmaning kan leda till att hemuppgifter uppfattas vara mindre viktiga.</textBlock>
    <textBlock ix="103">Med anledning av ovanstående vill jag fråga skolministern:</textBlock>
    <textBlock ix="104">Vilka åtgärder avser skolministern vidta för att hemuppgifter skall ses som ett viktigt led i skolans arbete?</textBlock>
    <textBlock ix="105">1990/91:446 av Hans Dau (m) till statsrådet Göran Persson om inackorderingstillägget till vissa skolelever:</textBlock>
    <textBlock ix="106">Av skriften ''SKOLAN BEHÖVER DIG'' framgår att ''alla ungdomar har efter den obligatoriska grundskolan rätt att söka till gymnasieskolan'' samt att ''Oavsett var i landet du bor, oavsett din ekonomi och kulturella bakgrund har ditt barn samma rätt till likvärdig utbildning''.</textBlock>
    <textBlock ix="107">Samtidigt som dessa högstämda ord står att läsa i en skrift där skolministern ståtar med bild föreslår samma skolminister att inackorderingstillägget till elever, som bor långt från skolan inte skall räknas upp till den nivå som behövs för att kompensera för pris- och skattehöjningar.</textBlock>
    <textBlock ix="108">Med anledning av ovanstående vill jag fråga skolministern:</textBlock>
    <textBlock ix="109">Varför skall föräldrar i glesbygd behöva göra större uppoffringar än andra för att ge sina barn en bra utbildning?</textBlock>
    <textBlock ix="110">1990/91:447 av Ann-Cathrine Haglund (m) till statsrådet Göran Persson om fördjupade studier i skolan:</textBlock>
    <textBlock ix="111">I skriften ''SKOLAN BEHÖVER DIG'', producerad på uppdrag av utbildningsdepartementet, anges som viktiga kunskapsfrågor bl.a.:</textBlock>
    <textBlock ix="112">-- olika sätt att se på livet</textBlock>
    <textBlock ix="113">--  vad som är viktigt när människor lever tillsammans</textBlock>
    <textBlock ix="114">-- jämställdhet mellan kvinnor och män</textBlock>
    <textBlock ix="115">-- samarbete mellan länder, t.ex. i FN</textBlock>
    <textBlock ix="116">--  fredssträvanden och krigshot, flyktingfrågor</textBlock>
    <textBlock ix="117">--  varför människor flyttar mellan orter och länder</textBlock>
    <textBlock ix="118">Dessa frågor är viktiga. Det ligger dock en betydande risk för ytliga studier när kunskapsfrågor preciseras så som sker i denna skrift. Utan gedigna kunskaper i ämnena är det mycket svårt att förstå fredssträvanden och krigshot, hot mot miljön eller ekonomiska förhållanden.</textBlock>
    <textBlock ix="119">Av SÖs nationella utvärdering framgår också att vissa ämnen helt eller delvis skjuts åt sidan.</textBlock>
    <textBlock ix="120">Vilka åtgärder vill skolministern vidta för att skapa förutsättningar för gedigna studier i olika ämnen så att inte arbetet i skolan begränsas till en ytlig orientering?</textBlock>
    <textBlock ix="121">1990/91:448 av Birgit Henriksson (m) till statsrådet Göran Persson om skolbetyg:</textBlock>
    <textBlock ix="122">Av skriften ''SKOLAN BEHÖVER DIG'', som riktas till föräldrar med barn i skolan framgår att eleverna får betyg i årskurs 8 och 9 samt att lärarna skall informera föräldrarna om hur det går för eleven. Sammanfattningsvis konstateras att ''den kontakten, som skall vara fortlöpande och tät, är viktigare än betygen''.</textBlock>
    <textBlock ix="123">Skolministern och även den socialdemokratiska kongressen har emellertid i höstas uttalat sig positivt om betyg.</textBlock>
    <textBlock ix="124">Med anledning av ovanstående vill jag fråga skolministern:</textBlock>
    <textBlock ix="125">Har skolministern nu övergivit sin och den socialdemokratiska kongressens ståndpunkt i betygsfrågan?</textBlock>
    <textBlock ix="126">1990/91:449 av Hugo Hegeland (m) till statsrådet Erik Åsbrink om återbetalningen av tvångssparandet:</textBlock>
    <textBlock ix="127">Det s.k. tvångssparandet skall nu återbetalas tidigare än vad ursprungligen bestämdes. Sålunda skall en del av återbetalningen ske i maj, strax före semestrarna, dels i början av 1992. De administrativa kostnaderna för den särskilda utbetalningen i början av 1992 torde överstiga 100 milj. kr. Med anledning härav vill jag fråga statsrådet:</textBlock>
    <textBlock ix="128">Vore det inte bara billigt utan även rationellt att låta slutskattsedeln bli avräkningsnota även för tvångssparandet så att återbetalningen av medlen sker samtidigt med återbetalningen av överskjutande preliminärskatt?</textBlock>
    <textBlock ix="129">6 § Kammaren åtskildes kl. 15.02</textBlock>
  </contentBlock>
</protocol>
