<protocol id="prot-199394--14">
  <contentBlock ix="0">
    <textBlock ix="0">1 §  Justering av protokoll</textBlock>
    <textBlock ix="1">Justerades protokollen för den 18 och 19 oktober.</textBlock>
    <textBlock ix="2">2 §  Anmälan om kompletteringsval till utrikesutskottet och jordbruksutskottet</textBlock>
    <textBlock ix="3">Talmannen meddelade att Socialdemokratiska riksdagsgruppen som suppleant i utrikesutskottet och jordbruksutskottet under Berndt Ekholms ledighet anmält hans ersättare Lars-Olof Karlsson (s).</textBlock>
    <textBlock ix="4">Talmannen förklarade vald till</textBlock>
    <textBlock ix="5">suppleant i utrikesutskottet</textBlock>
    <textBlock ix="6">Lars-Olof Karlsson (s)</textBlock>
    <textBlock ix="7">suppleant i jordbruksutskottet</textBlock>
    <textBlock ix="8">Lars-Olof Karlsson (s)</textBlock>
    <textBlock ix="9">3 §  Hänvisning av ärenden till utskott</textBlock>
    <textBlock ix="10">Föredrogs och hänvisades</textBlock>
    <textBlock ix="11">Proposition</textBlock>
    <textBlock ix="12">1993/94:66 till arbetsmarknadsutskottet</textBlock>
    <textBlock ix="13">Motionerna</textBlock>
    <textBlock ix="14">1993/94:JuU7 till justitieutskottet</textBlock>
    <textBlock ix="15">1993/94:Fi1 till finansutskottet</textBlock>
    <textBlock ix="16">1993/94:FöU3 till försvarsutskottet</textBlock>
    <textBlock ix="17">4 §  Förnyad bordläggning</textBlock>
    <textBlock ix="18">Föredrogs men bordlades åter</textBlock>
    <textBlock ix="19">Skatteutskottets betänkanden 1993/94:SkU1 och SkU2</textBlock>
    <textBlock ix="20">Justitieutskottets betänkanden 1993/94:JuU2 och JuU3</textBlock>
    <textBlock ix="21">Lagutskottets betänkanden 1993/94:LU1--LU3</textBlock>
    <textBlock ix="22">Utrikesutskottets betänkande 1993/94:UU5</textBlock>
    <textBlock ix="23">Socialutskottets betänkanden 1993/94:SoU1--SoU6</textBlock>
    <textBlock ix="24">Näringsutskottets betänkanden NU1, NU3 och NU4</textBlock>
    <textBlock ix="25">Arbetsmarknadsutskottets betänkanden AU1-- AU3</textBlock>
    <textBlock ix="26">5 §  Bordläggning</textBlock>
    <textBlock ix="27">Anmäldes och bordlades</textBlock>
    <textBlock ix="28">Proposition</textBlock>
    <textBlock ix="29">1993/94:80 En allmän och obligatorisk arbetslöshetsförsäkring</textBlock>
    <textBlock ix="30">Motionerna</textBlock>
    <textBlock ix="31">med anledning av prop. 1993/94:21 Vissa ändringar i vallagen (1972:620) m.m.:</textBlock>
    <textBlock ix="32">1993/94:K1 av Christer Lindblom (fp)</textBlock>
    <textBlock ix="33">1993/94:K2 av Lena Öhrsvik och Bengt Kronblad (s)</textBlock>
    <textBlock ix="34">1993/94:K3 av Knut Billing (m)</textBlock>
    <textBlock ix="35">1993/94:K4 av Harriet Colliander (nyd)</textBlock>
    <textBlock ix="36">med anledning av prop. 1993/94:26 Utvidgad rätt till målsägandebiträde och förbättrat rättsligt bistånd till brottsoffer utomlands:</textBlock>
    <textBlock ix="37">1993/94:Ju8 av Lars-Erik Lövdén m.fl. (s)</textBlock>
    <textBlock ix="38">med anledning av skriv. 1993/94:61 Redogörelse för vidtagna åtgärder för att stärka det finansiella systemet:</textBlock>
    <textBlock ix="39">1993/94:N1 av Johan Lönnroth m.fl. (v)</textBlock>
    <textBlock ix="40">6 §  Anmälan om interpellationer</textBlock>
    <textBlock ix="41">Anmäldes att följande interpellationer framställts</textBlock>
    <textBlock ix="42">den 22 oktober</textBlock>
    <textBlock ix="43">1993/94:42 av Rolf L Nilson (v) till näringsministern om kärnkraftens tillförlitlighet:</textBlock>
    <textBlock ix="44">Det finns i dag anledning att ifrågasätta om de svenska kärnkraftverken kan uppfylla de krav som man rimligen måste ställa på tillförlitliga energikällor. Sedan sommaren 1992 har ett varierande antal kärnkraftsreaktorer varit avställda av främst säkerhetsskäl. Detta beror på att tekniska fel, även om de i sig själva är relativt begränsade, kan få omfattande säkerhetsmässiga konsekvenser.</textBlock>
    <textBlock ix="45">Under sommaren 1992 stängdes fem reaktorer på grund av tidigare okända tekniska fel i säkerhetssystemen. En reaktor -- Oskarshamn 1 -- har så omfattande brister att den inte kunnat återstartas, och när detta skrivs är sju av tolv svenska kärnkraftverk tagna ur drift!</textBlock>
    <textBlock ix="46">Elförsörjningen i södra Sverige klaras nödtorftigt genom att reservaggregat har kopplats in och genom en omfattande import av el från Norge och Danmark.</textBlock>
    <textBlock ix="47">Kärnkraftslandet Sverige räddas av två länder som saknar kärnkraft. Om den nuvarande situationen kvarstår (eller återuppstår) vintertid är risken överhängande för en mycket allvarlig elransonering.</textBlock>
    <textBlock ix="48">Dvs. energiförsörjningen är inte tryggad ens i en djup lågkonjunktur med lågt energibehov. Det andra alternativet, att driva kärnkraften med lägre säkerhetskrav, är givetvis uteslutet!</textBlock>
    <textBlock ix="49">Det finns anledning att tro att de störningar som nu uppträder i kärnkraftsaggregaten är olika yttringar av åldersproblem och att de snarare kommer att öka än minska. Det är inte försvarbart att göra omfattande ombyggnader i anläggningar som skall avvecklas om några år. Ombyggnader löser knappast problemen men kommer ofrånkomligen att användas av kärnkraftsindustrin som argument för fortsatt drift efter år 2010.</textBlock>
    <textBlock ix="50">Kärnkraftsägare negligerar också folkomröstningens beslut och menar att så länge det inte finns någon lag om avveckling kan man fortsätta driften.</textBlock>
    <textBlock ix="51">Kärnkraftstekniken får betraktas som en konst i utdöende. Amerikanska undersökningar har dessutom visat att det ur ekonomisk synpunkt är fördelaktigare att satsa på energieffektivisering i stor skala än att bygga nya kärnkraftverk.</textBlock>
    <textBlock ix="52">Vänsterpartiets slutsats är att kärnkraften även av tillförlitlighets- och säkerhetsskäl måste fasas ut ur energisystemet. Processen måste vara slutförd 2010 i enlighet med folkomröstningsresultatet och gällande riksdagsbeslut. Det är svårt att tänka sig ett mera gynnsamt tillfälle att börja än i dag.</textBlock>
    <textBlock ix="53">Avvecklingen måste ske under ordnade former och det innebär att den måste starta omedelbart. Det är också klart att en lag om avveckling måste skapas. I dag tillgänglig information talar för att den äldsta reaktorn, Oskarshamn 1, skall förbli stängd. Regeringen bör ta upp förhandlingar med ägaren omedelbart för att uppnå detta. Det är också nödvändigt att lagstiftningsarbetet startar omedelbart och genomförs med högsta prioritet och snabbhet. Den senaste tidens uttalande visar att detta är helt nödvändigt om vi skall klara känrkraftsavvecklingen utan problem med energiförsörjningen.</textBlock>
    <textBlock ix="54">Kärnkraftsavvecklingen är en så stor omställning av energiförsörjningen att det är nödvändigt att den sker med stor öppenhet och i dialog med allmänheten. Den politiska kontrollen kräver en parlamentarisk avvecklingskommission, som följer och deltar i förloppet.</textBlock>
    <textBlock ix="55">Tyvärr kan man inte utesluta att ett stort antal reaktorer måste snabbstängas, kanske vid ett ogynnsamt tillfälle. Detta kräver att man också gör en katastrofplanering för ett scenario med bl.a. omfattande elransonering.</textBlock>
    <textBlock ix="56">Jag vill därför fråga näringsministern:</textBlock>
    <textBlock ix="57">1.   Vilka åtgärder kommer regeringen att vidta för att samtidigt trygga landets energiförsörjning och säkerhet vid kärnkraftverken?</textBlock>
    <textBlock ix="58">2.   Planerar regeringen att ta upp överläggningar med ägarna om Oskarshamn 1?</textBlock>
    <textBlock ix="59">3.   När tänker regeringen påbörja arbetet med en lag om avvecklingen av kärnkraften?</textBlock>
    <textBlock ix="60">4.   Vilken katastrofplanering har regeringen för snabbstängning av flera reaktorer?</textBlock>
    <textBlock ix="61">den 25 oktober</textBlock>
    <textBlock ix="62">1993/94:43 av Gudrun Schyman (v) till statsministern om demokrati och kärnkraft:</textBlock>
    <textBlock ix="63">Folkomröstningen 1980 innebar att kärnkraften skulle vara avvecklad senast år 2010. Sveriges riksdag har bekräftat detta i ett flertal beslut.</textBlock>
    <textBlock ix="64">Nu säger tre partier -- varav två regeringspartier -- att detta inte skall gälla. Dessa partier vill upphäva folkomröstningens resultat och riksdagsbeslut. Detta leder tankarna till parlamentariska metoder som vi inte trodde kunde förekomma i rättsstaten Sverige.</textBlock>
    <textBlock ix="65">Moderaterna säger att folkomröstningens resultat och riksdagsbesluten är orealistiska. Folkpartiet anser att det är ''skrivbordsprodukter''. Folkpartiet kan t.o.m. -- liksom Ny demokrati -- tänka sig att bygga nya kärnkraftverk. Socialdemokraternas inställning tycks vara att avvecklingen inte kan vara genomförd till år 2010 och detta går inte att påverka i nämnvärd grad.</textBlock>
    <textBlock ix="66">Denna inställning till demokratiskt fattade beslut är ett hot mot demokratin. Det spär på politikerföraktet och underminerar förtroendet för riksdagen och det parlamentariska arbetet.</textBlock>
    <textBlock ix="67">Den borgerliga regeringen -- som tycks vara djupt splittrad i frågan -- har inte vidtagit tillräckliga åtgärder för att underlätta kärnkraftsavvecklingen. Även tidigare socialdemokratiska regeringars insatser har varit försumbara. Denna brist på initiativ gör nu att samma partier som haft makten kan säga att kärnkraftsavvecklingen är orealistisk. Detta hyckleri är skadligt för både landets väl och det parlamentariska styrelsesättet.</textBlock>
    <textBlock ix="68">Handlingsförlamningen eller bristen på vilja hos de makthavande partierna gör att kärnkraftsägarna Sydkraft kan gå ut och säga att folkomröstningens resultat och riksdagens beslut inte har någon laga kraft. Det är först när vi fått en lag om avveckling av kärnkraften som utvecklingen av alternativa energikällor på allvar kan starta.</textBlock>
    <textBlock ix="69">Men kärnkraftsavvecklingen är ingen teknisk fråga, som statsministern har sagt, utan en politisk. Det handlar om respekt för folkomröstningsresultat. Annars hotas förtroendet inför den kommande folkomröstningen om svenskt EU-medlemskap.</textBlock>
    <textBlock ix="70">Jag vill fråga Carl Bildt:</textBlock>
    <textBlock ix="71">1.   Kommer regeringen att respektera folkomröstningens beslut att kärnkraften skall vara avvecklad till år 2010?</textBlock>
    <textBlock ix="72">2.   Om så är fallet, på vilket sätt kommer regeringen att verkställa folkomröstningens och riksdagens beslut om kärnkraftsavvecklingen?</textBlock>
    <textBlock ix="73">7 §  Kammaren åtskildes kl. 15.02.</textBlock>
    <textBlock ix="74">Förhandlingarna leddes av talmannen.</textBlock>
  </contentBlock>
</protocol>
