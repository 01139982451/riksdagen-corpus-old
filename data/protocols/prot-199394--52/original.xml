<protocol id="prot-199394--52">
  <contentBlock ix="0">
    <textBlock ix="0">1 §  Justering av protokoll</textBlock>
  </contentBlock>
  <contentBlock ix="1">
    <textBlock ix="0">Justerades protokollen för den 10 och 11 januari.</textBlock>
  </contentBlock>
  <contentBlock ix="2">
    <textBlock ix="0">2 §  Ledigheter</textBlock>
  </contentBlock>
  <contentBlock ix="3">
    <textBlock ix="0">Talmannen meddelade att Olle Schmidt (fp) ansökt om föräldraledighet under tiden den 7 februari --</textBlock>
    <textBlock ix="1">den 29 maj.</textBlock>
  </contentBlock>
  <contentBlock ix="4">
    <textBlock ix="0">Kammaren biföll denna ansökan.</textBlock>
  </contentBlock>
  <contentBlock ix="5">
    <textBlock ix="0">Talmannen anmälde att Kjell Arne Welin skulle tjänstgöra som ersättare för Olle Schmidt.</textBlock>
  </contentBlock>
  <contentBlock ix="6">
    <textBlock ix="0">Talmannen meddelade att Håkan Holmberg (fp)</textBlock>
    <textBlock ix="1">ansökt om föräldraledighet under tiden den 7</textBlock>
    <textBlock ix="2">februari -- den 31 mars.</textBlock>
  </contentBlock>
  <contentBlock ix="7">
    <textBlock ix="0">Talmannen anmälde att Bengt Ahlquist skulle tjänstgöra som ersättare för Håkan Holmberg.</textBlock>
  </contentBlock>
  <contentBlock ix="8">
    <textBlock ix="0">Kammaren biföll denna ansökan.</textBlock>
  </contentBlock>
  <contentBlock ix="9">
    <textBlock ix="0">3 §  Bordläggning</textBlock>
  </contentBlock>
  <contentBlock ix="10">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="11">
    <textBlock ix="0">Motionerna</textBlock>
  </contentBlock>
  <contentBlock ix="12">
    <textBlock ix="0">med anledning av prop. 1993/94:109</textBlock>
    <textBlock ix="1">Fotografirättens integration i upphovsrättslagen</textBlock>
  </contentBlock>
  <contentBlock ix="13">
    <textBlock ix="0">1993/94:L6 av Maj-Lis Lööw m.fl. (s)</textBlock>
  </contentBlock>
  <contentBlock ix="14">
    <textBlock ix="0">1993/94:L7 av Berit Löfstedt och Berit Oscarsson</textBlock>
    <textBlock ix="1">(s)</textBlock>
  </contentBlock>
  <contentBlock ix="15">
    <textBlock ix="0">1993/94:L8 av Göthe Knutson m.fl. (m,fp,c)</textBlock>
  </contentBlock>
  <contentBlock ix="16">
    <textBlock ix="0">1993/94:L9 av Peeter Luksep (m)</textBlock>
  </contentBlock>
  <contentBlock ix="17">
    <textBlock ix="0">4 §  Anmälan om interpellation</textBlock>
  </contentBlock>
  <contentBlock ix="18">
    <textBlock ix="0">Anmäldes att följande interpellation framställts</textBlock>
  </contentBlock>
  <contentBlock ix="19">
    <textBlock ix="0">den 14 januari</textBlock>
  </contentBlock>
  <contentBlock ix="20">
    <textBlock ix="0">1993/94:81 av Johan Lönnroth (v) till statsrådet</textBlock>
    <textBlock ix="1">Beatrice Ask om ökande segregation i skolorna:</textBlock>
  </contentBlock>
  <contentBlock ix="21">
    <textBlock ix="0">Denna vecka demonstrerar elever på Gustaf Adolfs</textBlock>
    <textBlock ix="1">Torg i Göteborg mot beslutet att lägga ner</textBlock>
    <textBlock ix="2">Svartedalsskolan i stadsdelen Biskopsgården -- en av stadens mest invandrartäta stadsdelar -- och flytta eleverna till en större skola. I samband med att jag besökte dem i går bad mig eleverna att ta upp frågan med statsrådet Ask.</textBlock>
  </contentBlock>
  <contentBlock ix="22">
    <textBlock ix="0">Bakgrunden är denna: Göteborgs kommun har stora finansiella problem. Obalansen i ekonomin var stor redan innan det nya statsbidragssystemet till kommunerna genomfördes, vilket starkt missgynnade Göteborg. I budgetpropositionen skjuter nu regeringen upp frågan om ett nytt fördelningssystem till 1996 och därmed också frågan om bättre villkor för Göteborg. Detta kom som ytterligare en börda för kommunen.</textBlock>
  </contentBlock>
  <contentBlock ix="23">
    <textBlock ix="0">Enligt en faktasammanställning gjord hösten 1993</textBlock>
    <textBlock ix="1">av Göteborgs stads hem-och skoladistrikt i samarbete med Lärarförbundet minskar antalet lärarledda veckotimmar i grundskolan med 15 %</textBlock>
    <textBlock ix="2">mellan läsåren 1991/92 och 1993/94. En stark omfördelning av resurserna inom grundskolan har också skett så att stadsdelar med en hög andel invandrare och stora sociala problem fått relativt sett mindre resurser. De stora vinnarna är privatskolorna som 1993/94 ökat elevantalet med</textBlock>
    <textBlock ix="3">60 % sedan förra läsåret. Enligt en utredning om skolpengens effekter, gjord av stadskansliet i</textBlock>
    <textBlock ix="4">Göteborg, skulle kostnaden för kommunen öka med 110--140 miljoner kronor per år om eleverna i den kommunala skolan gavs motsvarande resurser som privatskolorna.</textBlock>
  </contentBlock>
  <contentBlock ix="24">
    <textBlock ix="0">Statsrådet utlovade i höstas initiativ mot den växande segregationen i skolorna, men läget är nu så akut att det inte går att vänta på nya utredningar.</textBlock>
    <textBlock ix="1">Något måste göras nu.</textBlock>
  </contentBlock>
  <contentBlock ix="25">
    <textBlock ix="0">Mot denna bakgrund vill jag fråga statsrådet:</textBlock>
  </contentBlock>
  <contentBlock ix="26">
    <textBlock ix="0">Vilka initiativ avser statsrådet ta för att motverka ökande segregation och klasskillnader i Göteborgs och andra kommuners skolor?</textBlock>
  </contentBlock>
  <contentBlock ix="27">
    <textBlock ix="0">5 §  Anmälan om frågor</textBlock>
  </contentBlock>
  <contentBlock ix="28">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="29">
    <textBlock ix="0">den 13 januari</textBlock>
  </contentBlock>
  <contentBlock ix="30">
    <textBlock ix="0">1993/94:295 av Roland Larsson (c) till kulturministern om asylsökande tamiler från Sri</textBlock>
    <textBlock ix="1">Lanka:</textBlock>
  </contentBlock>
  <contentBlock ix="31">
    <textBlock ix="0">Det finns för närvarande i olika flyktingförläggningar i Sverige ett antal asylsökande srilankesiska tamiler. I de flesta fall uppger dessa som skäl för sin asylansökan att man tvingas fly från Sri Lanka därför att man varit förföljda och hotade till livet av såväl grupper som står den singalesiska statsmakten nära som av den tamilska gerillan. Man hävdar också att den srilankesiska regeringen varit både oförmögen och ovillig att förhindra förföljelsen. Från de organisationer och kyrkor som starkt engagerat sig i flyktingfrågorna vidimeras att situationen på Sri</textBlock>
    <textBlock ix="1">Lanka väl överensstämmer med de uppgifter som de asylsökande lämnat. Utlänningsnämnden delar dock inte denna uppfattning. Nämden menar att den srilankesiska regeringen både vill och kan förhindra förföljelsen av tamiler. Det är möjligen bara i den norra och östra delan av landet som man inte fullt ut kan klara detta, säger man.</textBlock>
  </contentBlock>
  <contentBlock ix="32">
    <textBlock ix="0">Det råder således vitt skilda uppfattningar om tamilernas situation på Sri Lanka.</textBlock>
  </contentBlock>
  <contentBlock ix="33">
    <textBlock ix="0">Det är mot denna bakgrund enligt min mening mycket angeläget att få klarlagt vilken bild som är den riktiga.</textBlock>
  </contentBlock>
  <contentBlock ix="34">
    <textBlock ix="0">Jag vill därför fråga kulturministern om regeringen har för avsikt att ta initiativ till detta.</textBlock>
  </contentBlock>
  <contentBlock ix="35">
    <textBlock ix="0">1993/94:296 av Kjell Eldensjö (kds) till försvarsministern om hemvärnets rekryteringsbas:</textBlock>
  </contentBlock>
  <contentBlock ix="36">
    <textBlock ix="0">Sverige befinner sig i en tid av ovisshet beträffande framtida behovsnivån för svenska försvaret.</textBlock>
    <textBlock ix="1">Mycket hänger på demokratiprocessens utveckling i Ryssland och andra öststater.</textBlock>
  </contentBlock>
  <contentBlock ix="37">
    <textBlock ix="0">Det finns emellertid de som menar att den frivilliga delen av försvaret i framtiden kommer att få en ökad betydelse för bevakning och försvar av samhällsviktiga anläggningar och av lokalsamhället. Om denna bedömning är riktig så är det naturligtvis angeläget att bl.a. basen för rekrytering till hemvärnet breddas. Samtidigt är det viktigt att behövliga möjligheter finns tillgängliga för att undvika att olämpliga personer rekryteras.</textBlock>
  </contentBlock>
  <contentBlock ix="38">
    <textBlock ix="0">Min fråga till försvarsministern blir därför följande:</textBlock>
  </contentBlock>
  <contentBlock ix="39">
    <textBlock ix="0">Har försvarsministern några planer på att bredda rekryteringsbasen till hemvärnet, men samtidigt stärka skyddet mot olämplig rekrytering?</textBlock>
  </contentBlock>
  <contentBlock ix="40">
    <textBlock ix="0">1993/94:297 av Kjell Eldensjö (kds) till försvarsministern om krigsplacering i hemvärnet för ungdomar i utbildningsreserven:</textBlock>
  </contentBlock>
  <contentBlock ix="41">
    <textBlock ix="0">I en krymt krigsorganisation behövs nu färre värnpliktiga för utbildning än tidigare. Av de mönstrande värnpliktiga hamnar emellertid omkring 10 % i den s.k. utbildningsreserven. Det finns en risk att denna reserv kommer att uppfattas som ett B-lag. Många av de ungdomar som hamnar i reserven är motiverade att göra sin militärtjänst och söker finna andra möjligheter att få aktivera sig inom totalförsvarets ram. Följden har därför blivit att hemvärnets chefer ideligen får förfrågningar från dessa ungdomar om möjligheten att i stället få kommma in i hemvärnet. Detta är i dag en omöjlighet, eftersom endast personal med fullgjord värnplikt tas in.</textBlock>
  </contentBlock>
  <contentBlock ix="42">
    <textBlock ix="0">Min fråga till försvarsministern blir då:</textBlock>
  </contentBlock>
  <contentBlock ix="43">
    <textBlock ix="0">Kan försvarsministern tänka sig att införa en sådan ordning, att ungdomar i utbildningsreserven som har intresse av krigsplacering i hemvärnet ges en</textBlock>
    <textBlock ix="1">10--12-veckors skyddsvaktsutbildning på något regemente, och därefter i mån av behov placeras i ett hemvärnsförband?</textBlock>
  </contentBlock>
  <contentBlock ix="44">
    <textBlock ix="0">1993/94:298 av Karl-Göran Biörsmark (fp) till justitieministern om innehav av barnpornografiska alster:</textBlock>
  </contentBlock>
  <contentBlock ix="45">
    <textBlock ix="0">Under den senaste tiden har det ifrågasatts om tryck- och yttrandefrihetslagstiftningen är ändamålsenlig när det gäller att stoppa spridningen av barnpornografi. Bl.a. har ledamöter i konstitutionsutskottet övervägt behovet av att kriminalisera innehavet av barnpornografi.</textBlock>
  </contentBlock>
  <contentBlock ix="46">
    <textBlock ix="0">Min fråga till statsrådet är därför:</textBlock>
  </contentBlock>
  <contentBlock ix="47">
    <textBlock ix="0">Är justitieministern beredd att medverka till att denna fråga löses under våren?</textBlock>
  </contentBlock>
  <contentBlock ix="48">
    <textBlock ix="0">1993/94:299 av Karin Pilsäter (fp) till justitieministern om innehav av barnpornografi:</textBlock>
  </contentBlock>
  <contentBlock ix="49">
    <textBlock ix="0">I Justitiedepartementets utredning ''Ökat skydd för barn-- Ytterligare åtgärder mot sexuella övergrepp m.m.'' (Ds 1993:80) har man bl.a. behandlat frågan om kriminalisering av innnehav av barnpornografi.</textBlock>
    <textBlock ix="1">I utredningen drar man dock slutsatsen att en kriminalisering av innehav av barnpornografi inte bör genomföras.</textBlock>
  </contentBlock>
  <contentBlock ix="50">
    <textBlock ix="0">Med anledning av det ovan anförda vill jag ställa följande fråga:</textBlock>
  </contentBlock>
  <contentBlock ix="51">
    <textBlock ix="0">Vilka andra åtgärder överväger</textBlock>
    <textBlock ix="1">Justitiedepartementet för att motverka barnpornografi?</textBlock>
  </contentBlock>
  <contentBlock ix="52">
    <textBlock ix="0">1993/94:300 av Patrik Norinder (m) till jordbruksministern om användning av s.k.</textBlock>
    <textBlock ix="1">kodressörer:</textBlock>
  </contentBlock>
  <contentBlock ix="53">
    <textBlock ix="0">Kodressörer är från den 1 januari 1994 förbjudna i mjölkkostall. En av landets ledande experter på sjukdomar hos kor, docent Bo Pehrson,</textBlock>
    <textBlock ix="1">Veterinärinrättningen, Skara, anför att frekvensen kor med klövröta ökat markant när inga s.k.</textBlock>
    <textBlock ix="2">kodressörer använts. Detta har nyligen presenterats i vetenskapliga undersökningar vid försöksgården i Skara.</textBlock>
  </contentBlock>
  <contentBlock ix="54">
    <textBlock ix="0">En rmlig åtgärd skulle kunna vara att låta en arbetsgrupp utvärdera och klargöra hur kodressörer i framtiden skall få nyttjas.</textBlock>
  </contentBlock>
  <contentBlock ix="55">
    <textBlock ix="0">Vilka åtgärder är statsrådet beredd att vidta för att kodressörer i framtiden skall få nyttjas för att främja en god djurhälsa?</textBlock>
  </contentBlock>
  <contentBlock ix="56">
    <textBlock ix="0">1993/94:301 av Bengt Hurtig (v) till kommunikationsministern om avbrott i teleförbindelserna:</textBlock>
  </contentBlock>
  <contentBlock ix="57">
    <textBlock ix="0">Fungerande teleförbindelser är av största vikt i hela det svenska samhället. Riksdagen har lagt fast mål för den service och kvalitet som skall gälla för Telia</textBlock>
    <textBlock ix="1">AB. Däri ingår bl.a. målet att fel på telenätet skall repareras inom ett dygn. Särskilt för boende på landsbygden är det av säkerhetsskäl viktigt att teleförbindelserna fungerar. Många fastboende där är äldre och saknar bil. Larmcentraler skall kunna nås vid t.ex. sjukdom, brand och strömavbrott.</textBlock>
    <textBlock ix="2">Även försvaret har intresse av att teleförbindelserna inte bryts vid t.ex. ymnigt snöfall. Trots de mål som riksdagen uppställt har det i vinter inträffat att boende på landsbygden veckovos varit utan teleförbindelser på grund av snöfall. Otillräcklig röjning av ledningsgator och eftersläpning i arbetet att ersätta blanktråd med kabel synes vara orsaker till de långvariga avbrotten. Tillsynen av att Telia AB fullgör sina uppgifter åligger Telestyrelsen. Ytterst finns dock ett politiskt ansvar.</textBlock>
  </contentBlock>
  <contentBlock ix="58">
    <textBlock ix="0">Avser kommunikationsministern att ta några initiativ med anledning av långa avbrott av teleförbindelserna på en del håll på landsbygden?</textBlock>
  </contentBlock>
  <contentBlock ix="59">
    <textBlock ix="0">1993/94:302 av Eva Zetterberg (v) till statsrådet Alf</textBlock>
    <textBlock ix="1">Svensson om Mexico och de mänskliga rättigheterna:</textBlock>
  </contentBlock>
  <contentBlock ix="60">
    <textBlock ix="0">Under flera århundraden har den indianska befolkningen i provinsen Chiapas i södra Mexico levt under förtryck ooch svåra sociala, ekonomiska villkor. Det uppror från fattiga bönder i området som ägt rum under den senaste tiden är ett uttryck för det stora missnöje som råder bland befolkningen.</textBlock>
  </contentBlock>
  <contentBlock ix="61">
    <textBlock ix="0">Enligt rapportering från organisationer för mänskliga rättigheter har den mexikanska regeringen använt oerhört brutala metoder för att slå ned upproret. Eventuellt har avrättningar ägt rum efter summarisk rättegång. Erbjudandet att använda Rigoberta Menchu, 1992 års fredspristagare, som medlare har inte accepterats.</textBlock>
  </contentBlock>
  <contentBlock ix="62">
    <textBlock ix="0">Jag vill därför fråga statsrådet:</textBlock>
  </contentBlock>
  <contentBlock ix="63">
    <textBlock ix="0">På vad sätt har svenska regeringen agerat för att mänskliga rättigheter skall respekteras i Mexico?</textBlock>
  </contentBlock>
  <contentBlock ix="64">
    <textBlock ix="0">1993/94:303 av Eva Zetterberg (v) till justitieministern om innehav av barnpornografiska alster:</textBlock>
  </contentBlock>
  <contentBlock ix="65">
    <textBlock ix="0">Vid en rättegång i Norrköping som gäller barnpornografiska alster har det framgått vilken tortyr och vilka fruktansvärda övergrepp som sker mot barn även i vårt land. Redan vid tidigare rättegångar har opinionen i vårt samhälle entydigt fördömt användningen och spridningen av barnpornografi. För att stoppa användningen och spridningen av barnpornografi krävs ett beslut om kriminalisering av innehavet. Den grundlagsändring som krävs för ett sådant beslut uppfattas av en bred allmänhet som absolut nödvändig att vidta skyndsamt.</textBlock>
  </contentBlock>
  <contentBlock ix="66">
    <textBlock ix="0">Jag vill därför fråga:</textBlock>
  </contentBlock>
  <contentBlock ix="67">
    <textBlock ix="0">Är justitieministern beredd att stödja kravet på förbud av innehav av barnpornografiska filmer m.m.?</textBlock>
  </contentBlock>
  <contentBlock ix="68">
    <textBlock ix="0">1993/94:304 av Roland Larsson (c) till justitieministern om försäkringsmäklares ansvarsförsäkring:</textBlock>
  </contentBlock>
  <contentBlock ix="69">
    <textBlock ix="0">I Sverige har vi på senare tid fått en ny yrkeskår som är i stark tillväxt -- försäkringsmäklarna. I</textBlock>
    <textBlock ix="1">många europeiska länder har denna yrkesgrupp funnits i hundratals år. I Sverige har det genom ändrad lagstiftning först på senare år blivit möjligt att etablera sig som försäkringsmäklare.</textBlock>
  </contentBlock>
  <contentBlock ix="70">
    <textBlock ix="0">Mäklarna svarar för oberoende försäkringsrådgivning som gagnar både konsumenten och näringslivet och står under tillsyn av Finansinspektionen.</textBlock>
  </contentBlock>
  <contentBlock ix="71">
    <textBlock ix="0">Den reglering som gäller för svenska försäkringsmäklare ställer dock i fråga om ansvar långt större krav än vad som t.ex. gäller inom EU.</textBlock>
  </contentBlock>
  <contentBlock ix="72">
    <textBlock ix="0">Av detta följer att en ensam svensk försäkringsmäklare kan få betala upp till 150 000:-</textBlock>
    <textBlock ix="1">per år för en ansvarsförsäkring jämfört med ca</textBlock>
    <textBlock ix="2">30 000:- för motsvarande med de regler som gäller i övriga Europa.</textBlock>
  </contentBlock>
  <contentBlock ix="73">
    <textBlock ix="0">Min fråga till justitieministern är:</textBlock>
  </contentBlock>
  <contentBlock ix="74">
    <textBlock ix="0">När skall kraven på ansvarsförsäkring för svenska försäkringsmäklare bli sådana att de kan anses arbeta på samma villkor som försäkringsmäklare inom EU?</textBlock>
  </contentBlock>
  <contentBlock ix="75">
    <textBlock ix="0">den 14 januari</textBlock>
  </contentBlock>
  <contentBlock ix="76">
    <textBlock ix="0">1993/94:305 av Ylva Annerstedt (fp) till statsrådet</textBlock>
    <textBlock ix="1">Ulf Dinkelspiel om EU och den svenska offentlighetsprincipen:</textBlock>
  </contentBlock>
  <contentBlock ix="77">
    <textBlock ix="0">Under hösten diskuterades flera gånger våra möjligheter att få ett tillfredsställande skydd i EU</textBlock>
    <textBlock ix="1">för vår offentlighetsprincip. Statsrådets svar var då att olika möjligheter övervägdes.</textBlock>
  </contentBlock>
  <contentBlock ix="78">
    <textBlock ix="0">Eftersom förhandlingarna accelererat på senaste tiden vill jag fråga statsrådet:</textBlock>
  </contentBlock>
  <contentBlock ix="79">
    <textBlock ix="0">I vilken form avser statsrådet framföra Sveriges krav på skydd för offentlighetsprincipen?</textBlock>
  </contentBlock>
  <contentBlock ix="80">
    <textBlock ix="0">1993/94:306 av Margitta Edgren (fp) till finanministern om Statens person- och adressregisternämnd:</textBlock>
  </contentBlock>
  <contentBlock ix="81">
    <textBlock ix="0">Jag är en av de ledamöter som riksdagen utsett till</textBlock>
    <textBlock ix="1">SPAR-nämnden (Statens person- och adressregisternämnd). Nämndens uppgift är att vara huvudman och registeransvarig för SPAR-</textBlock>
    <textBlock ix="2">registret. Som registeransvarig har nämnden tagit beslut om att införa en fyraveckors karenstid innan uppgifter över avlidna personer utlämnas. Beslutet togs med hänvisning till de efterlämnades personliga integritet och respekt för deras sorgearbete.</textBlock>
  </contentBlock>
  <contentBlock ix="82">
    <textBlock ix="0">Det beslutet har överklagats till regeringen som nu undanröjt nämndens beslut. Motivet till undanröjningen är enligt uppgift att nämnden överskridit sina befogenheter.</textBlock>
  </contentBlock>
  <contentBlock ix="83">
    <textBlock ix="0">Min fråga till ministern är:</textBlock>
  </contentBlock>
  <contentBlock ix="84">
    <textBlock ix="0">Avser regeringen att utfärda nya instruktioner för</textBlock>
    <textBlock ix="1">SPAR-nämnden eftersom nämnden själv anser att den nuvarande ger utrymme för denna typ av beslut?</textBlock>
  </contentBlock>
  <contentBlock ix="85">
    <textBlock ix="0">1993/94:307 av Gullan Lindblad (m) till kulturministern om Sverige som asylland för kosovoalbaner:</textBlock>
  </contentBlock>
  <contentBlock ix="86">
    <textBlock ix="0">Den 13 januari meddelades att en specialdomstol i</textBlock>
    <textBlock ix="1">Storbritannien inte ansett sig kunna återsända två flyktingar till Sverige som första asylland, eftersom</textBlock>
    <textBlock ix="2">Sverige enligt domstolens mening inte anses vara ett tryggt asylland för kosovoalbaner.</textBlock>
  </contentBlock>
  <contentBlock ix="87">
    <textBlock ix="0">Vilka åtgärder avser invandrarministern vidta med anledning av detta domslut?</textBlock>
  </contentBlock>
  <contentBlock ix="88">
    <textBlock ix="0">6 §  Kammaren åtskildes kl. 15.01.</textBlock>
  </contentBlock>
  <contentBlock ix="89">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
