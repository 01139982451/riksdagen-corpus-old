<protocol id="prot-199091--32">
  <contentBlock ix="0">
    <textBlock ix="0">1 § Anmälan om kompletteringsval till konstitutionsutskottet och finansutskottet</textBlock>
    <textBlock ix="1">Andre vice talmannen meddelade att folkpartiets riksdagsgrupp som suppleant i konstitutions- och finansutskotten under Ingela Mårtenssons ledighet anmält hennes ersättare Lars Härneman.</textBlock>
    <textBlock ix="2">Andre vice talmannen förklarade utsedd till</textBlock>
    <textBlock ix="3">suppleant i konstitutionsutskottet</textBlock>
    <textBlock ix="4">Lars Härneman (fp)</textBlock>
    <textBlock ix="5">suppleant i finansutskottet</textBlock>
    <textBlock ix="6">Lars Härneman (fp)</textBlock>
    <textBlock ix="7">2 § Justering av protokoll</textBlock>
    <textBlock ix="8">Justerades protokollen för den 19 och 20 november.</textBlock>
    <textBlock ix="9">3 § Hänvisning av ärenden till utskott</textBlock>
    <textBlock ix="10">Föredrogs och hänvisades</textBlock>
    <textBlock ix="11">Motionerna</textBlock>
    <textBlock ix="12">1990/91:So24--So29 till socialutskottet</textBlock>
    <textBlock ix="13">1990/91:Sk30--Sk43 till skatteutskottet</textBlock>
    <textBlock ix="14">1990/91:Fi32 till finansutskottet</textBlock>
    <textBlock ix="15">1990/91:Sk44 och Sk45 till skatteutskottet</textBlock>
    <textBlock ix="16">4 § Förnyad bordläggning</textBlock>
    <textBlock ix="17">Föredrogs men bordlades åter</textBlock>
    <textBlock ix="18">Finansutskottets betänkanden 1990/91:FiU3 och FiU4</textBlock>
    <textBlock ix="19">Konstitutionsutskottet betänkanden 1990/91:KU9 och KU14</textBlock>
    <textBlock ix="20">Skatteutskottets betänkanden 1990/91:SkU2 och SkU4</textBlock>
    <textBlock ix="21">Lagutskottets betänkanden 1990/91:LU11 och LU12</textBlock>
    <textBlock ix="22">Utrikesutskottets betänkanden 1990/91:UU6 och UU12</textBlock>
    <textBlock ix="23">Kulturutskottets betänkanden 1990/91:KrU4 och KrU6</textBlock>
    <textBlock ix="24">Trafikutskottets betänkanden 1990/91:TU6 och TU7</textBlock>
    <textBlock ix="25">Jordbruksutskottets betänkanden 1990/91:JoU9, JoU11 och JoU12</textBlock>
    <textBlock ix="26">Näringsutskottets betänkanden 1990/91:NU4, NU6, NU10 och NU18</textBlock>
    <textBlock ix="27">5 § Anmälan om interpellation</textBlock>
    <textBlock ix="28">Anmäldes att följande interpellation framställts</textBlock>
    <textBlock ix="29">den 23 november</textBlock>
    <textBlock ix="30">1990/91:107 av Agne Hansson (c) till arbetsmarknadsministern om sysselsättningsläget i Kalmar län:</textBlock>
    <textBlock ix="31">Sysselsättningsläget försämras nu mycket snabbt i Kalmar län.</textBlock>
    <textBlock ix="32">För oktober månad registrerades 3 225 arbetslösa, vilket är en ökning med 25 % sedan föregående månad och ungefär 1 000 fler arbetslösa än för ett år sedan. En snabb försämring kan befaras i den mängd varsel om permitteringar och avsked som strömmar in från företagen. Endast under oktober månad varslade 15 företag om uppsägning av 450 anställda. På litet längre sikt närmar sig siffran varslade 2 000. Om inte snabba åtgärder sätts in kan således arbetslösheten mycket snart öka dramatiskt i Kalmar län.</textBlock>
    <textBlock ix="33">Till den bilden kan läggas SINDs rapport som förutskickar förslag om nedläggning av Mörbylånga sockerbruk. Pauliströms bruk, som ligger strax utanför länsgränsen, har gått i konkurs. Där arbetar ungefär 200 personer som bor i Hultsfreds kommun i Kalmar län. Framtiden vad gäller fortsatt arbete i Pauliström för dem ter sig oviss.</textBlock>
    <textBlock ix="34">Oron för sysselsättningen inför framtiden förstärks av de neddragningar av utvecklingsfondens resurser för bildande av storregionala riskkapitalbolag som regeringen genomfört. Därigenom försvåras möjligheten att inom länet stärka näringslivet och småföretagsamheten nu när konjunkturen viker.</textBlock>
    <textBlock ix="35">Regeringen har också dragit in 2 milj. kr. av ej förbrukade beredskapsmedel för föregående år. Det ter sig ytterst märkligt i en tid då arbetslösheten ökar.</textBlock>
    <textBlock ix="36">Mot bakgrund härav vill jag fråga arbetsmarknadsministern:</textBlock>
    <textBlock ix="37">1.  Vilka åtgärder är regeringen beredd vidtaga för att möta den vikande sysselsättningstrenden i Kalmar län?</textBlock>
    <textBlock ix="38">2.  Är regeringen beredd att låta länsarbetsnämnden i Kalmar län återfå de indragna beredskapsmedlen?</textBlock>
    <textBlock ix="39">3.  Är regeringen beredd att snabbt ta fram en beredskapsplan för Kalmar län i form av utbildningsinsatser och väg- och järnvägsupprustningar eller andra infrastrukturella åtgärder som är synnerligen angelägna i Kalmar län?</textBlock>
    <textBlock ix="40">4.  Vilka nya sysselsättningstillfällen avser regeringen att lokalisera till Kalmar län?</textBlock>
    <textBlock ix="41">6 § Kammaren åtskildes kl. 12.02.</textBlock>
    <textBlock ix="42">Förhandlingarna leddes av andre vice talmannen.</textBlock>
  </contentBlock>
</protocol>
