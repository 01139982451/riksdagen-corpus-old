<protocol id="prot-199293--54">
  <contentBlock page="0" id="i-a01373c98084be14">
    <textBlock id="i-4218a7d74035d510">1 §  Meddelande om val</textBlock>
  </contentBlock>
  <contentBlock page="0" id="i-983cf2cd494bcaaf">
    <textBlock id="i-199c67931ccf460f">Anf. 1  FÖRSTE VICE TALMANNEN:</textBlock>
  </contentBlock>
  <contentBlock page="0" id="i-da90059c9627bf88">
    <textBlock id="i-ce42a7fffd260efc">Jag får anmäla att vid morgondagens sammanträde kommer val att företas dels till Parlamentariska församlingen i konferensen om säkerhet och samarbete i Europa (ESK), dels till Gemensamma parlamentarikerkommittén EG-Sverige.</textBlock>
  </contentBlock>
  <contentBlock page="0" id="i-de75fcdc665a45cb">
    <textBlock id="i-fe1b8a80ef486e9e">Jag ber om ursäkt för att jag är så förkyld att min röst är helt beslöjad.</textBlock>
  </contentBlock>
  <contentBlock page="0" id="i-690821a41b0a12d8">
    <textBlock id="i-996e47458fc87314">2 §  Justering av protokoll</textBlock>
  </contentBlock>
  <contentBlock page="0" id="i-b39d4aca73d405a0">
    <textBlock id="i-ed367e4960f50f52">Justerades protokollet för den 14 januari.</textBlock>
  </contentBlock>
  <contentBlock page="0" id="i-a04720bef09719d3">
    <textBlock id="i-f70c0ccd1c29fdf0">3 §  Svar på interpellation 1992/93:36 om ett bostadsdepartement</textBlock>
  </contentBlock>
  <contentBlock page="0" id="i-5c0ab45bd6ada2bf">
    <textBlock id="i-c5016ece079321c2">Anf. 2  Statsminister CARL BILDT (m):</textBlock>
  </contentBlock>
  <contentBlock page="0" id="i-f2938daaff639494">
    <textBlock id="i-bb1af97d80e016f7">Herr talman! Låt mig börja med att uttrycka mitt deltagande med herr talmannen för hans förkylning.</textBlock>
  </contentBlock>
  <contentBlock page="0" id="i-a4590311e93fe5cb">
    <textBlock id="i-6340bcbad7387c38">Inger Lundberg har mot bakgrund av förhållanden på hyres- och bostadsmarknaden frågat mig om jag är beredd att inrätta ett särskilt bostadsdepartement.</textBlock>
  </contentBlock>
  <contentBlock page="0" id="i-8ea590f46c255ab0">
    <textBlock id="i-6cc88c8e9f092bb3">Svaret på den frågan är nej. Skälet är att inrättandet av ett särskilt bostadsdepartement inte kan lösa några problem på bostadsmarknaden.</textBlock>
  </contentBlock>
  <contentBlock page="0" id="i-b397e5d613bbe640">
    <textBlock id="i-dbc97ad27a1bf33b">Regeringen har sedan sitt tillträde infört en ny inriktning av bostadspolitiken. Bostadssektorn måste bort från detaljregleringar och statliga subventioner för att i stället fungera på mer marknadsmässiga villkor. Fr.o.m. den 1 januari</textBlock>
    <textBlock id="i-702595cc785a2cac">1993 gäller ett nytt bidragssystem för bostadsbyggandet. Det kommer att sänka statens utgifter för bostadsbyggandet, bidra aktivt till en sanering av de offentliga finanserna och till en minskning av det statliga upplåningsbehovet och därmed bidra till att hålla räntan nere. En låg ränta är en förutsättning för låga boendekostnader för alla.</textBlock>
  </contentBlock>
  <contentBlock page="0" id="i-ab6a6fb70297037f">
    <textBlock id="i-98d1f82165fd21f6">Den nya bostadspolitiken innebär att särlösningar för bostadsmarknaden inte längre är möjliga.</textBlock>
    <textBlock id="i-4a46f69f2ab7750e">Problemen där måste i stället lösas inom ramen för politiken i övrigt. Den allmänna ekonomiska politiken och de allmänna ekonomiska villkoren för näringslivet måste ge goda förutsättningar även för bostadsmarknaden.</textBlock>
  </contentBlock>
  <contentBlock page="0" id="i-cb3ae35044c20b33">
    <textBlock id="i-9c12394040eb3d49">Det är därför som t.ex. bostadsbidragen inte bör behandlas oberoende av det sociala stödet i övrigt, som subventioner och skatteregler för byggandet inte kan separeras från näringslivets skattemässiga och övriga villkor, och det är därför som planfrågorna inte kan särskiljas från miljö- och naturresursfrågorna i övrigt. Dessa motiv har jag tidigare redogjort för i ett svar på en interpellation från Oskar Lindkvist.</textBlock>
  </contentBlock>
  <contentBlock page="0" id="i-67502f59172aa549">
    <textBlock id="i-eb2cd1ceaa83cade">För att samordna beredningen av ärenden på bostadsområdet mellan de olika departementen har inrättats en delegation bestående av statssekreterare från berörda departement.</textBlock>
  </contentBlock>
  <contentBlock page="0" id="i-a2f460762279a633">
    <textBlock id="i-25a5c3fcd7030d32">Anf. 3  INGER LUNDBERG (s):</textBlock>
  </contentBlock>
  <contentBlock page="0" id="i-4b6290658fa9e365">
    <textBlock id="i-b09e8c9054d5c9f1">Herr talman! Jag tackar statsministern för svaret på interpellationen.</textBlock>
  </contentBlock>
  <contentBlock page="0" id="i-e4df93a72b8a3795">
    <textBlock id="i-76545cbc2a6445b7">Statsministern är mycket tydlig i sitt svar. Det är inget tvivel om att bostadspolitiken med den nya regeringen har fått en ny inriktning. Här finns inte ett ord om social bostadspolitik, inte ett ord om att bostaden har betydelse för människors välfärd eller våra barns uppväxt. Här finns ingenting om hur människor med låga inkomster skall klara sina bostadskostnader, och inte ett ord om delaktighet och integrerat boende. Allt underordnas marknaden. Men t.o.m. marknadens aktörer underkänner regeringens bostadspolitik.</textBlock>
  </contentBlock>
  <contentBlock page="0" id="i-6cad2f124335676d">
    <textBlock id="i-27f9dc7d7de5d90d">Efter det att jag väckte interpellationen har regeringen beslutat inrätta en särskild delegation för bostadsfrågor. I delegationen finns statssekreterare och planeringschefer från sex departement som arbetar med bostadsfrågorna --</textBlock>
    <textBlock id="i-9a5f9df54a404edb">alla män. I direktiven precis som i statsministerns svar är bostadspolitiken helt underordnad marknaden.</textBlock>
  </contentBlock>
  <contentBlock page="0" id="i-0594fb5c63926217">
    <textBlock id="i-10aa67ce8021969b">När delegationen inrättades i höstas anförde regeringen att syftet var att nå en tillfredsställande samordning av bostadspolitiken. Det är samtidigt ett medgivande av att beslutet om att inte ha ett särskilt departement för bostadsfrågorna inneburit förlorad kompetens och brist på samordning.</textBlock>
  </contentBlock>
  <contentBlock page="0" id="i-fdbe7b17b7215692">
    <textBlock id="i-eaa4e48599735462">Regeringsdeklarationens stolta ord om att alla skall ha möjlighet till en bra bostad till ett rimligt pris har inte kunnat förenas med regeringens praktiska politik.</textBlock>
  </contentBlock>
  <contentBlock page="0" id="i-b19832828f87a510">
    <textBlock id="i-63dbbe303987904c">Byggda bostäder står outhyrda för att människor inte har råd att efterfråga dem. En kvällstidning hade för några dagar sedan ett reportage om en kvinna i 25-årsåldern som fortfarande bodde hemma -- det gjorde hennes fästman också, men hemma hos sina föräldrar. Hon hade inte råd med egen bostad. Hon var inget unikt kvällstidningsscoop utan en av många som med den politik som regeringen bedriver inte får möjlighet till ett eget hem.</textBlock>
  </contentBlock>
  <contentBlock page="0" id="i-e76713914abca095">
    <textBlock id="i-d7a97de595a60d20">Skatteministern har huvudansvaret för bostadspolitiken samtidigt som han ansvarar för skattepolitik och bank- och kreditfrågor. Han vill till varje pris lägga 1994 års besparing på bostadssektorn på runt 20 % av hushållen -- på dem som har de högsta bostadskostnaderna. Är det uttryck för regeringens fördelningspolitik?</textBlock>
  </contentBlock>
  <contentBlock page="0" id="i-85887a5f2cca0567">
    <textBlock id="i-156e9ef93c66ea28">Det är många som frågar sig om regeringen har förstått konsekvenserna av sin politik. Jag vill fråga statsmininstern: Medger den organisation som regeringen valt att Bo Lundgren har tid att träffa hyresgäster som inte orkar med sina hyror? Hinner han träffa tvåbarnsfamiljen som i dag inte har råd att hyra en fyrarummare? När var han på pensionärsmöte och träffade den äldre kvinna som inte har råd att flytta till ett servicehus eller inte vågar göra det därför att hyrorna höjs nästa år?</textBlock>
  </contentBlock>
  <contentBlock page="0" id="i-36ef500ce380ea78">
    <textBlock id="i-f77a28120938d95e">Regeringens brist på bostadspolitik har fördjupat den ekonomiska krisen. Argumenten för att avveckla de s.k. RBF-lånen påminner litet om resonemangen hos gubben som tycker att han inte har råd att jobba för att det är så dyrt med busskort.</textBlock>
  </contentBlock>
  <contentBlock page="0" id="i-1b84882d0e302013">
    <textBlock id="i-47cbb23a13f7ef16">Enligt budgetpropositionen anser sig regeringen spara 135 miljoner kronor genom att ta bort lånen till reparation och underhåll.</textBlock>
    <textBlock id="i-459ad306342f58b7">Centerriksdagsmannen Ivar Franzén bedömer att denna relativt begränsade besparing leder till att underhålls- och reparationsverksamheten kan komma att minska med 5 miljarder. Han menar att det kan motsvara tusentals jobb i byggsektorn och att det kan öka budgetunderskottet med 3</textBlock>
    <textBlock id="i-21ae7855d69dc87e">miljarder. En besparing på 135 miljoner kan ge miljardunderskott i statsbudgeten.</textBlock>
  </contentBlock>
  <contentBlock page="0" id="i-6ad6247c35b0075d">
    <textBlock id="i-b2bb2b223dac12de">Detta är inte budgetpolitik, herr statsminister. Det är bara dumt. Det är också en brist på respekt för riksdagen, som i december beställde ett ROT-</textBlock>
    <textBlock id="i-b5c5c6756841f2b2">program från regeringen.</textBlock>
  </contentBlock>
  <contentBlock page="0" id="i-58abb66ac7bb4392">
    <textBlock id="i-c01a2e34d994d0d1">Det är svårt för mig att bedöma om det är bristfällig organisation eller om det är brist på förstånd som får regeringen att lägga fram den typen av förslag.</textBlock>
    <textBlock id="i-6a23c9e5f08f8042">Eller är det helt enkelt uttryck för regeringens politiska ambitioner?</textBlock>
  </contentBlock>
  <contentBlock page="0" id="i-d61d5571519e3bf5">
    <textBlock id="i-cfc00ea3cf94c4d7">Att jag ställt interpellationen beror på att jag ändå vill tro att en bättre organisation, en bättre helhetssyn skulle kunna få bort några av tokigheterna och ge regeringen litet bättre kunskap om villkoren för bostadssektorn.</textBlock>
  </contentBlock>
  <contentBlock page="0" id="i-b428e082fc6c101b">
    <textBlock id="i-aec38cb1e9b3a5c7">Anf. 4  LARS STJERNKVIST (s):</textBlock>
  </contentBlock>
  <contentBlock page="0" id="i-32415bc1dd4dc446">
    <textBlock id="i-b7ad642c13ff544b">Herr talman! Jag har fått i uppgift att föra ned debatten på ett mer jordnära plan -- det är tydligen de talarstolar som används vid frågestunderna som vi skall använda här i dag.</textBlock>
  </contentBlock>
  <contentBlock page="0" id="i-6e88988580fa33a8">
    <textBlock id="i-feef1328e20edc03">Även jag tackar för svaret på den här på många sätt viktiga och kloka interpellationen. I svaret säger statsministern, som Inger Lundberg påpekat, att kursen ligger fast; regeringens politik är bra -- den behöver inte ändras. Därmed behöver man inte heller ändra arbetsfördelningen inom regeringen.</textBlock>
    <textBlock id="i-639ae8cd39dd01de">Allt är gott, säger statsministern i svaret i kort sammanfattning.</textBlock>
  </contentBlock>
  <contentBlock page="0" id="i-a147858121ad1966">
    <textBlock id="i-1fbf6e8122db6eb3">Häromkvällen roade jag mig med -- ja, egentligen är det fel uttryck; det var inte så särskilt lustigt --</textBlock>
    <textBlock id="i-decc5c93e610ff4f">att läsa vad som återgavs i riksdagstrycket inför det beslut om bostadspolitiken som riksdagen fattade så sent som i juni. Jag skall bara kort citera vad regeringen då själv avgav att dess egen bostadspolitik skulle leda till.</textBlock>
  </contentBlock>
  <contentBlock page="0" id="i-31b72d8016d8be8e">
    <textBlock id="i-c81c891333975d57">Det här förslaget till ny bostadspolitik kommer, sade man, att innebära att räntorna i landet sjunker. Redan det faktum att regeringen lägger om bostadspolitiken kommer att orsaka glädjeskutt på finansmarknaden.</textBlock>
  </contentBlock>
  <contentBlock page="0" id="i-da3ae484b379d41f">
    <textBlock id="i-5eaf7c84410b1758">Om man vill uttrycka sig skämtsamt kan man ju alltid hävda att det blev ett skutt, men något glädjeskutt blev det tyvärr inte. Omläggningen av bostadspolitiken hade inte den inverkan som regeringen trodde i juni.</textBlock>
  </contentBlock>
  <contentBlock page="0" id="i-3f0508b355285e0a">
    <textBlock id="i-96c7128d13ff5336">Regeringen skrev också att omläggningen skulle leda till att människor fick rimliga boendekostnader. Jag har med mig ett brev från en familj här i landet -- en av många -- som har drabbats av kraftiga boendekostnadsökningar. Den bor i en nybyggd bostadsrättslägenhet. Den minskning av subventionerna, den omläggning av bostadspolitiken, som nu sker, drabbar i första hand dem som bor i nybyggda villor och bostadsrättslägenheter. Det är framför allt de som hamnar i en mycket besvärlig situation. För den här familjen handlar det om 1 000 kr mer i månaden.</textBlock>
    <textBlock id="i-5044626b0f455e42">Den fråga man då måste ställa är: Anser statsministern att 1 000 kr i kostnadsökning för dem som redan före höjningen bodde allra dyrast är en rimlig boendekostnadsökning?</textBlock>
  </contentBlock>
  <contentBlock page="0" id="i-0b4e5972b82c00c2">
    <textBlock id="i-e046170af4361cb0">I juni skrev regeringen dessutom att bostadsbyggandet med den nya bostadspolitiken skulle leda till ett byggande på 35 000 nya lägenheter och 32 000 ombyggda lägenheter. Jag har också med mig ett annat brev, nämligen från en organisation som inte brukar vara så kritisk mot statsministerns parti. Där skriver man: Nu är smärtgränsen nådd. Produktionsvolymerna rasar, orderingången rasar, arbetslösheten stiger. Vidare beskriver man de prognoser som gjordes så sent som i höstas som glädjeprognoser. I stort sett alla byggen som går att stoppa kommer att stoppas, säger de som dagligen sysslar med det här.</textBlock>
  </contentBlock>
  <contentBlock page="0" id="i-a547b9f2d1f0eaf7">
    <textBlock id="i-edfb9c1889a61516">Slutsatsen är att allt det som riksdagen och regeringen uttalade så sent som i juni har visat sig vara felaktigt. Det har gått galet.</textBlock>
  </contentBlock>
  <contentBlock page="0" id="i-8d9512beda9eff4d">
    <textBlock id="i-c0479493f61bad88">Ytterligare en fråga till statsministern: När allt går i motsatt riktning i jämförelse med vad regeringen själv sade i juni -- kan man då med bevarande av konsekvens och trovärdighet hävda att kursen ligger fast och att det inte behövs några förändringar?</textBlock>
  </contentBlock>
  <contentBlock page="0" id="i-eb7ec101842a1ec4">
    <textBlock id="i-d07ea86e7f342203">För närvarande har vi här i landet, tror jag -- jag är inte särskilt bevandrad i statskunskap -- svenskt rekord i antalet bostadsministrar; vi har sju stycken. När vi har så många som var och en på sitt sätt är ansvarig för en del av bostadspolitiken borde väl rent statistiskt sett ändå någonting konstruktivt uträttas. Men så fungerar det bevisligen inte. Det gamla talesättet ''Ju fler kockar, desto sämre soppa'' stämmer tydligen bra på det här området.</textBlock>
  </contentBlock>
  <contentBlock page="0" id="i-6a3a27c0a82a7b60">
    <textBlock id="i-171da71bbaedc28a">Den slutsats som jag drar och som jag förstod att också Inger Lundberg drar är att det behövs någon som tar ansvaret för bostadspolitiken, som håller ihop det på det här området, och det av flera skäl.</textBlock>
    <textBlock id="i-b9e6ae033216f9a4">Ett är att bostadspolitikens område inte är som andra marknader. Det viktigaste skälet är att det faktiskt, om alla människor skall ha rätt till en god bostad, fordras en politisk ledning, en politisk vilja, och någon som är ansvarig för att verkställa den viljan.</textBlock>
  </contentBlock>
  <contentBlock page="0" id="i-7494858ad4f0d64a">
    <textBlock id="i-3389f6009b5c0818">Något som har tillkommit sedan riksdagen senast diskuterade den här frågan är att den politik som regeringen har lagt fast inte stämmer med vad regeringen tidigare har sagt. Då borde även statsministern självkritiskt fundera över om det inte är dags att tilldogose kravet på att utse någon som med fast hand kan påverka och styra bostadspolitiken.</textBlock>
  </contentBlock>
  <contentBlock page="0" id="i-1739ff6a9d78e5e0">
    <textBlock id="i-d24de0f8ea648205">Anf. 5  Statsminister CARL BILDT (m):</textBlock>
  </contentBlock>
  <contentBlock page="0" id="i-00144ae74efe96b0">
    <textBlock id="i-964e90a44b4e5da2">Herr talman! Jag förstår mycket väl att både Inger</textBlock>
    <textBlock id="i-ba058e2fd0c0a018">Lundberg och Lars Stjernkvist vill ta tillfället i akt att föra allmänna bostadspolitiska diskussioner.</textBlock>
    <textBlock id="i-1eebe4423774c5bc">Det kan man mycket väl göra. Men det är inte det som interpellationen handlar om, och det är följaktligen inte sådana frågor som jag har svarat på eller avser att svara på.</textBlock>
  </contentBlock>
  <contentBlock page="0" id="i-a2e822973319a64d">
    <textBlock id="i-3f121c4c5b7eb188">Interpellationen gäller organisationen av regeringen och regeringskansliet. Den handlar om huruvida ett bostadsdepartement skall inrättas eller inte.</textBlock>
  </contentBlock>
  <contentBlock page="0" id="i-9f514b8c6c11ab0c">
    <textBlock id="i-fd1c6ba405a85d3d">Jag har tidigare utförligt i ett svar på en interpellation från Oskar Lindkvist redovisat de skäl som ligger bakom den omorganisation av regeringskansliet som vi har gjort. Det var en omorganisation som även under den tidigare regeringens tid diskuterades flitigt internt inom regeringskansliet, mot bakgrund av de ganska dåliga erfarenheter som man hade av det gamla bostadsdepartementet.</textBlock>
  </contentBlock>
  <contentBlock page="0" id="i-afa64fbeab109bf5">
    <textBlock id="i-9482045c6442a3fc">Det visade ju sig att idén om ett sammanhållande departement egentligen inte fungerade, därför att</textBlock>
    <textBlock id="i-083624727cc30a32">Justitiedepartementet -- för att ta det konkreta exemplet -- har ansvaret för de fastighetsrättsliga frågorna. Det måste ha det. Där finns kompetensen. Den kan och skall icke berövas</textBlock>
    <textBlock id="i-85bf448b3c0d29d9">Justitiedepartementet. Justitiedepartementet har också ansvar för många av de andra viktiga frågorna, t.ex. hyreslagen, hyresförhandlingslagen, hyresnämnder, Bostadsdomstolen. Detta kan man inte frikoppla från en effektiv bostadspolitik.</textBlock>
  </contentBlock>
  <contentBlock page="0" id="i-aedea2f2934446ec">
    <textBlock id="i-378303d07b28cc5e">Som jag sade, är det naturligt att frågan om stödet till individer som har det svårt handläggs av</textBlock>
    <textBlock id="i-0c0f81a1f05e7979">Socialdepartementet på ett samlat sätt, detta alldeles oavsett om det handlar om KBT, socialbidrag eller något annat. Det skall vara en samlad syn på samhällets stöd till dem som verkligen behöver det.</textBlock>
  </contentBlock>
  <contentBlock page="0" id="i-b85c63b7a47022f8">
    <textBlock id="i-4ea700ec1cb72968">Vad det gäller Finansdepartementet är få saker mera naturliga än att skattefrågorna handläggs samlade. Finansdepartementet handlägger skattefrågor för alla delar av samhällsekonomin, och det skall göra det även för bostadssektorn.</textBlock>
    <textBlock id="i-164a3e508f2d2afa">Något annat vore otänkbart, och så var inte heller fallet under den tidigare organisationen.</textBlock>
  </contentBlock>
  <contentBlock page="0" id="i-cd411672d3145739">
    <textBlock id="i-803f8bce690d2088">Det är också naturligt att man i ett läge när kapitalmarknadsfrågorna blir alltmer betydelsefulla -- och när vi vet hur betydelsefulla de är för bostadspolitiken -- stärker den roll som</textBlock>
    <textBlock id="i-2aa80d0291564af3">Finansdepartementet har.</textBlock>
  </contentBlock>
  <contentBlock page="0" id="i-c405e28d09826013">
    <textBlock id="i-00cc2d6517f019b2">På samma sätt gäller detta andra departement.</textBlock>
    <textBlock id="i-ec15726c40827f54">Näringsdepartementet har naturligen att handlägga frågor om den näring som bl.a. producerar bostäder, men också byggande i övrigt. Att särbehandla en näring -- en är redan särbehandlad av historiska skäl, nämligen jordbruket -- och lägga den under ett separat departement skulle göra att det blir svårare att ge den en bra behandling, av lätt insedda skäl.</textBlock>
  </contentBlock>
  <contentBlock page="0" id="i-4f7e671a3eaaf22b">
    <textBlock id="i-8410b638b1a3bde3">Till sist vill jag säga att det är svårt att frigöra planfrågorna från plan- och byggfrågorna och miljö- och naturresursfrågorna i övrigt. Vi måste ha en samlad handläggning av plan- och byggfrågorna, alldeles oavsett om det gäller bostadsbyggande, dragning av vägtrafikleder, olika miljöutmaningar eller annat.</textBlock>
  </contentBlock>
  <contentBlock page="0" id="i-128d346cabadb7f8">
    <textBlock id="i-d8a08fd24580ea62">Detta är motiven. De är utförligt redovisade. Inger</textBlock>
    <textBlock id="i-6f1970d26896eb3e">Lundberg sade att jag gav ett klart svar. Det brukar jag göra. Jag tror inte att en organisatorisk hokus pokus-lösning har någon betydelse. Tvärtom tror jag att den skulle försvaga möjligheten att driva en effektiv politik.</textBlock>
  </contentBlock>
  <contentBlock page="0" id="i-c27ba8e0de8d481e">
    <textBlock id="i-af33bba8f1b43207">Låt mig till Inger Lundberg säga att jag i övrigt inte avser att gå in på hennes argumentation. Hon sade att regeringens politik beror på bristande förstånd.</textBlock>
    <textBlock id="i-8f731bcd199df0c4">Jag avser inte att från riksdagens talarstol, eller i något annat sammanhang, recensera Inger</textBlock>
    <textBlock id="i-7e18629ef5d39698">Lundbergs förståndsgåvor. Måhända är det en brist i hennes omdöme att hon tror att man kan bedriva seriös politisk debatt med den typen av argumentation.</textBlock>
  </contentBlock>
  <contentBlock page="0" id="i-bde784e9951815fc">
    <textBlock id="i-cee0789b36ed7a7f">Anf. 6  INGER LUNDBERG (s):</textBlock>
  </contentBlock>
  <contentBlock page="0" id="i-d5c9c6850de4f722">
    <textBlock id="i-2af961ef7edfa43e">Herr talman! Att jag i en diskussion om organisationen av regeringens arbete tittar på resultatet är ganska naturligt.</textBlock>
  </contentBlock>
  <contentBlock page="0" id="i-e397f2b431fb6403">
    <textBlock id="i-ed13b3a66b6c37ad">Det kan ändå vara så att också organisatoriska frågor har samband med vilket resultat man når.</textBlock>
    <textBlock id="i-6f4f7afc61965f68">Det resultat som regeringen har nått på bostadsområdet är inte ett bra resultat. Det har lett till att människor känner stor oro, och det har bidragit till den största byggarbetslöshet som vi har upplevt.</textBlock>
  </contentBlock>
  <contentBlock page="0" id="i-ede5a4a40a093589">
    <textBlock id="i-561705f549d10a6e">Det är ingen i regeringen som är ansvarig för bostadspolitiken. Inget enskilt statsråd har en överblick. Då är det statsministern som är ansvarig.</textBlock>
  </contentBlock>
  <contentBlock page="0" id="i-68e28a3b4a676478">
    <textBlock id="i-be72473bb2df959c">Kanske var det så att statsministern före valet såg litet för enkelt på bostadsfrågorna, att han missbedömde svårigheterna med att arbeta med ett så viktigt välfärdsområde som bostadspolitiken.</textBlock>
  </contentBlock>
  <contentBlock page="0" id="i-37862a0fca2e8f93">
    <textBlock id="i-ca41b14a7e1bfb60">Det behövs kunskap.</textBlock>
  </contentBlock>
  <contentBlock page="0" id="i-8e40c8870fd03355">
    <textBlock id="i-1c5d34d9f547c1a7">Statsministern talade om den rationella fördelningen mellan olika departement. Är det så att Per Westerberg som har ansvaret för</textBlock>
    <textBlock id="i-eee0a9008242ffb6">Näringsdepartementet -- med den stora omläggning av bostadspolitiken som nu sker -- i regeringskretsen berättar vad</textBlock>
    <textBlock id="i-5c4e167c26e2b26b">Byggforskningsinstitutet fått fram när det gäller kunskaper om sociala förändringar i bostadsområden och kunskaper om vad finansiella förändringar av bostadspolitiken betyder för människors vardag och barns uppväxt?</textBlock>
  </contentBlock>
  <contentBlock page="0" id="i-ecfcbf751c0b844f">
    <textBlock id="i-70d8d787f58957fc">Jag tror att den uppsplittring av verk och därmed av ansvaret för bostadspolitiken som regeringen har beslutat allvarligt har bidragit till att bostadspolitiken befinner sig i en djup kris.</textBlock>
  </contentBlock>
  <contentBlock page="0" id="i-5d063888b69fcc65">
    <textBlock id="i-2b8b060ac5185178">Helle Klein skrev för en tid sedan att vi har litet av högerns 1968 -- man är doktrinär i dag. Jag tycker att det är anmärkningsvärt att man t.o.m. är doktrinär när det gäller organisatoriska frågor. Man ser inte att förslag av den typ som man har lagt fram beträffande ombyggnader faktiskt leder till allvarliga sociala problem, allvarliga problem på arbetsmarknaden och en minskad framtidstro bland våra ungdomar.</textBlock>
  </contentBlock>
  <contentBlock page="0" id="i-1d132d9c303feeaa">
    <textBlock id="i-0bde52eb83325e10">Anf. 7  LARS STJERNKVIST (s):</textBlock>
  </contentBlock>
  <contentBlock page="0" id="i-d4211df7d5e27ed1">
    <textBlock id="i-1d9b20df334e0101">Herr talman! Det är inte förvånande att statsministern säger att det här handlar om organisation och inte om politik. Jag hade väntat mig det svaret. Men som Inger Lundberg påpekar finns det ett samband mellan hur man organiserar det politiska arbetet och vilken politik man vill föra ut.</textBlock>
  </contentBlock>
  <contentBlock page="0" id="i-279bbecdce59d290">
    <textBlock id="i-03130b660ce3fce7">Jag tycker att statsministern själv ger ett bra exempel när han säger att bostadsbidragen självfallet skall handläggas av samma statsråd som har ansvar för andra sociala stöd. Det är en naturlig slutsats -- om man tycker att bostadsbidrag är att betrakta som vilket annat socialt stöd som helst. Då anser man att syftet med bostadsstödet enbart är att minska standardklyftor och att ge ett konsumtionsstöd till dem som har det svårt. Men om man däremot anser att bostadsbidragen faktiskt spelar en annan roll och har en mycket bestämd betydelse, nämligen att göra det möjligt för alla människor att bo bra, är inte statsministerns organisatoriska lösning riktig. Det är då rimligt att bostadsbidragen bedöms tillsammans med de generella bostadssubventioner som riksdagen i juni sade skall finnas kvar -- låt vara på olika nivåer. Jag tycker därför att statsministern faktiskt själv lyckades visa på de argument som vi har funnit för att det behövs förändringar av organisationen inom regeringen.</textBlock>
  </contentBlock>
  <contentBlock page="0" id="i-5b17c9971d5c8596">
    <textBlock id="i-3834eb01559e121a">Jag har förstått -- vilket jag tycker bekräftas mellan raderna i statsministern svar -- att avvecklingen av</textBlock>
    <textBlock id="i-10c2e9fb87647bf6">Bostadsdepartementet inte i första hand var en rationell, intern, arbetsmässig fråga. Det var inte en så lättvindig och praktisk fråga som statsministern antydde. Det gällde inte bara en avveckling av bostadsministern och</textBlock>
    <textBlock id="i-554a431686d6fd93">Bostadsdepartementet. Man ville nämligen också jämna mark för en avveckling av den sociala bostadspolitiken. Efter det beslutet har det följt en rad beslut som handlar om att man vill avveckla de instrument som har funnits för att skapa bra bostäder åt alla. Vi är därför inte särskilt insinuanta när vi ger avvecklingen den här betydelsen. Vi har faktiskt visst stöd av den verkliga utvecklingen.</textBlock>
  </contentBlock>
  <contentBlock page="0" id="i-8a87b32551f3540f">
    <textBlock id="i-8ea219af0b60fc99">Avslutningsvis upprepar jag den fråga som jag inte fick svar på. Om de beslut och de mål som bostadspolitiken skulle leda till enligt regeringen själv inte visar sig kunna uppnås, är det då inte rimligt att man ändrar organisationen?</textBlock>
  </contentBlock>
  <contentBlock page="0" id="i-f831ab5ed9576c54">
    <textBlock id="i-c39c782f1bcdecfc">Anf. 8  Statsminister CARL BILDT (m):</textBlock>
  </contentBlock>
  <contentBlock page="0" id="i-1f8142c320af3092">
    <textBlock id="i-4dc6622ad16bd3a2">Herr talman! Den sista frågan skall jag gärna svara på. Däremot noterar jag att Inger Lundberg inte hade omdöme nog att kommentera sin omdömeslöshet. Jag lägger henne därmed åt sidan.</textBlock>
  </contentBlock>
  <contentBlock page="0" id="i-123775dcd29725d1">
    <textBlock id="i-7be9b58eab3ce63e">Jag vill inte alls förneka att det i vissa sammanhang kan finnas ett samband mellan politikens faktiska innehåll och politikens organisation. Om vi går tillbaka i tiden fanns ett äldre tänkande, en äldre modell, som vi i sina mera extrema former kunde se långt till öster om oss. Där hade man ett departement för varje näring och för varje industri.</textBlock>
    <textBlock id="i-58ffc97cccd4a800">Man hade t.ex. ett departement för de mindre metallindustrierna och ett för byggindustrin. I det här landet kom vi tack och lov aldrig så långt, men det fanns en tendens i den riktningen. I stället för att bedriva en allmän politik, kreditpolitik, kapitalpolitik, skattepolitik, ekonomisk poltik, politik för räntor och politik för socialt stöd för de svagaste i samhället, började vi driva sektorpolitik.</textBlock>
    <textBlock id="i-6cfbddfbba91ced2">Vi fick då betydande problem. Det är ingen tvekan om att vi fick problem t.ex. när man skulle behandla KBT särskiljt från socialbidrag. Det rör sig om samma typer av pengar, dvs. svenska kronor, till samma typer av människor som befinner sig i samma typer av situationer. Då bör man också kuna behandla detta samordnat inom regeringskansliet.</textBlock>
  </contentBlock>
  <contentBlock page="0" id="i-4a367b4325ade659">
    <textBlock id="i-042ef66b8a5a1e8e">Det här är frågor som övervägs löpande inom varje regering -- ständigt. Under större delen av den period då svensk bostadspolitik växte fram hade vi inget Bostadsdepartement. Man inrättade ett</textBlock>
    <textBlock id="i-540a60c0c0fb8639">Bostadsdepartement i början av 1970-talet. Jag tror att det var 1973 eller 1974. Oskar Lindkvist kan säkert korrigera mig. Fram till dess hade det gått ganska hyggligt. Därefter gjordes olika utvärderingar internt inom regeringskansliet som entydigt sade att det här inte är bra. Man diskuterade olika omflyttningar. Detta är inte den enda förändring av regeringskansliets organisation som har gjorts eller kommer att göras.</textBlock>
  </contentBlock>
  <contentBlock page="0" id="i-cdfb79ef356f2454">
    <textBlock id="i-d547fa9761d44730">Jag har i olka sammanhang under de senaste veckorna sagt att vi gör en löpande prövning av var man bäst handlägger olika ärenden. Jag kan inte utställa någon frisedel för varje departement i framtiden. Jag tror att det kommer att ske ytterligare förändringar av departementsorganisationen som går i den här riktningen.</textBlock>
  </contentBlock>
  <contentBlock page="0" id="i-2eac94f54dd9ee61">
    <textBlock id="i-11431c6e06e3dc0b">Häromdagen gjorde vi två mindre omläggningar.</textBlock>
    <textBlock id="i-0349636bb10a82be">Vi flyttade jämställdhetsfrågorna från</textBlock>
    <textBlock id="i-1fd50284e6869187">Kulturdepartementet till Socialdepartementet.</textBlock>
    <textBlock id="i-404b1b5b04348374">Jämställdhetsfrågorna har ett starkt samband med bl.a. pensionsfrågorna, där många kvinnosynpunkter måste komma in, och delvis också med familjepolitiken. Vi gjorde en omläggning så till vida att vi flyttade ägandefunktionen vad gäller banker från finansminister Anne Wibble till statsrådet Bo</textBlock>
    <textBlock id="i-d053068b6f2686fe">Lundgren för att få en samlad hantering av bankkrisen. I det sammanhanget sade jag att vi även överväger andra förändringar av den interna arbetsorganisationen inom regeringskansliet.</textBlock>
  </contentBlock>
  <contentBlock page="0" id="i-f640c3a6bdc5a7df">
    <textBlock id="i-798b6aa46d62b4bd">Ett regeringskansli som stannar upp och säger att ingenting får förändras och att man inte skall ta hänsyn till utvecklingen kommer att bli ett tilltagande irrelevant regeringskansli. Vi har förändrat och vi kommer att fortsätta att förändra regeringskansliets organisation. De förändrignar vi har gjort på bostadspolitikens område har utfallit väl.</textBlock>
  </contentBlock>
  <contentBlock page="0" id="i-22e04758afeb5ecb">
    <textBlock id="i-4bfec3bf7cf9f5ca">Anf. 9  INGER LUNDBERG (s):</textBlock>
  </contentBlock>
  <contentBlock page="0" id="i-38fb87ddb4696738">
    <textBlock id="i-c69dd87c66177fd3">Herr talman! Det är anmärkningsvärt att statsministern anser att förändringarna på bostadspolitikens område har utfallit väl.</textBlock>
    <textBlock id="i-be7f7d525b0fa6b8">Arbetslösheten bland byggnadsarbetarna är i många områden 35--40 %. Människor med låga inkomster är uppriktigt oroade och bekymrade över att de inte klarar hyrorna. Många lägenheter står tomma. Gamla människor har inte råd att fråga efter en modern servicebostad. Har bostadspolitiken utfallit väl mot denna bakgrund?</textBlock>
    <textBlock id="i-053d559c14c44b7d">Marknaden har slagit igenom, men inte kan väl statsministern vara nöjd med resultatet.</textBlock>
  </contentBlock>
  <contentBlock page="0" id="i-934d66330365cc52">
    <textBlock id="i-c4cf261467709a1a">Bostadspolitiken utgör ett välfärdsområde. Det är ett av de viktigaste områdena om barn skall få en god uppväxt. Vi har med rätta varit stolta över bostadspolitiken i Sverige. Det har förvisso funnits bekymmer, och allt har inte varit bra. Men vid en internationell jämförelse har vi haft betydligt mera likvärdiga förhållanden männsikor emellan. Vi har kunnat känna stolthet och glädje över våra bostadsområden. I dag finns det en risk för förfall.</textBlock>
  </contentBlock>
  <contentBlock page="0" id="i-414325823c57055a">
    <textBlock id="i-824b4b266b99dc44">Det finns väldigt många människor som inte har råd att fråga efter bostad.</textBlock>
  </contentBlock>
  <contentBlock page="0" id="i-5e05d6c897755091">
    <textBlock id="i-088627141143cb4d">När jag talar om förstånd, herr statsminister, menar jag att man måste förstå mekanismerna på bostadsmarknaden. En regering måste förstå att konsekvenserna av att man drar in exempelvis</textBlock>
    <textBlock id="i-ec2ed1b1ce404609">RBF-stödet blir stor arbetslöshet och ökade hål i statsfinanserna. Om man inte förstår det, om man inte har tid att lyssna, om man inte har tid att träffa de människor som drabbas av bostadspolitiken är det allvarligt. Det är den typen av förstånd jag efterlyser: att man lyssnar och att man är ute bland människorna. Jag efterlyser tid och vilja att lyssna på dem som kan bostadsmarknaden och på människor som bor i bostadsområdena. Det är inte oförskämt, herr statsminister; det är min skyldighet.</textBlock>
  </contentBlock>
  <contentBlock page="0" id="i-ca79a8cb770f2578">
    <textBlock id="i-403e91eec2104b7f">Anf. 10  LARS STJERNKVIST (s):</textBlock>
  </contentBlock>
  <contentBlock page="0" id="i-58a46f736375ec2c">
    <textBlock id="i-649c8bfc5ac826d1">Herr talman! Det är alldeles uppenbart att det vi är oeniga om är vilken roll bostadspolitiken skall spela. Det är det som är knuten. På statsministern låter det nästan som om Bostadsdepartementet skulle vara i det närmaste grundlagsskyddat och att man för all framtid, oavsett vad som händer, skall ha ett bostadsdepartement. Det tycker inte jag.</textBlock>
  </contentBlock>
  <contentBlock page="0" id="i-4ce73924ba55f0ea">
    <textBlock id="i-3a8f2c19f26e5c41">Jag tycker visst att det finns skäl att ständigt ompröva hur det politiska arbetet skall organiseras.</textBlock>
    <textBlock id="i-1289f5c52ea0ccc8">Inger Lundbergs och min beskrivning av utvecklingen skiljer sig dramatiskt från statsministerns. Vi är inte ensamma om att hävda att det här i landet finns både en bygg- och en boendekris. Både de som är beroende av bostadsmarknaden som näring och de som är beroende av en bra bostad känner sig hotade. Det är inte något som Inger Lundberg och jag hävdar av illvilja eller för att vinna politiska poäng. I stort sett alla som jag möter hävdar detta, framför allt de, som jag tidigare nämnde, som bor i nya hus där smärtgränsen är nådd för länge sedan. Alla tomma lägenheter -- ca 40.000 -- vittnar om den kris som många familjer upplever.</textBlock>
  </contentBlock>
  <contentBlock page="0" id="i-505bb3a2514db6cb">
    <textBlock id="i-abd8b97011612107">Från område efter område -- byggentreprenörer, byggnadsarbetare, byggmästarföreningar, träindustrin hör företrädare av sig och vittnar om hur illa det är ställt och menar att den omläggning av bostadspolitiken som regeringen har drivit igenom har förvärrat och försvårat problemen. Det gäller inte bara dessa grupper och de som politiskt är orienterade åt samma håll som oppositionen, utan jag har noterat att sådana röster höjs även inom regeringen närstående kretsar. I en tidningsartikel beskrev Ivar Franzén budgetpropositionen som att man försökte piska en kedjad man för att han skulle springa fortare. Mer målande hade jag aldrig kunnat beskriva den politik som nu förs.</textBlock>
  </contentBlock>
  <contentBlock page="0" id="i-456d02b3f07511f4">
    <textBlock id="i-1454c6df1efac567">Det är mig fullständigt främmande att beskriva statsministern, eller någon annan företrädare för borgerligheten som dum. Det handlar inte alls om det. Däremot instämmer jag i Inger Lundbergs påpekande att okänsligheten för kritik och oförmågan att lyssna är politiskt dumt.</textBlock>
  </contentBlock>
  <contentBlock page="0" id="i-e8e9272eaa252404">
    <textBlock id="i-82db2af7029e2e8f">Anf. 11  Statsminister CARL BILDT (m):</textBlock>
  </contentBlock>
  <contentBlock page="0" id="i-1edbb032fda06e10">
    <textBlock id="i-da7a8fd88f4d068a">Herr talman! Lars Stjernkvist säger att det inte finns anledning att för evigt freda tanken på ett bostadsdepartement. Vi är således överens om att regeringskansliets organisation löpande måste ses över och att man skall ha den organisation som anses bäst för att man skall kunna åstadkomma den politik som man vill föra. Men regeringskansliets organisation och politiken är två olika saker. Den organisation som vi har nu, och som jag tror är den för tiden bästa, kan användas för att driva olika typer av politik. Detta kan Lars Stjernkvist och jag ha olika uppfattningar om, och det har vi också, men det är inte ämnet för dagens debatt.</textBlock>
  </contentBlock>
  <contentBlock page="0" id="i-9f1815698cf9fc39">
    <textBlock id="i-b08857cfb2ed4c31">Jag är ganska övertygad om att även en regering som hade för avsikt att driva en annan inriktning av bostadspolitiken -- jag tror inte att det i och för sig skulle vara mer framgångsrikt -- skulle finna att den gamla organisationen inte fungerade. Vi vet från de interna genomlysningar av regeringskansliets sätt att fungera som gjordes under den socialdemokratiska regeringen att just</textBlock>
    <textBlock id="i-807176dc556b74b6">Bostadsdepartementets bristande förmåga var en av de saker man identifierade tydligast. Jag tror att man inser detta om man tänker igenom de logiska sammanhangen när det gäller skattepolitik, social stödpolitik, kredit- och kapitalmarknadspolitik och näringspolitik vad gäller olika näringar. Att tala om att återupprätta gamla departement för alla näringar är att återfalla i gammal politik som inte fungerade särskilt bra ens på den gamla tiden.</textBlock>
  </contentBlock>
  <contentBlock page="0" id="i-9ed150a3d8968149">
    <textBlock id="i-b7ac69eb761c5f0d">Det är ett illusionsnummer -- jag vill inte påstå att</textBlock>
    <textBlock id="i-d414e6e2a437ec56">Lars Stjernkvist utförde det, men han var på väg --</textBlock>
    <textBlock id="i-322756abe00276ca">att göra gällande att en ändring i departementsorganisationen skulle innebära att vi löste alla problem på bostads- och byggmarknaden.</textBlock>
    <textBlock id="i-145c5ada03b90530">Om det vore så enkelt att vi kunde lösa hela den svenska byggkrisen, med dess bakgrund i 1980-</textBlock>
    <textBlock id="i-30b97826eb8a26f1">talets kasinoekonomi, genom att inrätta ett litet departement skulle jag vara beredd att allvarligt pröva förslaget. Men den typen av hokus pokuskonster fungerar inte. Man skall inte inge vare sig media, allmänhet eller kammarens ledamöter -- i den mån det över huvud taget skulle vara möjligt --</textBlock>
    <textBlock id="i-7d0d7c61fa28920f">illusionen att den typen av organisatoriska maskerader skulle ha någon betydelse när det gäller de faktiska problem som vi har att lösa.</textBlock>
    <textBlock id="i-3890ac1d9f0bd5bf">Bostadspolitikens och byggnadspolitikens inriktning kan vi diskutera vid ett tillfälle när en interpellation har framställts om detta. Nu har det ställts en interpellation om regeringskansliets organisation. Den har jag försökt att besvara så utförligt som möjligt med respekt för omdöme, förstånd, engagemang och intresse hos dem av debattörerna som har visat detta.</textBlock>
  </contentBlock>
  <contentBlock page="0" id="i-7aa29d627c137856">
    <textBlock id="i-9e7235279dcb5639">Överläggningen var härmed avslutad.</textBlock>
  </contentBlock>
  <contentBlock page="0" id="i-28486a691fc9e042">
    <textBlock id="i-a5fdf388f3436b20">4 §  Svar på interpellation 1992/93:56 om alternativa metoder för äggproduktionen</textBlock>
  </contentBlock>
  <contentBlock page="0" id="i-13e0790e559c9c8b">
    <textBlock id="i-778a5f51a2d4d214">Anf. 12  Jordbruksminister KARL ERIK</textBlock>
    <textBlock id="i-25037fbe11f26b92">OLSSON (c):</textBlock>
  </contentBlock>
  <contentBlock page="0" id="i-35a7874834fe4d6b">
    <textBlock id="i-0dd01998a2f78e22">Herr talman! Rosa Östh har i en interpellation ställt två frågor till mig om alternativ till burhållning inom äggproduktionen. Hon har frågat om regeringens arbete är inriktat på att riksdagens beslut från 1988 skall fullföljas. Hon vill också veta vilka åtgärder regeringen vidtar för att i praktiken möjliggöra att försöksverksamhet med alternativa metoder för äggproduktion kan genomföras.</textBlock>
  </contentBlock>
  <contentBlock page="0" id="i-09aff3aff0c70cb5">
    <textBlock id="i-642f6298629e35a5">Våren 1988 beslutade riksdagen om en ny djurskyddslag. Grundsynen på djurhållningen i djurskyddslagen är att djur skall hållas på ett sådant sätt att det främjar deras hälsa och ger dem möjlighet att bete sig naturligt. Riksdagens beslut innebär att all burhållning av värphöns är förbjuden fr.o.m. år 1999. Det gavs alltså en tioårig övergångstid för att ta fram alternativa system för att hålla värphöns. Riksdagen beslöt dessutom att inrätta en kontrollstation år 1993, alltså i år.</textBlock>
  </contentBlock>
  <contentBlock page="0" id="i-aa2b49bce66e905e">
    <textBlock id="i-d33fb0808b75068a">På Rosa Ösths första fråga är mitt svar ja.</textBlock>
    <textBlock id="i-5c95c525e48f8ad6">Regeringen arbetar naturligtvis med den inriktningen att riksdagens beslut från 1988 skall fullföljas.</textBlock>
  </contentBlock>
  <contentBlock page="0" id="i-482f43f8b3588fe1">
    <textBlock id="i-acfe956f2e72095e">Rosa Östh frågar också vilka åtgärder regeringen vidtar för att i praktiken möjliggöra att försöksverksamhet med alternativa metoder för äggproduktion kan genomföras.</textBlock>
  </contentBlock>
  <contentBlock page="0" id="i-9bc1dd0a94d22b61">
    <textBlock id="i-4c1ad2649acb96b7">Sedan mycket lång tid finns traditionella golvhönssystem i praktisk produktion. De behöver inte prövas enligt djurskyddslagens regler om ny teknik. De nya system som provas som alternativ till burhållning är främst s.k. etagesystem som består av flera etager och som därmed medger en högre djurbeläggning per kvadratmeter byggnadsyta jämfört med de traditionella golvsystemen. Av de hittills framkomna försöksresultaten kan vi konstatera att det återstår flera problem att lösa innan vi når målet. Bland annat gäller det lönsamheten, arbetsmiljön, djurdödligheten och vissa fotskador hos djuren.</textBlock>
    <textBlock id="i-b959b1944508e8bb">Det är dessa problem som forskningen nu särskilt fokuseras på.</textBlock>
  </contentBlock>
  <contentBlock page="0" id="i-017a6e25bd5fa32b">
    <textBlock id="i-2a9bb11c6fdb294f">Statens jordbruksverk har utarbetat ett forsknings-, försöks- och utvecklingsprogram för att förbättra djurmiljön inom alternativa äggproduktionssystem. I programmet har problemen delats in i tre huvudområden, nämligen biologi, teknik inkl. arbetsmiljö samt ekonomi.</textBlock>
    <textBlock id="i-2ac8af35a37e6cde">Totalt har verket avsatt 2,5 miljoner kronor för första året i detta forskningsprogram. De mer omfattande projekten är i regel treåriga, och totalt beräknas programmet under en treårsperiod kosta ca 7 miljoner kronor.</textBlock>
  </contentBlock>
  <contentBlock page="0" id="i-71ed456ee33e76b7">
    <textBlock id="i-3135753e1bee4089">Detta program finansieras av medel från</textBlock>
    <textBlock id="i-153492afd739f0dc">Jordbruksverkets anslag Djurhälsovård och djurskyddsfrämjande åtgärder. Dessutom bedrivs forskning som finansieras av Sveriges lantbruksuniversitet, Stiftelsen</textBlock>
    <textBlock id="i-ebbcc38f376e7502">Lantbruksforskning, Arbetsmiljöfonden, djurskyddsföreningar och konstruktörer av stallar och inredningar m.fl.</textBlock>
  </contentBlock>
  <contentBlock page="0" id="i-515ecad4c364676b">
    <textBlock id="i-e04a131664fc4bc3">I regeringens skrivelse (1991/92:68) Forskning och försök rörande alternativ till burhållning inom äggproduktionen i oktober 1991 redogjordes för då pågående försök och finansieringen av dessa.</textBlock>
  </contentBlock>
  <contentBlock page="0" id="i-560573de6629866d">
    <textBlock id="i-ba5d8dfff26c27e9">Dessa nya s.k. etagesystem, som nu håller på att tas fram, skall naturligtvis även prövas enligt gällande lagstiftning, bl.a. enligt reglerna för ny teknik.</textBlock>
    <textBlock id="i-cc1a8cb130fcc302">Syftet med att pröva ny teknik är att nya djurhållningsmetoder skall utvärderas från djurhälso- och djurskyddssynpunkt innan de tillåts komma till allmän användning. Ett program för sådan provning av de nya alternativa systemen för hållande av värphöns har fastställts av</textBlock>
    <textBlock id="i-a4cb8a6871918e26">Jordbruksverket. Tre olika etagesystem provas för närvarande i detta program.</textBlock>
  </contentBlock>
  <contentBlock page="0" id="i-c8b35116635f1359">
    <textBlock id="i-b1ed906e22cc6d24">Regeringen kommer inför den av riksdagen beslutade kontrollstationen att av Jordbruksverket få en redovisning och en ingående analys av erhållna forskningsresultat och av behovet av fortsatta insatser. Verkets redovisning skall bl.a.</textBlock>
    <textBlock id="i-c3e04f90575dade1">innefatta en redogörelse för avslutade, pågående och planerade försök, försökens inriktning och finansiering samt näringens bidrag till utvecklingen av alternativa system och huruvida försök förekommer som är inriktat på en småskalig produktion.</textBlock>
  </contentBlock>
  <contentBlock page="0" id="i-0e25735b6fbb8b48">
    <textBlock id="i-47c908b6e1881caf">Regeringens redovisning till riksdagen i enlighet med riksdagsbeslutet kommer att lämnas i slutet av detta år.</textBlock>
  </contentBlock>
  <contentBlock page="0" id="i-e526b38cbcf4cdf0">
    <textBlock id="i-3f2d5a55d7d82521">Anf. 13  ROSA ÖSTH (c):</textBlock>
  </contentBlock>
  <contentBlock page="0" id="i-0e88b15082a159ad">
    <textBlock id="i-54f355023dea4d96">Herr talman! Jag tackar jordbruksministern för svaret på min interpellation. På en punkt var svaret direkt klargörande, nämligen när det gäller frågan om huruvida regeringens arbete är inriktat på att fullfölja riksdagens beslut. Svaret är alltså ett entydigt ja. Även om jag i och för sig inte hade väntat mig något annat svar, var det värdefullt att det blev sagt här i dag.</textBlock>
  </contentBlock>
  <contentBlock page="0" id="i-f062a84a8b39d075">
    <textBlock id="i-d75f21a5bc39dfe4">Den andra frågan, som handlar om vad regeringen gör för att nödvändig försöksverksamhet skall kunna genomföras, kan det vara värt att diskutera något ytterligare kring. Jag återkommer strax till det.</textBlock>
  </contentBlock>
  <contentBlock page="0" id="i-ae4d877148497fc2">
    <textBlock id="i-64f4231df5a24f7b">Även om jag har litet svårt för burhöns -- det skall jag gärna erkänna -- har jag naturligtvis inte den sakkunskap som innebär att jag kan döma ut vissa produktionssystem. Jag kan inte heller säga att ett visst system är ett i alla avseenden bättre system än alla andra. Det är inte heller det som är intressant eller viktigt. Det viktiga är att vi har ett riksdagsbeslut som anger en färdriktning och ett mål. Och jag har nu fått svaret att beslutet skall fullföljas.</textBlock>
  </contentBlock>
  <contentBlock page="0" id="i-aa5f6188cef5c99f">
    <textBlock id="i-f79681499000f409">Då kommer nästa viktiga fråga: Hur klarar man av det? Jag menar då att det är givet att det måste finnas ett ambitiöst utvecklingsprogram för de nya systemen och att det kan genomföras, så att vi, när tiden är inne kan få ett utslagsgivande resultat redovisat.</textBlock>
  </contentBlock>
  <contentBlock page="0" id="i-d970594b4c907b32">
    <textBlock id="i-902b6f54674c5785">Det som sägs om Jordbruksverkets miljonsatsning, forsknings- och utvecklingsprogram låter ganska bra och kan förefalla någorlunda betryggande. Det finns emellertid ett problem i sammanhanget, vilket jag tror Karl Erik Olsson är medveten om, nämligen att de djurägare som kämpar på med alternativa metoder, liksom konstruktörer av nya system, upplever sin verklighet på ett något annorlunda sätt. Det är inte ofta som de känner uppskattning i sitt arbete och uppmuntran att gå vidare. Att de som har investerat i de traditionella bursystemen hävdar dessa systemen som de allra bästa ligger ju i saken natur, kan man säga.</textBlock>
    <textBlock id="i-f5bbdec01da9c22b">Eftersom de också företräder den i särklass största andelen producenter, uppstår det ju redan här en barriär som kan vara svår att forcera.</textBlock>
  </contentBlock>
  <contentBlock page="0" id="i-aa0d52488fbeb84a">
    <textBlock id="i-a26e69abfdaa8174">Värre är det ändå när ledande experter under pågående försök gång på gång uttalar sig på ett sätt som uppfattas som att de dömer ut allt vad alternativa system heter. Jag skall inte nämna några namn, därför att då kommer jordbruksministern att säga att han inte kan kommentera vad enskilda tjänstemän och forskare säger och gör. Det är inte heller nödvändigt. Men när personer, som sitter på strategiska forskningsplatser och som rimligtvis därför har ett stort inflytande över</textBlock>
    <textBlock id="i-3fe520a9719eb5ef">Jordbruksverkets arbete och program, i förtid mer eller mindre omöjligförklarar golvuppfödningsmetoder, är det begripligt om geisten avtar hos dem som försöker tillämpa de här metoderna. Det är lätt att en osäkerhet om vad som skall komma att gälla och om det är värt att arbeta vidare uppstår.</textBlock>
  </contentBlock>
  <contentBlock page="0" id="i-8e8660da16be15ab">
    <textBlock id="i-e15838317900ca68">Jag hoppas att Karl Erik Olsson delar min uppfattning att det här är olyckligt för försöksverksamheten, och att det försvårar när det gäller att nå det uppsatta målet.</textBlock>
  </contentBlock>
  <contentBlock page="0" id="i-f4aafcab90963b45">
    <textBlock id="i-9426dacce96a2535">Nu är det, precis som jordbruksministern också berört, ett mycket begränsat antal system som fått</textBlock>
    <textBlock id="i-7f0e01884a2ba47b">Jordbruksverkets godkännande för försöksverksamheten. Som jag förstår handlar det om tre system. Av skäl som jag redan berört har intresset från konstruktörer inte varit särskilt översvallande. Jag vill fråga: Anser jordbruksministern att pågående försök har den bredd som är önskvärd? Och har den det djup som består i att man håller kontinuerlig kontakt med de som är verksamma, för att de skall kunna få de råd eller annat stöd som kan behövas på vägen fram till målet?</textBlock>
  </contentBlock>
  <contentBlock page="0" id="i-ddc36b9cf7632599">
    <textBlock id="i-0a213f46cd41167b">Anf. 14  Jordbruksminister KARL ERIK</textBlock>
    <textBlock id="i-c82e8886e9abfd2b">OLSSON (c):</textBlock>
  </contentBlock>
  <contentBlock page="0" id="i-c0fa5f3fe748c91a">
    <textBlock id="i-fda761b7e95cfcde">Herr talman! Det är möjligt att man kan säga att intresset från konstruktörer och från dem som arbetar med alternativa system för hönshållning inte är tillräckligt stort. Den här frågan väcker däremot faktiskt ett mycket stort intresse såväl bland politiker och allmänhet som bland djurskyddsorganisationer.</textBlock>
  </contentBlock>
  <contentBlock page="0" id="i-a0a6911eaf203ecb">
    <textBlock id="i-9029459be79f4986">Naturligtvis kan man ha både en teoretisk vetenskaplig och en mer allmänpolitisk syn på frågan om hur höns skall hållas. Jag tror att även</textBlock>
    <textBlock id="i-5d15cb258993b2e9">Rosa Östh vet att för några årtionden sedan, och sedan hundratals, tusentals år tillbaka i tiden, hölls höns inte i burar. Från den synpunkten skulle man lätt kunna dra slutsatsen att buren inte behövs för själva hönans skull.</textBlock>
  </contentBlock>
  <contentBlock page="0" id="i-cb228244c79edec8">
    <textBlock id="i-d098b81ccdd33ae8">En koncentrerad äggproduktion, med krav på hög effektivtet och lönsamhet och krav på liten arbetsinsats för den producerade volymen, har emellertid inte tidigare existerat. I dag ställs andra krav på hönshållningen och äggproduktionen än tidigare.</textBlock>
  </contentBlock>
  <contentBlock page="0" id="i-5646bbcbbec97f02">
    <textBlock id="i-fd762e137c8a959d">Det är också ganska naturligt att de som har arbetat fram de s.k. moderna burhållningssystemen -- som i och för sig inte är så förfärligt gamla -- tycker att dessa system innebär en effektiv metod att producera ägg.</textBlock>
  </contentBlock>
  <contentBlock page="0" id="i-9c4342ab2219abd4">
    <textBlock id="i-bbc3f1469db2193a">Det är det också, sett ur det mera ekonomiska perspektivet. Det är alltså inte egendomligt att man vill ha fram nya system, när hönsen är instängda i ett litet utrymme och de, enligt djurskyddslagens bedömning -- den djurskyddslag som vi i stor enighet antog här i kammaren 1988 -- inte kan bete sig naturligt. Om det bara finns ett utrymme stort som ett A 4-papper per höna är det klart att det inte är lätt för hönan att bete sig riktigt naturligt.</textBlock>
  </contentBlock>
  <contentBlock page="0" id="i-55169b5865c91521">
    <textBlock id="i-cb8461f98803bfe3">Jag tycker personligen att det är mycket viktigt att vi nu, som jag har redogjort för tidigare, strävar efter att fullfölja det beslut som riksdagen har fattat, samtidigt som vi är medvetna om att det inte är alldeles enkelt.</textBlock>
  </contentBlock>
  <contentBlock page="0" id="i-e3439acf939e9c3d">
    <textBlock id="i-4447cc288c08661a">Rosa Östh tar upp en fråga som rör experternas debatt om vad som skall vara möjligt i framtiden, om det skall vara det nu vanliga burhållningssystemet, möjligen något modifierat, eller om det skall vara alternativa system, där hönsen har större utrymme att röra sig på och kan bete sig på ett sätt som mer skulle likna ett naturligt tillstånd.</textBlock>
  </contentBlock>
  <contentBlock page="0" id="i-c511a840aecb1151">
    <textBlock id="i-8d87de4cb950c86e">Rosa Östh säger att det är olyckligt att man från det ena hållet uttalar sig så kategoriskt. Jag vill inte lägga några värderingar i det. Jag tror att det görs uttalanden från båda håll som är tämligen kategoriska. Jag ser det som en naturlig del i den process som är på gång, att det måste föras en intensiv debatt om hur detta skall kunna utvecklas i framtiden.</textBlock>
  </contentBlock>
  <contentBlock page="0" id="i-a286d52d06b4d215">
    <textBlock id="i-d652f03dff85ba81">Det som är positivt är att det nu finns dels traditionella golvhönssystem i drift, som lär fungera förhållandevis bra. De kräver mera arbete och är kanske inte så arbetsmiljövänliga, och de kräver framför allt ett något högre äggpris för att gå ihop ekonomiskt. Dels finns det tre modeller, som Rosa</textBlock>
    <textBlock id="i-5df9336f5546ee35">Östh nämnde, för alternativa burhållningssystem på gång. Ett system är i fältmässig användning, ett annat system är på väg att gå över i fältmässig användning och ytterligare ett system är för närvarande på det experimentella planet.</textBlock>
  </contentBlock>
  <contentBlock page="0" id="i-8808072f7a265e5b">
    <textBlock id="i-1cfe48ebfd8570b4">Min förhoppning är att vi skall komma fram till sådana lösningar under den period som återstår att vi i slutet av detta århundrade skall kunna säga att det går att släppa ut hönsen ur burarna.</textBlock>
  </contentBlock>
  <contentBlock page="0" id="i-06f1c725a7c4d0ce">
    <textBlock id="i-40425cf7c18b161f">Anf. 15  ROSA ÖSTH (c):</textBlock>
  </contentBlock>
  <contentBlock page="0" id="i-3affd5625a68abfc">
    <textBlock id="i-9ecacd0fb1a66377">Herr talman! Jag tackar för de kompletterande svaren. När det gäller de pågående försöksverksamheterna kan jag i dag notera att ett av de företag som har fått uppskattning både i</textBlock>
    <textBlock id="i-1030371e69e6cfb2">Sverige och internationellt, nämligen Oli AB i</textBlock>
    <textBlock id="i-17853d285f2462ca">Värnamo, numera har lagt ner sin verksamhet. Det ser jag naturligtvis som mycket oroande, eftersom möjligheterna att få reservdelar och liknande därmed saknas för dem som är delaktiga. Det motiverar frågan om det verkligen finns den bredd som jag efterlyste i min interpellation.</textBlock>
  </contentBlock>
  <contentBlock page="0" id="i-37e276af8a9d52bf">
    <textBlock id="i-36c79dbe9cf8b77f">Karl Erik Olsson kallar det för experternas debatt.</textBlock>
    <textBlock id="i-72c37a110b862c21">Det må vara en sak att de som betraktar sig som experter har olika åsikter och gör kategoriska uttalanden, man jag skall ta ett exempel där man går betydligt längre. Det är när man från</textBlock>
    <textBlock id="i-9fd0df5c1e81b157">Lantbruksuniversitetet år 1991 i ett brev till</textBlock>
    <textBlock id="i-cce12f38d626995a">Jordbruksdepartementet säger så här:</textBlock>
  </contentBlock>
  <contentBlock page="0" id="i-1aa1e5a8c18d0564">
    <textBlock id="i-9a8b153c002e1e85">Det är en myt att hönsen mår bättre på golvet än i burar. För hönsens bästa: Skjut upp förbudet för burar!</textBlock>
  </contentBlock>
  <contentBlock page="0" id="i-d7b03960434291e0">
    <textBlock id="i-7c845dc8506e9d65">Det anser Lantbruksuniversitetet, som tror att</textBlock>
    <textBlock id="i-050aefe1a2b7fb7c">Sverige annars tvingas importera burhönsägg.</textBlock>
  </contentBlock>
  <contentBlock page="0" id="i-32af40f66e524a33">
    <textBlock id="i-33a44eeb93203204">Om man har den uppfattningen och om man säger det till Jordbruksdepartementet och till</textBlock>
    <textBlock id="i-3a7fecd60b357877">Jordbruksverket, är följden självfallet att marknaden för de alternativa metoderna blir försvagad och avtar. Ett brev ställt till det ansvariga departementet väger dock betydligt tyngre än ett allmänt expertutlåtande i en tidningsartikel.</textBlock>
  </contentBlock>
  <contentBlock page="0" id="i-a0b88147d063f2d0">
    <textBlock id="i-01221d1966607b1d">Jag skulle ändå vilja efterlysa ett klarare avståndstagande från jordbruksministerns sida från den typen av kategoriska inlägg på den här nivån.</textBlock>
  </contentBlock>
  <contentBlock page="0" id="i-ac3976f9dbcae86a">
    <textBlock id="i-f4a0689c42db6a10">Det finns en annan fråga också, som vi har diskuterat i många sammanhang, och det är att det, om och när Sverige blir medlem i EG, är en konkurrensfördel om vi kan behålla våra miljökrav i allmänhet och vårt djurskydd i synnerhet. Det är också intressant, om det här skall gälla, att det sätter en ytterligare press på att vi skall fullfölja vårt beslut.</textBlock>
  </contentBlock>
  <contentBlock page="0" id="i-d09c7abfa66b2f01">
    <textBlock id="i-e83d982cc9c3d941">Anf. 16  Jordbruksminister KARL ERIK</textBlock>
    <textBlock id="i-65d60b223bee27d5">OLSSON (c):</textBlock>
  </contentBlock>
  <contentBlock page="0" id="i-02703d36cd71b057">
    <textBlock id="i-f4b1b92272b31cf0">Herr talman! Det är naturligtvis beklagligt om den bredd -- som i och för sig är ganska smal -- som har funnits i utvecklingen av alternativa system krymper, även om man kan misstänka att det är olika skäl som har motiverat denna utveckling.</textBlock>
  </contentBlock>
  <contentBlock page="0" id="i-d28aa1852980ab27">
    <textBlock id="i-3580696f070b8c13">Rosa Östh hänvisar till ett brev, och utan att ha minnesbilden klar för mig har jag uppfattat det så att det inte är Lantbruksuniversitetet som har tillskrivit regeringen med denna uppfattning.</textBlock>
    <textBlock id="i-d70cdfa5a7778729">Brevet kommer från någon av de forskare som sysslar med just värphönsfrågor på SLU.</textBlock>
  </contentBlock>
  <contentBlock page="0" id="i-07e7c451937b75ab">
    <textBlock id="i-b33f57f2f83a0c02">Beträffande formuleringen, kan det naturligtvis i det isolerade fallet vara riktigt att det i vissa av de försök som har gjorts har visat sig att hönsen inte trivs bättre utanför burarna. Det var just kunskapen om den här typen av problem som gjorde att det beslutades om en tioårsperiod från</textBlock>
    <textBlock id="i-1e5924d3e64b6f9e">1988 för att man skulle kunna ta fram bättre modeller. Det må vara upp till var och en, om man är forskare eller politiker, att göra bedömningen om det går att få fram modellerna under perioden.</textBlock>
    <textBlock id="i-cae5bb975da54805">Vissa forskare är utomordentligt pessimistiska, och andra är mycket optimistiska. Bland praktikerna, producenterna, är de allra flesta i dag beroende av det system som fungerar. Därav kan man förstå att det finns en viss inbyggd tröghet inför förändringen.</textBlock>
  </contentBlock>
  <contentBlock page="0" id="i-a9e42038ff831852">
    <textBlock id="i-3b6f89750f96a31e">Jag vill alltså inte ta avstånd från enstaka uttalanden, men jag vill gärna framhålla att jag och regeringen naturligtvis har att sträva efter att uppfylla det beslut som riksdagen i mycket stor enighet har fattat för ett antal år sedan.</textBlock>
  </contentBlock>
  <contentBlock page="0" id="i-0b8ad13770f4a80b">
    <textBlock id="i-8d3d8a448a0d8f46">Rosa Östh tar upp en intressant fråga som gäller</textBlock>
    <textBlock id="i-a0dce92a241837bf">EG-medlemskap och Sveriges höga krav på miljö, djurskydd, restriktivitet med antibiotika, kemikalier etc. Detta är ett område där det råder mycket stor enighet inom den svenska opinionen om att vi skall sträva efter att upprätthålla och bevara de krav vi har.</textBlock>
  </contentBlock>
  <contentBlock page="0" id="i-0511ca5d6762e94e">
    <textBlock id="i-70ab7b7f23478cc6">Samtidigt är jag medveten om att vi måste ha en viss balansgång. Om vi skulle ha så hårda krav att vår produktion blev så fördyrad att det mervärde som produceras i en miljövänlig, djurvänlig produktion inte går att ta ut på marknaden och denna produktion därför skulle slås ut och vi i stället skulle importera livsmedel från en djurhållning som är sämre än den svenska, har vi inte nått det syfte som vi strävade efter.</textBlock>
  </contentBlock>
  <contentBlock page="0" id="i-fbcd7b94e0e32387">
    <textBlock id="i-9f5098bc55acebe3">Men jag tror -- det är min övertygelse, och jag försöker arbeta efter den -- att vi skall upprätthålla höga krav på djurskydd och på miljö och att konsumenten också inser att det kan behöva kosta litet extra. Konsumenten finns både i Sverige och i omvärlden, och därmed kan vi också få ett utrymme för att gå vidare med att producera livsmedel på det här sättet.</textBlock>
  </contentBlock>
  <contentBlock page="0" id="i-1b616ffd6ef31de9">
    <textBlock id="i-90cb19a69828d4c8">Anf. 17  ROSA ÖSTH (c):</textBlock>
  </contentBlock>
  <contentBlock page="0" id="i-b1f9cb3fdfe15ef6">
    <textBlock id="i-270aa1986c1c501d">Herr talman! Jag tackar för det. Jag tror att jordbruksministern och jag är ganska överens om vilka praktiska möjligheter som föreligger i det här sammanhanget och vad som är realistiskt. Men det som jag vill understryka är att det riksdagsbeslut som vi har diskuterat här i dag var ett steg på vägen att utnyttja våra framtida konkurrensfördelar. Jag utgår från att vi är överens om det också.</textBlock>
  </contentBlock>
  <contentBlock page="0" id="i-7470494403322fe3"/>
  <contentBlock page="0" id="i-0a7706add1990a46">
    <textBlock id="i-0796ceebf3b26842">Sedan kommer jordbruksministern också in på frågan om ett eventuellt importförbud för ägg. Som jag nämnt i min interpellation fanns det en centerreservation när beslutet ursprungligen fattades, där kravet på importförbud för ägg producerade i utländska bursystem fanns med. Jag tror att det kravet hade varit bra för svensk äggproduktion. Man hade fått en viss ro vid utvecklandet av framför allt alternativa metoder.</textBlock>
    <textBlock id="i-c95f501d23fb8167">Riskdagsbeslutet medgav tyvärr inte detta.</textBlock>
  </contentBlock>
  <contentBlock page="0" id="i-d060bc7fac0006b3">
    <textBlock id="i-71b299796a5140c8">Jag medger att det blir en viss utvikning av frågan.</textBlock>
    <textBlock id="i-b6c8d1379d5ef3fd">Men det förekommer uppgifter om att det i dag försiggår en import från baltstaterna. Det handlar om extremt låga priser. Naturligtvis kan man undra hur det är möjligt att försvara något sådant med tanke på att vi för närvarande har ett överskott.</textBlock>
  </contentBlock>
  <contentBlock page="0" id="i-55b1874f165b55d1">
    <textBlock id="i-21ba7072787aa812">Avslutningsvis: Förra regeringen sade väldigt mycket i den här frågan, men man gjorde inte särskilt mycket. Jag vet att vår nuvarande jordbruksminister har ett stort engagemang beträffande djurskyddet och jordbruket i allmänhet. Därför räknar jag med att han nu sätter fart på Jordbruksverket, så att man kommer i gång med de alternativa metoderna. Det gäller att få möjligheter att fullfölja det arbetet och att man kontinuerligt håller kontakt med dem som är verksamma i det här sammanhanget.</textBlock>
  </contentBlock>
  <contentBlock page="0" id="i-1a964a017ea4f398">
    <textBlock id="i-f2885d70a382afc4">Herr talman! Det viktigaste beskedet här i dag är att riksdagsbeslutet skall fullföljas. Oavsett vilka signaler som tidigare har kommit, får man ändå betrakta jordbruksministern som den självklart främsta auktoriteten på området. Ministerns besked lär således betyda ganska mycket för den framtida utvecklingen.</textBlock>
  </contentBlock>
  <contentBlock page="0" id="i-e7ba96ec4b3d7e5a">
    <textBlock id="i-21a3252a06c8bb74">Anf. 18  Jordbruksminister KARL ERIK</textBlock>
    <textBlock id="i-9b6d93ec67085ff3">OLSSON (c):</textBlock>
  </contentBlock>
  <contentBlock page="0" id="i-577ef833e8300121">
    <textBlock id="i-7a5d7569fbcd3537">Herr talman! Det finns kanske inte särskilt mycket att tillägga i denna debatt. Rosa Östh och jag verkar vara fullständigt överens om inriktningen av det här arbetet.</textBlock>
  </contentBlock>
  <contentBlock page="0" id="i-dc69b51fc5637b1a">
    <textBlock id="i-70c7885ecf5702cc">I ett land som Sverige, som tidigare haft en alldeles egen jordbrukspolitik, kan man naturligtvis driva linjen att vi -- eftersom vi haft ett importskydd --</textBlock>
    <textBlock id="i-32bf224118329fa3">skall skydda oss och inte ta in varor som producerats på ett i Sverige förbjudet sätt. Det är en linje som jag i denna kammare många gånger tidigare har drivit.</textBlock>
  </contentBlock>
  <contentBlock page="0" id="i-4b252f03df8d0777">
    <textBlock id="i-c51430d7e54c159a">I det samarbete som nu ligger framför oss -- både inom EES och med tanke på Sverige som medlem i</textBlock>
    <textBlock id="i-16b9680d87ac2915">EG -- kan vi inte förhindra att produkter, och det gäller då även livsmedel, kommer in som är godkända i ett annat land -- såvida dessa inte är hälsovådliga eller direkt miljöfarliga, för då är det möjligt att hinder kan sättas upp.</textBlock>
  </contentBlock>
  <contentBlock page="0" id="i-58aebc7b8c22aaf5">
    <textBlock id="i-2ab4f4caf715ff25">Vi får alltså acceptera att andra länders olika sätt att agera också är rimliga. Men det finns en poäng här. Vi ligger nämligen en bit före många av våra grannländer, och det skall vi naturligtvis utnyttja som ett medel i konkurrensen om en framtida marknad.</textBlock>
  </contentBlock>
  <contentBlock page="0" id="i-1e8e2d268c44e47d">
    <textBlock id="i-ce883630166be92b">Det är också angeläget att den debatt som förs i denna kammare -- och som naturligtvis i första hand också i framtiden kommer att gälla Sverige --</textBlock>
    <textBlock id="i-5983bcda52bb979d">smittar av sig ytterligare på andra länder, så att kraven på en god miljö och ett gott djurskydd i livsmedelsproduktionen ökar också där.</textBlock>
  </contentBlock>
  <contentBlock page="0" id="i-8ed09a04f0b44443">
    <textBlock id="i-ceb1cb2df419b5b9">Överläggningen var härmed avslutad.</textBlock>
  </contentBlock>
  <contentBlock page="0" id="i-7d8af334ef3bca83">
    <textBlock id="i-1c3056306c19e9ac"/>
    <textBlock id="i-cff5b7d7807c81d4">5 §  Svar på interpellation 1992/93:52 om användning av hundar för identifiering av brottslingar m.m.</textBlock>
  </contentBlock>
  <contentBlock page="0" id="i-0c763931554fff92">
    <textBlock id="i-1f6ea1b8b150a77f">Anf. 19  Justitieminister GUN HELLSVIK</textBlock>
    <textBlock id="i-9376f59715b672e3">(m):</textBlock>
  </contentBlock>
  <contentBlock page="0" id="i-87740c600c517385">
    <textBlock id="i-136269f13555bc94">Herr talman! Birgit Henriksson har frågat mig vilka åtgärder jag är beredd att vidta för att med hjälp av s.k. ID-hundar öka effektiviteten i det kriminaltekniska arbetet.</textBlock>
  </contentBlock>
  <contentBlock page="0" id="i-73245c7fb7737331">
    <textBlock id="i-d996635b73985be8">Låt mig inledningsvis säga att den metod som beskrivs i interpellationen är intressant.</textBlock>
  </contentBlock>
  <contentBlock page="0" id="i-cb2e85f4bdebea57">
    <textBlock id="i-7cf980b6883cbb96">I polisväsendet har frågor om utvecklingsarbete traditionellt en framskjuten plats. Det finns vid</textBlock>
    <textBlock id="i-5bb8b8bca7bc3014">Rikspolisstyrelsen en särskild metodbyrå med övergripande uppgifter i fråga om metodutvecklingen inom Polisen. Till polisväsendet hör också som bekant Statens kriminaltekniska laboratorium. Dess huvuduppgift är att utföra kriminaltekniska undersökningar åt främst polis-  och åklagarmyndigheterna samt att bedriva självständig forskning inom sitt verksamhetsområde.</textBlock>
  </contentBlock>
  <contentBlock page="0" id="i-b055258c419043f1">
    <textBlock id="i-d648bb9bb87ee62a">Användningen av s.k. ID-hundar är en sådan metodfråga som i första hand bör övervägas av</textBlock>
    <textBlock id="i-b70f05e4f1fb6bcf">Rikspolisstyrelsen.</textBlock>
  </contentBlock>
  <contentBlock page="0" id="i-0e8ccbb12c69c843">
    <textBlock id="i-1be05a3bc33eb243">Rikspolisstyrelsen har nyligen tillsatt en utredning benämnd polishundsutredningen. Den kommer att se närmare på frågan om att använda hundar inom kriminalpolisen. Utredningen kommer inom kort också att besöka den tyska polisen för att bl.a.</textBlock>
    <textBlock id="i-ce5118e77e848dd8">informera sig om de s.k. ID-hundarna.</textBlock>
    <textBlock id="i-f6adbc6dedcdfa86">Polishundsutredningen kommer att presentera sina överväganden och förslag redan till sommaren. Jag känner dessutom till att de tyska erfarenheterna kontinuerligt följs av Statens kriminaltekniska laboratorium.</textBlock>
  </contentBlock>
  <contentBlock page="0" id="i-e48732727c264535">
    <textBlock id="i-7b54c324aa214e7d">Jag anser mot bakgrund av det redovisade att det för närvarande inte behöver vidtas några ytterligare åtgärder från min sida för att få denna fråga belyst på ett fackmannamässigt sätt.</textBlock>
  </contentBlock>
  <contentBlock page="0" id="i-417b4157cce0fb94">
    <textBlock id="i-b737ac03325365e6">Anf. 20  BIRGIT HENRIKSSON (m):</textBlock>
  </contentBlock>
  <contentBlock page="0" id="i-c8696804c1aea5ae">
    <textBlock id="i-1bd63347a3787922">Herr talman! Jag vill börja med att tacka justitieminister Gun Hellsvik för svaret på min interpellation angående möjligheten att använda s.k. ID-hundar även i Sverige. Naturligtvis är jag glad över att få höra att justitieministern anser frågan vara intressant. Jag delar helt den uppfattningen.</textBlock>
  </contentBlock>
  <contentBlock page="0" id="i-5a4059ae097a4980">
    <textBlock id="i-17ebdc3444f4a568">I höstas blev jag uppvaktad av många polishundsförare som hade hört talas om den här tyska modellen och utbildningen. En av polismännen hade för övrigt också varit i Tyskland och hade med sig en ytterligt intressant videofilm som visade sådana här hundar i full aktion. Jag och övriga som var med blev mycket imponerade. Tre hundar, helt oberoende av varandra, användes vid mycket säkra test. Intressant är också att man i</textBlock>
    <textBlock id="i-d7abd3e438476aba">Tyskland har samma rättstrygghets-  och rättssäkerhetskrav som vi i Sverige har.</textBlock>
  </contentBlock>
  <contentBlock page="0" id="i-048cf45edbe4028d">
    <textBlock id="i-7b11525756d9c5b3">Jag vet att det av rättssäkerhetsskäl inte utan vidare går att låta hundar ''bevisa'' skuld eller oskuld. Men de som arbetar vidare med utvecklingen av de här projekten anser det vara möjligt i en framtid.</textBlock>
    <textBlock id="i-e8db83b9de0c2171">Hundens utslag ger mycket snabbare svar än vad</textBlock>
    <textBlock id="i-851f79d2294678bc">DNA-analyser gör, som ju tar månader. Med nämnda metod tar det ett dygn.</textBlock>
  </contentBlock>
  <contentBlock page="0" id="i-d4e63c357878cc40">
    <textBlock id="i-761a6faeee88b99b">Av största värde för Polisen, och detta måste kunna bedömas som högintressant redan i dag, vore väl möjligheten att redan på ett tidigt stadium i en utredning avföra vissa misstänkta. Man kan också förstärka misstankarna mot en speciell misstänkt.</textBlock>
    <textBlock id="i-1cdd75f10ea1376e">Man är alltså styrkt i sin uppfattning att man är på rätt spår. Eftersom man ganska säkert kan utesluta att en viss person varit i närheten av en brottsplats, kan man koncentrera sig på andra spår.</textBlock>
  </contentBlock>
  <contentBlock page="0" id="i-ba22cff898fff0f2">
    <textBlock id="i-231daa6fb138b5be">Också detta tycker jag är intressant. Man sparar ju tid och pengar men också mycken möda. Dessutom får polispersonalen möjligheter att arbeta med angelägnare saker.</textBlock>
  </contentBlock>
  <contentBlock page="0" id="i-64ab059c309eb366">
    <textBlock id="i-623d311b63e69dce">Tyvärr hänvisar justitieministern till</textBlock>
    <textBlock id="i-b1b9e77008befa5e">Rikspolisstyrelsen och den metodbyrå som finns.</textBlock>
    <textBlock id="i-69dc315cb590967d">Hon hänvisar också till Statens kriminaltekniska laboratorium. Jag säger ''tyvärr'', eftersom</textBlock>
    <textBlock id="i-5fb6b7ccd643fbf2">Rikspolisstyrelsen verkar ha mycket ont om resurser. Förra året köpte man t.ex. bara en ny polishund. Man har gamla polishundar i bruk, vilka egentligen borde ha tagits bort från hanteringen --</textBlock>
    <textBlock id="i-4aedceb4e0f744a2">trots att behovet är synnerligen stort. Egentligen hör det inte hit, men jag vill säga att detta har förorsakat stora problem även för Statens hundskola, som nu är helt nyombildad.</textBlock>
  </contentBlock>
  <contentBlock page="0" id="i-329f9afed7569faf">
    <textBlock id="i-3bf024d7e4f820e1">Jag hoppas att man från departementets sida -- inte minst i besparingssyfte, som jag ser saken -- är så intresserad av eventuell användning av ID-hundar att någon från departementet bereds möjlighet att vara med vid studiebesöket i Tyskland. Jag utgår från att exempelvis Bo Nyman, som är utbildningsledare här i Stockholmstrakten och som varit hundförare i mer än 20 år, eller någon av dem som intresserat sig för de här utbildningsfrågorna och som är hundförare och således insatta i handhavandet av hund och i en hunds reaktioner bereds möjlighet att följa med på nämnda resa.</textBlock>
  </contentBlock>
  <contentBlock page="0" id="i-a019fb3bbfc99c3b">
    <textBlock id="i-23187c521278e65f">Slutligen, herr talman, hoppas jag att justitieminister Hellsvik följer ärendet med största intresse. Det hela får inte falla platt till marken på grund av kortsiktiga besparingar. I det här fallet gäller det, i det stora hela, struntsummor jämfört med vad man kan spara.</textBlock>
  </contentBlock>
  <contentBlock page="0" id="i-3caee2e61af730a7">
    <textBlock id="i-84681b312ed79e1a">Anf. 21  Justitieminister GUN HELLSVIK</textBlock>
    <textBlock id="i-cef8c32d92c061fd">(m):</textBlock>
  </contentBlock>
  <contentBlock page="0" id="i-1a885973f4cebd7c">
    <textBlock id="i-6a7f9feecbd92b3f">Herr talman! Det finns anledning att göra i alla fall en kort kommentar.</textBlock>
  </contentBlock>
  <contentBlock page="0" id="i-4217c8c2d79d2342">
    <textBlock id="i-a078cbab3219c6b0">Birgit Henriksson tog upp problemet med förnyelsen av arbetet med hundar i nämnda verksamhet. Jag tycker att det finns skäl att påpeka att vi sedan den 1 juli 1992 har ändrade regler när det gäller budgetansvaret, som förts ut till regionerna. Det innebär bl.a. att man har möjlighet att själv fatta beslut om investeringar t.ex. när det gäller hundar.</textBlock>
  </contentBlock>
  <contentBlock page="0" id="i-9790f491af913b8c">
    <textBlock id="i-645785163d98caf3">Birgit Henriksson har säkert förståelse för att jag inte är beredd att gå in på diskussioner om personer. Jag tror att vi skulle hamna i en mycket konstig situation om Sveriges justitieminister talade om vilka inom Polisen som skall följa med på studieresor till Tyskland.</textBlock>
  </contentBlock>
  <contentBlock page="0" id="i-4760c0ec409519b8">
    <textBlock id="i-bfb6e4a7a8d599ec">Anf. 22  BIRGIT HENRIKSSON (m):</textBlock>
  </contentBlock>
  <contentBlock page="0" id="i-b9e082ba533d1ce1">
    <textBlock id="i-a3ef0418d303d063">Herr talman! Nej, jag är helt på det klara med att man här inte kan bestämma vilka personer som skall komma i fråga. Därför sade jag också att det skulle gälla någon av dem som intresserat sig för eller som är insatta i handhavandet av hund. Jag tror nämligen att det är av största vikt att även en van hundförare får vara med.</textBlock>
  </contentBlock>
  <contentBlock page="0" id="i-7dc684d61be72d3d">
    <textBlock id="i-96628d9b68f649a5">Såvitt jag kunnat utröna består den utredning som är tillsatt av utredningstekniska skäl inte av hundförare. De skall ju inte utreda sin egen situation. Det är jag alltså också på det klara med.</textBlock>
    <textBlock id="i-1e42c19b6d07de2f">Men just när det gäller studier och att se hur hundar beter sig tror jag att det vore synnerligen värdefullt om även ett proffs på området finge följa med --</textBlock>
    <textBlock id="i-0a406689eac44e92">vem det blir bryr jag mig inte om.</textBlock>
  </contentBlock>
  <contentBlock page="0" id="i-af2cc70b41184c59">
    <textBlock id="i-914c1c9efc2a4de5">Jag har fått uppfattningen att Rikspolisstyrelsen skall stå för 90 % av hundinköpen och att resten av ansvaret ligger på regionerna. Men det är möjligt att jag är felunderrättad. Budgetförslag finns ju nu.</textBlock>
    <textBlock id="i-9ea2a8d1ea1eb31a">Men i kommande budgetberedningar läggs kanske hela ansvaret för polishundar och hundutbildning på regionerna. Jag är dock tveksam i det avseendet och skulle vilja veta hur det i själva verket förhåller sig.</textBlock>
  </contentBlock>
  <contentBlock page="0" id="i-d18456681500a2ac">
    <textBlock id="i-034e2885dbb7619e">Anf. 23  Justitieminister GUN HELLSVIK</textBlock>
    <textBlock id="i-a488254763f71c7a">(m):</textBlock>
  </contentBlock>
  <contentBlock page="0" id="i-cf242b67e45ea570">
    <textBlock id="i-ce15370ea277d428">Herr talman! Exakta detaljer kan jag inte ge, eftersom jag inte tittat närmare på detta inför den här diskussionen. Interpellationen rör ju metoder, inte budgeten.</textBlock>
  </contentBlock>
  <contentBlock page="0" id="i-3bf5bcd7ae66b76c">
    <textBlock id="i-19cbd5f92b67b5a8">Principerna när det gäller budgeten är att medlen fördelas till regionerna, med angivande av vilka mål som skall uppnås i arbetet. Däremot handlar det inte om direktiv om hur pengarna skall utnyttjas.</textBlock>
  </contentBlock>
  <contentBlock page="0" id="i-fc15d3d0e8234d26">
    <textBlock id="i-2647539734ec9c00">Jag kan inte påstå att man centralt inte kan utnyttja sina centrala medel för exempelvis hundar.</textBlock>
    <textBlock id="i-de42d7a75db766f9">Däremot kan jag säga att det inte föreligger hinder för regionerna att använda sina medel för sådana här ändamål.</textBlock>
  </contentBlock>
  <contentBlock page="0" id="i-60932969be90bc26">
    <textBlock id="i-9bed63eb54573075">Anf. 24  BIRGIT HENRIKSSON (m):</textBlock>
  </contentBlock>
  <contentBlock page="0" id="i-7295985391ef66e4">
    <textBlock id="i-86ebcd64b75f3b74">Herr talman! Jag tackar återigen Gun Hellsvik för svaret.</textBlock>
  </contentBlock>
  <contentBlock page="0" id="i-3ffcf602516dc151">
    <textBlock id="i-9b8a791804707a41">Jag kommer att forska vidare för att få reda på hur budgethanteringen egentligen går till. Naturligtvis är jag dock tacksam för beskedet att justitieministern anser att frågan är intressant. Jag utgår från att man på Justitiedepartementet med en positiv syn följer utvecklingen och att man ger impulser som gör att arbetet inte avstannar.</textBlock>
  </contentBlock>
  <contentBlock page="0" id="i-efacad3d1f008b81">
    <textBlock id="i-c2250b98732202f0">Överläggningen var härmed avslutad.</textBlock>
  </contentBlock>
  <contentBlock page="0" id="i-9ef0ada865dc5b73">
    <textBlock id="i-59c21d12eac43abe">6 §  Svar på interpellationerna 1992/93:65 och 66</textBlock>
    <textBlock id="i-b70c5e88d210e6be">om fastbränslelagen</textBlock>
  </contentBlock>
  <contentBlock page="0" id="i-0120b29f3aa77233">
    <textBlock id="i-152dae82b389f67d">Anf. 25  Näringsminister PER WESTERBERG</textBlock>
    <textBlock id="i-6a8f1869ff2f2698">(m):</textBlock>
  </contentBlock>
  <contentBlock page="0" id="i-ccc49f82c3e5ec6d">
    <textBlock id="i-522224896d2ef56b">Herr talman! Ivar Franzén har frågat mig om regeringen anser det viktigt att fastbränslelagen tillämpas korrekt vid nyinstallation av eldningsanläggningar och, om svaret härpå är ja, vilka åtgärder regeringen avser att vidta för att det skall bli en sådan korrekt tillämpning.</textBlock>
  </contentBlock>
  <contentBlock page="0" id="i-29082e954773df7c">
    <textBlock id="i-d420021c9414fd56">Nils Nordh har frågat mig om jag är beredd att vidta några åtgärder i samma syfte och om jag därtill är beredd att föreslå en ändring av fastbränslelagen, så att ordet eldningsanläggning byts mot uppvärmningsanläggning.</textBlock>
  </contentBlock>
  <contentBlock page="0" id="i-991b422f1ed27182">
    <textBlock id="i-dbc1d878376098da">Jag besvarar interpellationerna i ett sammanhang.</textBlock>
  </contentBlock>
  <contentBlock page="0" id="i-37ce9be376c04f49">
    <textBlock id="i-4a4946a2d7dc4d04">Fastbränslelagen (1981:599) tillkom som ett led i oljeersättningsprogrammet i början av 1980-talet.</textBlock>
    <textBlock id="i-eb48239f186b0cad">Enligt lagen skall större eldningsanläggningar utföras för eldning med fast bränsle, dvs. kol eller fast inhemskt bränsle, och därefter bibehållas i ett sådant utförande så länge de är i bruk. Mindre anläggningar skall utföras så att de kan eldas med fast inhemskt bränsle utan omfattande ombyggnadsarbeten eller kompletteringar.</textBlock>
    <textBlock id="i-f8de8e50a3894255">Gränsen mellan större och mindre anläggningar går vid en beräknad årlig bränsleförbrukning om 180</textBlock>
    <textBlock id="i-064c0b3078513981">terajoule, vilket motsvarar knappt 5 000</textBlock>
    <textBlock id="i-1fb3101708955c48">kubikmeter olja.</textBlock>
  </contentBlock>
  <contentBlock page="0" id="i-d2ddd7977685d098">
    <textBlock id="i-49ef785613269e70">Dispens från kravet på fastbränsleutförande för stora pannor kan ges bl.a. om ett sådant utförande skulle bli oskäligt ekonomiskt eller medföra stora miljöproblem. Frågor om dispens prövas av</textBlock>
    <textBlock id="i-50cf1002f5f55e20">Närings-  och teknikutvecklingsverket (NUTEK).</textBlock>
  </contentBlock>
  <contentBlock page="0" id="i-c47c40a099f6208d">
    <textBlock id="i-bf392c43eb9ca889">När det gäller de mindre pannorna prövas frågor om dispens av den kommunala nämnd som fullgör uppgifter inom plan-  och byggväsendet.</textBlock>
    <textBlock id="i-61503f70987f90c6">Villapannor som drivs primärt med el men som har möjlighet till oljeeldning är generellt undantagna från kravet på att de skall kunna konverteras till inhemska fasta bränslen.</textBlock>
  </contentBlock>
  <contentBlock page="0" id="i-bba8a50a8f1576ee">
    <textBlock id="i-9d63de713a3b5d27">Fastbränslelagen har alltså två huvudsyften: dels det energipolitiska syftet att främja ersättning av olja i större anläggningar inom industrin och de kommunala värmeverken, dels det beredskapspolitiska syftet att förbättra beredskapen i övriga anläggningar vid störningar i oljetillförseln.</textBlock>
  </contentBlock>
  <contentBlock page="0" id="i-23a6c8dd3f935c2d">
    <textBlock id="i-7f756b627b26ad72">För två år sedan gjorde dåvarande Statens energiverk en utvärdering av fastbränslelagen.</textBlock>
    <textBlock id="i-c0faa2ad3e1a269f">Energiverket fann därvid att det första syftet, dvs.</textBlock>
    <textBlock id="i-03b64f93721b089a">oljeersättningen, redan var väl tillgodosett genom att oljeberoendet inom industrin och den kommunala sektorn hade minskats drastiskt under</textBlock>
    <textBlock id="i-5eefb9ca6992b7b6">1980-talet. Oljeersättningen hade emellertid till stor del skett med annan energi än fastbränslen, nämligen med el, värmepumpar och i viss mån naturgas. Möjligheterna till en framtida lönsam oljeersättning med fastbränsle hade minskats, eftersom de mest lönsamma projekten redan hade genomförts. Mot bakgrund härav ansåg</textBlock>
    <textBlock id="i-23673c6b7489481e">Energiverket att lagen i denna del hade spelat ut sin roll och borde avskaffas.</textBlock>
  </contentBlock>
  <contentBlock page="0" id="i-939e9ba0ca816a06">
    <textBlock id="i-3306b0950911a54c">När det gäller mindre anläggningar fann</textBlock>
    <textBlock id="i-45830d9a1b443cf4">Energiverket att en stor del av de pannor som hade installerats under perioden inte var förberedda för eldning med inhemska fasta bränslen enligt lagens krav. Oftast saknade byggnadsnämnden kännedom om pannbyten. Endast ett begränsat antal dispensärenden hade prövats.</textBlock>
  </contentBlock>
  <contentBlock page="0" id="i-b9263a2db7849b31">
    <textBlock id="i-b7a612bf1778987d">Energiverkets slutsats var att fastbränslelagen i denna del borde ses över och kompletteras.</textBlock>
  </contentBlock>
  <contentBlock page="0" id="i-d0da69cf9ee2e607">
    <textBlock id="i-b37ac3f1c81f420e">Man kan alltså konstatera att fastbränslelagen inte efterlevs när det gäller mindre anläggningar. Jag kan hålla med de två interpellanterna om att detta är klart otillfredsställande. Jag är dock inte beredd att utan vidare godta deras resonemang om att tillsynen över lagens tillämpning bör skärpas.</textBlock>
    <textBlock id="i-abcf66abfdfbb07d">Enligt min uppfattning måste man först ställa frågan om lagen över huvud taget behövs.</textBlock>
  </contentBlock>
  <contentBlock page="0" id="i-752aa09f9ed507f8">
    <textBlock id="i-3bbcd2c2a33000e5">När det gäller de större anläggningarna är det uppenbart att lagen inte längre fyller det avsedda syftet. Vid remissbehandlingen av Energiverkets utvärdering rådde nära nog fullständig enighet om att lagen borde avskaffas i denna del. Vad som fortfarande kan diskuteras är om det finns anledning att ha kvar bestämmelser om att mindre pannor skall utföras så att de kan konverteras till inhemska fasta bränslen eller -- för att använda ett lämpligare uttryck -- biobränslen. Jag har också uppfattat interpellanterna så, att deras intresse i första hand gäller denna del av lagen.</textBlock>
  </contentBlock>
  <contentBlock page="0" id="i-734e848caa86be88">
    <textBlock id="i-9a47099bc38f04a9">Enligt min mening måste frågan om fastbränslelagen som styrmedel bedömas i ett betydligt bredare perspektiv än som sker i de två aktuella interpellationerna. Jag vill här peka på några faktorer som är särskilt betydelsefulla i detta sammanhang.</textBlock>
  </contentBlock>
  <contentBlock page="0" id="i-c953b6c6f2e63b3e">
    <textBlock id="i-bb6790179cd368d3">En sådan faktor är att användningen av olja inom bostäder, service m.m. har minskat kraftigt under</textBlock>
    <textBlock id="i-a68c53e4e7add6f7">1980-talet, till förmån för el och fjärrvärme. En korrekt tillämpning av fastbränslelagen, innebärande att oljepannor i fastigheter måste vara förberedda för eldning med fasta bränslen, skulle därför ha mindre betydelse för beredskapen inom denna sektor än vad man räknade med när lagen kom till.</textBlock>
  </contentBlock>
  <contentBlock page="0" id="i-206c307003dc8a4f">
    <textBlock id="i-2875db5898155584">En andra faktor är synen på försörjningskrisers art och varaktighet. Den nya säkerhetspolitiska situationen har lett till ändrade förutsättningar för beredskapsplaneringen, vilket har kommit till uttryck i 1992 års totalförsvarsbeslut. Vi räknar inte i samma utsträckning som tidigare med utdragna kriser som motiverar omfattande förberedelser för övergång till inhemska bränslen.</textBlock>
  </contentBlock>
  <contentBlock page="0" id="i-05440f97fb9e29d0">
    <textBlock id="i-0dd66ca12a9e0f13">En tredje faktor är möjligheterna att utveckla pannor för kombinerad eldning med olja och biobränslen som uppfyller kraven på ekonomi och goda miljöegenskaper. Här måste jag uttrycka en viss tvekan till Ivar Franzéns tes att en överdimensionering av oljepannorna -- som är en förutsättning för att de skall kunna eldas också med biobränslen -- enbart ger fördelar. Utvecklingen förefaller i dag snarare att gå mot mindre enheter med hög förbränningseffektivitet.</textBlock>
  </contentBlock>
  <contentBlock page="0" id="i-ecdc279891281888">
    <textBlock id="i-d100e026a11cb51a">Som en fjärde faktor vill jag peka på att det under de senaste åren har tillkommit nya styrmedel för att främja användningen av biobränslen. Jag syftar främst på de miljöskatter på svavel och koldioxid som infördes den 1 januari 1992. Vid det senaste årsskiftet har koldioxidskatten för användare utanför industrin och växthusnäringen höjts från 25</textBlock>
    <textBlock id="i-813d5be24ac990e7">till 32 öre/kg. För sådana användare finns det nu starka ekonomiska incitament för konvertering till biobränslen i oljeeldade anläggningar där detta är tekniskt och miljömässigt rimligt.</textBlock>
  </contentBlock>
  <contentBlock page="0" id="i-538d6ee9b73151ba">
    <textBlock id="i-eb17938719f95db7">De nya miljöskatterna kan ses som uttryck för en allmän strävan efter att öka användningen av generella, ekonomiska styrmedel på skilda politikområden. Fastbränslelagen i sin nuvarande form är en typ av administrativ detaljreglering som i dag framstår som otidsenlig.</textBlock>
  </contentBlock>
  <contentBlock page="0" id="i-a02967526f74ac27">
    <textBlock id="i-01a0b19fae51a431">Min slutsats är alltså att fastbränslelagen bör ses över, med beaktande av bl.a. de förhållanden som jag har pekat på.</textBlock>
  </contentBlock>
  <contentBlock page="0" id="i-5373d6d1ec97a48b">
    <textBlock id="i-7fb90f4f9aaca6c5">En sådan översyn kommer nu att inledas inom regeringskansliet. Avsikten är att resultatet av arbetet skall kunna redovisas för riksdagen under nästa riksmöte.</textBlock>
  </contentBlock>
  <contentBlock page="0" id="i-5361f2371635247d">
    <textBlock id="i-742d7e1908ef4a73">Anf. 26  NILS NORDH (s):</textBlock>
  </contentBlock>
  <contentBlock page="0" id="i-a78b1f7a8d8574d3">
    <textBlock id="i-d3b5a6ea1752ecae">Herr talman! Först får jag tacka näringsministern för svaret. Jag tolkade det som ett relativt positivt svar. Det är kanske inte så ofta man kan uttrycka sig så.</textBlock>
  </contentBlock>
  <contentBlock page="0" id="i-a17fec0cf267248c">
    <textBlock id="i-cf9dc22dbbdba58b">Jag kan ändå konstatera, precis som näringsministern, att vi i dag upplever fastbränslelagens tillämpning som mycket otillfredsställande. Det gäller både dem som är berörda av den i sin yrkesverksamma gärning -- jag tänker naturligtvis på installatörerna -- och dem som är beroende av den för att kunna leva och bo.</textBlock>
  </contentBlock>
  <contentBlock page="0" id="i-987eca83781d1464">
    <textBlock id="i-6ec6a71f6dd61125">Vi har i det här landet gång på gång fått klart för oss att vi kan drabbas av strömavbrott. Vi har haft sådana i dagarna på flera orter. De kan bli långvariga. Alla eldningsanläggningar i dag behöver elkraft för uppvärmning. Därför vore det bättre att vi skärpte fastbränslelagen, så att den verkligen kan tillämpas som det var tänkt från början, med alternativa bränslen såsom näringsministern här påpekade, t.ex. kol och inhemska bränslen. Jag tänker närmast på ved. Då behövs det också en annan form av pannor eller eldningsanläggningar. Det krävs att det är självdrag i dem. Det är bara självdragspannorna som kan göras omställningsbara, eller konvertibla som det så vackert heter.</textBlock>
  </contentBlock>
  <contentBlock page="0" id="i-a0d0ca05f05b5834">
    <textBlock id="i-1e6d8f0ac0658311">Därför menar jag, precis som näringsministern, att en översyn skulle ha gjorts tidigare, för i dag är alla anläggningar som omfattas av fastbränslelagen till</textBlock>
    <textBlock id="i-836cfbeeba00c322">70 % dispenserade, antingen med</textBlock>
    <textBlock id="i-f0656a3e175867ff">Byggnadsnämndens eller NUTEK:s -- tidigare</textBlock>
    <textBlock id="i-5ee08c4253791e0d">Energiverket -- kännedom eller utan den. När vi kommit så långt att det är 70 % kan det ändå vara dags att fundera över vad som gjort att det blivit så.</textBlock>
    <textBlock id="i-70712fc105d280ac">Ja, det finns en enkel förklaring. Det påpekade onekligen Energiverket i sin utredning i samband med utvärderingen av fastbränslelagen i augusti</textBlock>
    <textBlock id="i-2228e2ec6593ecd9">1991. Då konstaterade Energiverket att de delar av fastbränslelagen som omfattar beredskap mot bränslekriser bör ses över. Man sade också att lagen skall göras sådan att den blir lättare att förstå och tillämpa. Det gäller naturligtvis att ge information, från Boverket till byggnadsnämnderna och från</textBlock>
    <textBlock id="i-436e54351483d58e">NUTEK till installatörerna.</textBlock>
  </contentBlock>
  <contentBlock page="0" id="i-25adce57b2b844be">
    <textBlock id="i-daa15db65a1da79d">I dag finns det en mängd aktörer som, det vill jag påstå, inte är seriösa nog utan i sin anbudsgivning, trots att de vet att det inte är så, säger: ''Det här fyller fastbränslelagens krav.'' Självklart blir det här billigare för den som vill använda sig av det. Då väljer man naturligtvis av ekonomiska skäl en sådan anläggning. Men då löper man risken att inte kunna ta ett ansvar för distribution av värme, varmvatten eller vad det nu kan vara fråga om.</textBlock>
  </contentBlock>
  <contentBlock page="0" id="i-fe3e9c956c830cb2">
    <textBlock id="i-a3d8273726c032eb">Därför är jag glad för att näringsministern nu aviserar en översyn.</textBlock>
  </contentBlock>
  <contentBlock page="0" id="i-25dedc8e6ea5b43a">
    <textBlock id="i-1146629880c91d0c">Anf. 27  IVAR FRANZÉN (c):</textBlock>
  </contentBlock>
  <contentBlock page="0" id="i-6fb4f00f957e9354">
    <textBlock id="i-5a375c0170cfa6f5">Herr talman! Jag tackar näringsministern för svaret och noterar med tillfredsställelse att fastbränslelagen skall ses över, men jag saknar i svaret viktiga förutsättningar för denna översyn.</textBlock>
    <textBlock id="i-bfb491e7d6631515">Jag ifrågasätter också om vissa påståenden i svaret överensstämmer med verkligheten.</textBlock>
  </contentBlock>
  <contentBlock page="0" id="i-fdf04bfaf573ff50">
    <textBlock id="i-452c683c6bb12514">Lagens syfte är, som näringsministern säger, dels att främja oljeersättningen, dels att förbättra beredskapen. När det gäller oljeersättningen är miljömotivet för minskad oljeanvändning väsentligt starkare i dag än det var när fastbränslelagen infördes 1981.</textBlock>
  </contentBlock>
  <contentBlock page="0" id="i-0fc05434b03a902a">
    <textBlock id="i-6838531ac06d3b81">Det är fel att allmänt påstå att förutsättningarna för lönsam oljeersättning med biobränsle har minskat sedan 1981. När det gäller bostadsuppvärmning och mindre och medelstora värmeanläggningar är förutsättningarna för lönsam övergång till biobränsle väsentligt bättre i dag är 1981. Det beror dels på koldioxidskatten, som näringsministern också nämnde, dels på att förädlade biobränslen, i första hand briketter, i fast penningvärde räknat sjunkit i pris och är i dag betydligt billigare än 1981.</textBlock>
    <textBlock id="i-1a5a452140e12ebb">Även när det gäller större eldningsanläggningar har den tekniska utvecklingen av såväl eldningsanläggningarna som bränslesystem medfört kostnadssänkningar och förbättrad verkningsgrad, vilket har förbättrat biobränslenas konkurrenskraft.</textBlock>
  </contentBlock>
  <contentBlock page="0" id="i-c195f03b50b993b4">
    <textBlock id="i-a78a4a9d30e487d7">Näringsministern är tveksam till huvudmotivet i min interpellation för en mera strikt tillämpning av fastbränslelagen. Det är ur miljö- och ekonomisk synpunkt ett viktigt argument att det med dagens oljekvalitet, som möjliggör låga röktemperaturer, är lönsamt även vid oljeeldning att ha en eldningsanläggning med den större eldningsyta som krävs för att i framtiden gå över till biobränslen.</textBlock>
  </contentBlock>
  <contentBlock page="0" id="i-bf1c9a5b68a74a8b">
    <textBlock id="i-09a9dd6015bc6a50">Den utvecklingstendens mot mer kompakta, ofta övertryckseldade pannor, som näringsministern omnämnde, finns, men den är inte därför desto mindre felaktig.</textBlock>
  </contentBlock>
  <contentBlock page="0" id="i-f31ddfc120fff435">
    <textBlock id="i-97fc1d9b9c37c61d">Förbränningseffektiviteten har inget direkt samband med eldningsytan. Men eldningsytan --</textBlock>
    <textBlock id="i-aa8afb0dfa35701e">eller till viss del rättare sagt kylytan -- har avgörande betydelse för att man skall ha låga rökgastemperaturer utan att behöva investera i en särskild rökgaskylning. Låga rökgastemperaturer är avgörande för hög total verkningsgrad. Små, kompakta pannor blir billigare, men effekten anges vid på tok för höga rökgastemperaturer.</textBlock>
    <textBlock id="i-cd7512b57efde8c5">Investeringen blir lägre men livscykelkostnaden blir mycket högre. Tyvärr är det alltför många som bara ser till investeringen och inte till totalkostnaden. Ofta är det olika personer som fattar beslut om investeringen och som sedan svarar för driftskostnaderna. Ibland är informationen från panntillverkarna också bristfällig för att de skall kunna konkurrera med billiga pannor. Faktum är att bristerna i dagens tillämpning av fastbränslelagen medför sämre miljö och ökad oljeanvändning samt högre uppvärmningskostnader.</textBlock>
  </contentBlock>
  <contentBlock page="0" id="i-555963a5af9a3cb0">
    <textBlock id="i-8adade2b5d93d0e2">Även om oljeanvändningen har minskat kraftigt under 80-talet, finns det fortfarande kvar en stor oljeanvändning i flerbostadshus, blockcentraler och offentliga byggnader som ej är anslutna till fjärrvärme. Det rör sig om miljontals kubikmeter olja som kan ersättas med biobränslen. Det är i första hand miljö, sysselsättning och förbättrad bytesbalans som är motiven för att främja denna övergång. Det skulle ha varit betydligt enklare och billigare om alla baslastpannor som nyinstallerats under 80-talet hade anpassats för fastbränsleeldning.</textBlock>
  </contentBlock>
  <contentBlock page="0" id="i-5396ecfbfaca7ed4">
    <textBlock id="i-202f506ca8a996ec">Jag har två följdfrågor till näringsministern. Har näringsministern något intresse av att förhindra fortsatta felinvesteringar på detta område? Är näringsministern beredd att komplettera underlaget för översynen av fastbränslelagen med de synpunkter som jag nu har framfört och som jag framför i min interpellation?</textBlock>
  </contentBlock>
  <contentBlock page="0" id="i-4d79f0e0afd87919">
    <textBlock id="i-0e72e34e6bbc577b">Anf. 28  Näringsminister PER WESTERBERG</textBlock>
    <textBlock id="i-950b43b8e7c8ed17">(m):</textBlock>
  </contentBlock>
  <contentBlock page="0" id="i-13ff8095fed94457">
    <textBlock id="i-60804c0425bd9d5e">Herr talman! Självfallet skall gällande lagstiftning efterföljas. Att så icke till alla delar har skett under</textBlock>
    <textBlock id="i-608888c2928b5650">80-talet kan bara beklagas. Vi gör nu denna översyn för att pröva förutsättningarna för fastbränslelagen, dess tillämpning och vilka syften som den skall uppfylla. Jag tror att det finns en betydande enighet om detta.</textBlock>
  </contentBlock>
  <contentBlock page="0" id="i-6a4aa748989f7f0e">
    <textBlock id="i-8f2f6b155aba598c">Vi har för avsikt att bedriva arbetet skyndsamt och i samarbete mellan berörda departement, dvs.</textBlock>
    <textBlock id="i-9f12f4f2fa19631a">mellan Näringsdepatementet,</textBlock>
    <textBlock id="i-c7f048c907250122">Försvarsdepartementet, Jordbruksdepartementet och Miljödepartementet. Självfallet kommer även alla synpunkter som framförs i interpellationen att tas till vara och prövas vid översynen.</textBlock>
  </contentBlock>
  <contentBlock page="0" id="i-31807c516d9041fa">
    <textBlock id="i-46257b3b13c84641">När det gäller tillsynen och beslutsfattandet är det viktigt att reglerna är entydiga. De förändringar som har skett i beskattningen, inte minst på koldioxidområdet men även i fråga om svavelskatten, ger i dag mycket starka incitament.</textBlock>
    <textBlock id="i-5b7ccf41f26aefc5">Om skattereglerna dessutom är långsiktiga och om ramarna är förutsägbara skapas det betydligt bättre förutsättningar för ett rationellt beslutsfattande och en rationell marknad.</textBlock>
  </contentBlock>
  <contentBlock page="0" id="i-7ec40b7421d3f73a">
    <textBlock id="i-36222aba62c82bd4">Anf. 29  NILS NORDH (s):</textBlock>
  </contentBlock>
  <contentBlock page="0" id="i-95aa6103060480f2">
    <textBlock id="i-4c6be7e56c721a18">Herr talman! Jag har inte så mycket att tillägga till det som tidigare har sagts. Jag trodde ändå att näringsministern något skulle beröra min andra fråga i interpellationen. Jag vill försöka att få ett klargörande genom att upprepa frågan: Är näringsministern beredd att komma med förslag till riksdagen så, att begreppet ''eldningsanläggning''</textBlock>
    <textBlock id="i-1b81a42c5f2f1ce2">byts ut mot ''värmeanläggning''?</textBlock>
  </contentBlock>
  <contentBlock page="0" id="i-bebf296369d4610b">
    <textBlock id="i-9432c0acb4881489">Oftast är det ju fråga om en eldningsanläggning.</textBlock>
    <textBlock id="i-5e092ab930911011">Många har under 80-talet valt att installera elvärme. Det finns ett riksdagsbeslut om att man skall spara så mycket el som möjligt. Då skall det naturligtvis inte vara tillåtet att installera eluppvärmning, vilket leder till ett ännu större beroende av elproduktion. Jag vill gärna att näringsministern utvecklar den frågan.</textBlock>
  </contentBlock>
  <contentBlock page="0" id="i-b77e3be74dfa4dc1">
    <textBlock id="i-30b082c67bf1b36b">Anf. 30  IVAR FRANZÉN (c):</textBlock>
  </contentBlock>
  <contentBlock page="0" id="i-4dc4e5447b55127f">
    <textBlock id="i-ae26523ea8f267d3">Herr talman! Jag tackar näringsministern för det klara beskedet att näringsminister och departement fr.o.m. nu kommer att verka för att fastbränslelagen tillämpas på ett korrekt sätt. Det är ett viktigt besked.</textBlock>
  </contentBlock>
  <contentBlock page="0" id="i-3c0f71250b48b57b">
    <textBlock id="i-cb2b252a97f8769b">Jag noterar också -- självfallet med glädje -- att man kommer att beakta vad som sägs i denna debatt och det som har framförts i interpellationen. Jag skulle ändå vilja ägna någon minut åt att ytterligare beskriva den nya situation som finns på denna ganska stora marknad, som omfattar 30--40 TWh när det gäller flerfamiljshus och blockcentraler med pannor, som är litet större än villapannor men som inte är anslutna till fjärrvärmeanläggningar.</textBlock>
  </contentBlock>
  <contentBlock page="0" id="i-b8374a9170b0ed78">
    <textBlock id="i-7b87f35edf23adc4">I och med att svavelskatten infördes sänktes svavelhalten i eldningsolja 1 till under 0,1 %.</textBlock>
    <textBlock id="i-2306c79a1792b908">Tidigare måste rökgastemperaturerna hållas ganska höga för att det inte skulle bli problem med skorstenarna. I dag kan rökgaserna kylas till temperaturer kring 100 grader -- kanske t.o.m. till något under 100 grader -- innan de går ut genom skorstenarna, utan att det uppstår några hållbarighetsproblem. Detta ger en radikal förbättring när det gäller att höja verkningsgraden, bättre utnyttja oljan och få ut mera nyttig energi för varje liter olja som används.</textBlock>
  </contentBlock>
  <contentBlock page="0" id="i-a82b440799a2f852">
    <textBlock id="i-8f05df7b36c9acab">De kompakta, moderna och billiga pannorna som är övertryckseldade klarar inte att ge avsedd effekt, utan kapaciteten reduceras ofta till hälften av märkeffekten. Vid en ekonomieldning måste man i själva värmepannan ha tillgång till de kylytor som behövs för att få ned temperaturen på rökgaserna till önskvärda 100 grader.</textBlock>
  </contentBlock>
  <contentBlock page="0" id="i-051f7dfa257b9856">
    <textBlock id="i-9c3f846dedcb8a9b">I en undertryckspanna, dvs. en självdragspanna, finns det däremot större kylytor och större eldningsytor. Därmed kan man åstadkomma ekonomieldning och samtidigt ha kvar möjligheten att elda med biobränslen. Det fantastiska är att det går att göra en investering även under den tid som man använder olja, vilket är klart lönsamt med tanke på dagens oljekvaliteter. Det är beklagligt att det under de gångna åren har gjorts en mängd felinvesteringar som har höjt driftskostnaderna.</textBlock>
    <textBlock id="i-4b2dcc9e4764674c">Därmed har den mycket intressanta omställningen när det gäller de mindre och medelstora pannorna, som nu är så angelägen, fördyrats. Detta är ett argument som talar för att det här finns en kombination av värde, där både miljön och beredskapen gynnas, samtidigt som man får en god ekonomi. Jag skulle vara tacksam för en liten kommentar just på denna punkt.</textBlock>
  </contentBlock>
  <contentBlock page="0" id="i-5c782fe85469c085">
    <textBlock id="i-82b53e7a08f4a647">Anf. 31  Näringsminister PER WESTERBERG</textBlock>
    <textBlock id="i-dc3420dba6a15ad1">(m):</textBlock>
  </contentBlock>
  <contentBlock page="0" id="i-23c946e159f0a801">
    <textBlock id="i-8779df764c237ba7">Herr talman! När jag aviserar en översyn av fastbränslelagen vill jag icke binda upp mig för vad den översynen till alla delar skall leda fram till.</textBlock>
  </contentBlock>
  <contentBlock page="0" id="i-c05b5721c24e0037">
    <textBlock id="i-d916c96c97456c3c">Nils Nordh har här talat om eldningsanläggningar och värmeanläggningar. Det är en fråga som man i översynen skall pröva och se över.</textBlock>
  </contentBlock>
  <contentBlock page="0" id="i-f5b80c7e6e3efe5e">
    <textBlock id="i-bf0aa8c2660404ab">Det är fråga om en förutsättningslös översyn, Ivar</textBlock>
    <textBlock id="i-7c71a1e22999bb9e">Franzén. De synpunkter och tankar som har framkommit i tidigare utvärderingar skall självfallet beaktas. Gällande lagar skall givetvis efterlevas, men det finns ett behov av att man ser över gällande fastbränslelag för att den skall få en bättre funktion och stå i bättre överensstämmelse med de förändringar som har skett i omvärlden.</textBlock>
  </contentBlock>
  <contentBlock page="0" id="i-5790c7ad0b040acb">
    <textBlock id="i-0b225f5f233c3ce7">När det gäller självdragspannor och liknande vill jag här inte ge mig in på någon teknisk diskussion.</textBlock>
  </contentBlock>
  <contentBlock page="0" id="i-15c43e9e6546803c">
    <textBlock id="i-f1bd4401714f3aca">Jag tycker att det är marknaden själv som i stor utsträckning, utifrån vissa grundläggande krav som vi fastslår bl.a. genom lagstiftning och beskattning inte minst beträffande miljöutsläpp, skall avgöra vilken typ av beslut man fattar. Jag vill betona att det gäller att statsmakten är tydlig i sina olika lagstiftningsarbeten, att den strategi som tillämpas är förutsägbar och på detta område också långsiktig för dem som skall fatta mångåriga investeringsbeslut.</textBlock>
  </contentBlock>
  <contentBlock page="0" id="i-55de4c945c065866">
    <textBlock id="i-6fb20ef34ca9bf48">Anf. 32  IVAR FRANZÉN (c):</textBlock>
  </contentBlock>
  <contentBlock page="0" id="i-393a8ea3c254ff66">
    <textBlock id="i-931766604cdbb4d3">Herr talman! Jag delar näringsministerns uppfattning att huvudansvaret aldrig får fråntas marknaden. Det är där som bedömningarna måste göras. Ett av många motiv till att vi har denna debatt i dag är att marknaden har fungerat mindre väl, delvis beroende på den bristande informationen och på den dåliga uppföljningen av fastbränslelagen. Konkurrensen är hård och man får i bland bristfällig information från pannleverantörerna, som har framhållit hur billiga deras pannor är. Man har angett en effekt som egentligen inte är sann -- man skall ekonomielda osv. I detta sammanhang har samhället intresse både av att bevaka miljöintressena samt självfallet att se till beredskapsaspekterna. Man har också all anledning att se till att oljan verkligen används så effektivt som möjligt.</textBlock>
  </contentBlock>
  <contentBlock page="0" id="i-14b802539f1e5e58">
    <textBlock id="i-2c18569b74196515">Jag tror att samhället här har en enkel och klar möjlighet att genom en tydlig fastbränslelag verka just i denna riktning. Det är ett administrativt medel som inte behöver innebära någon egentlig detaljstyrning. Det är bara att fastlägga vissa grundfunktioner i de eldningsanläggningar som man vill bygga, som i första hand ger en möjlighet för användande av biobränsle och som samtidigt ger en god ekonomi samt i det korta perspektivet en god miljö.</textBlock>
  </contentBlock>
  <contentBlock page="0" id="i-7520831b9193b443">
    <textBlock id="i-85d999bb4706c33a">Även om jag självfallet delar uppfattningen att man inte skall ha några onödiga lagar så tror och hoppas jag att det slutliga resultatet av en förbättrad fastbränslelag med grundläggande funktionskrav blir något som alla kommer att tjäna på, såväl den enskilde, företaget som samhället.</textBlock>
  </contentBlock>
  <contentBlock page="0" id="i-46985a716977cd12">
    <textBlock id="i-6d8c999c17aaa748">Anf.  33  Näringsminister PER</textBlock>
    <textBlock id="i-7a7855a5ffbe5121">WESTERBERG (m):</textBlock>
  </contentBlock>
  <contentBlock page="0" id="i-66535ee9905f3551">
    <textBlock id="i-9899d0cf200cc030">Herr talman! Jag tror att vi är ense om att att en översyn behövs. Sedan får den översynen, som kommer att beröra fyra departement, ge vid handen vilka förändringar som behöver göras.</textBlock>
  </contentBlock>
  <contentBlock page="0" id="i-49801dd43edc87ea">
    <textBlock id="i-1bec23708473b744">Jag tycker också att de som har fattat beslut under</textBlock>
    <textBlock id="i-c408c1effeecb0e7">80-talet faktiskt är delaktiga i att en del av felbesluten har drabbat gemene man. Det har inte alltid varit förutsägbarhet i de politiska besluten på skatteområdet och lagstiftningsområdet. Jag tycker att tydligheten i inställningen till olika energipolitiska frågor är viktig och att det även skall vara förutsägbart vilka förändringar regering och riksdag kommer att göra i framtiden om någonting inträffar. För att människor skall veta vad vi gör bör den energipolitiska strategin vara långsiktig, så att inte de förändringar som sker kommer som totala överraskningar.</textBlock>
  </contentBlock>
  <contentBlock page="0" id="i-b903bfc822e7ba48">
    <textBlock id="i-8d0eec19562ed751">Överläggningen var härmed avslutad.</textBlock>
  </contentBlock>
  <contentBlock page="0" id="i-bbf3df31fc180421">
    <textBlock id="i-67b9a93a7a45bd6d">7 §  Svar på interpellation 1992/93:67 om</textBlock>
    <textBlock id="i-567393d203667a07">Vattenfall AB</textBlock>
  </contentBlock>
  <contentBlock page="0" id="i-d92f64c37a0feef6">
    <textBlock id="i-dbff662b7be739e9">Anf. 34  Näringsminister PER WESTERBERG</textBlock>
    <textBlock id="i-3373ca301ee8450a">(m):</textBlock>
  </contentBlock>
  <contentBlock page="0" id="i-ccd93c75a9407baf">
    <textBlock id="i-197187cb52e9020b">Herr talman! Sten-Ove Sundström har i en interpellation om Vattenfall AB tagit upp de personalförändringar i Norrbotten som blir följden av strukturförändringar i bolaget.</textBlock>
  </contentBlock>
  <contentBlock page="0" id="i-dd2d5a8f4918c493">
    <textBlock id="i-d42411405d0b9f3e">Sten-Ove Sundström ställer tre specifika frågor, nämligen</textBlock>
  </contentBlock>
  <contentBlock page="0" id="i-1296385d6d55f5a1">
    <textBlock id="i-15dd244ce130c9e7">1. vilka åtgärder jag är beredd att vidta för att garantera sysselsättningen för de berörda vid</textBlock>
    <textBlock id="i-311ed2b084d59aa1">Vattenfall,</textBlock>
  </contentBlock>
  <contentBlock page="0" id="i-c331d157d236da92">
    <textBlock id="i-91d9a8dd8f5cf674">2. vilka initiativ jag är beredd att vidta för att få till stånd ett utvecklingsbolag där Vattenfall får ansvaret för att tillföra kompetens och kapital under en 20-årsperiod samt</textBlock>
  </contentBlock>
  <contentBlock page="0" id="i-7dacd69509318a17">
    <textBlock id="i-2b29a01fd7aff37c">3. om jag avser att vidta extra åtgärder för att de som berörs av Vattenfalls åtgärder ej friställs innan ersättningsjobb har skapats.</textBlock>
  </contentBlock>
  <contentBlock page="0" id="i-107470fbfa6747d9">
    <textBlock id="i-a1c2bb9ce9263968">Först vill jag än en gång slå fast, som jag har gjort beträffande olika statliga företag ett flertal gånger, att det faktum att ett bolag ägs av staten inte innebär att ägaren kan ställa andra krav på att effektivitet och avkastningsförmåga än de som ställs på liknande frågor av andra ägare. Jag har också tidigare sagt att det ankommer på företagens styrelser och ledningar att besluta om den framtida inriktningen och utvecklingen av de statliga företagens verksamhet. Jag kommer därför inte att föreslå regeringen att ta något särskilt initiativ i den nu aktuella frågan.</textBlock>
  </contentBlock>
  <contentBlock page="0" id="i-8c39133903bdb753">
    <textBlock id="i-1ae536d6d50fa815">Inga företag kan lämna garantier för sysselsättningen i en marknadsekonomi. Men företag som kan agera efter normala företagsekonomiska principer har de bästa förutsättningarna att tillförsäkra sina anställda en anställningstrygghet på lång sikt.</textBlock>
  </contentBlock>
  <contentBlock page="0" id="i-6090f3a15bed9ec5">
    <textBlock id="i-ee3185099e5abaf4">Effekterna för dem som bor i mindre orter där näringslivet sedan lång tid byggt på Vattenfalls aktiviteter blir naturligtvis särskilt kännbara. Jag är övertygad om att Vattenfall tar hänsyn till detta både när man genomför de egna förändringarna och när olika externa insatser för att minska effekterna av neddragningarna planeras. Den förra regeringen framhöll i sitt förslag till riksdagen om bolagisering av dåvarande affärsverket Vattenfall att Vattenfall AB bör sträva efter en geografisk spridning av verksamheten samt att hålla ner personalantalet i Stockholmsområdet. Så har också skett.</textBlock>
  </contentBlock>
  <contentBlock page="0" id="i-88d6098b60fde289">
    <textBlock id="i-3244f2da964bd315">Jag har erfarit att Vattenfall undersöker möjligheterna att genom olika insatser stödja de orter och kommuner som drabbas av förändringarna på olika sätt och att bidra till att skapa nya arbetstillfällen. Vattenfall har aviserat ett omfattande program för att lindra effekterna för den personal som berörs.</textBlock>
  </contentBlock>
  <contentBlock page="0" id="i-6c216ab342ebacf6">
    <textBlock id="i-0eeb2a067023a0ae">Så till Sten-Ove Sundströms direkta frågor. Jag är inte beredd att föreslå regeringen särskilda åtgärder utöver gängse arbets- och regionalpolitiska insatser respektive de insatser som kan bli aktuella från Vattenfall i sammanhanget.</textBlock>
  </contentBlock>
  <contentBlock page="0" id="i-2b8bc29cb136dab8">
    <textBlock id="i-f6d60b0895ee4479">Anf. 35  STEN-OVE SUNDSTRÖM (s):</textBlock>
  </contentBlock>
  <contentBlock page="0" id="i-654d41442bcac5b4">
    <textBlock id="i-0a42b592149d029f">Herr talman! Låt mig börja med att tacka näringsministern för svaret på dessa frågor.</textBlock>
  </contentBlock>
  <contentBlock page="0" id="i-2e80317a7bc8172c">
    <textBlock id="i-03109997042b9c57">Vattenfalls planerade minskning av sin personal i</textBlock>
    <textBlock id="i-86fb858a424cb84c">Jokkmokks kommun är, om den genomförs utan ersättningsjobb, ett mycket hårt slag för kommunen. Kommunen kommer att förlora mer än 10 % av befolkningen. I den här delen av landet,</textBlock>
    <textBlock id="i-4cd386c17407d050">Norrbottens inland, finns i nuläget inga möjligheter att kommunen själv skall kunna kompensera de hundratals arbetstillfällen som försvinner.</textBlock>
  </contentBlock>
  <contentBlock page="0" id="i-0fa4865609f5ffdb">
    <textBlock id="i-692a6fde084035cb">Det är viktigt att erinra om att i Jokkmokk finns landets största vattenkraftverk och -produktion.</textBlock>
    <textBlock id="i-d228f6c6800427ac">Energiförsörjningen denna vinter hade inte klarats -- när kärnkraften tidvis har varit ur funktion -- om inte Jokkmokks vattenkraftverk hade varit i full produktion. Vi har här ett nationellt ansvar gentemot kommunen och dess överlevnad.</textBlock>
  </contentBlock>
  <contentBlock page="0" id="i-d2f0473f3e7e13ac">
    <textBlock id="i-6aa973bdcef9c07e">Staten har genom en stor exploatering av naturrikedomarna för all framtid skaffat sig stora inkomster från denna fjällkommun. Därför har också staten ansvaret för att de nu planerade indragna arbetstillfällena i Jokkmokks kommun till fullo ersätts av nya.</textBlock>
  </contentBlock>
  <contentBlock page="0" id="i-a67ac13767bef256">
    <textBlock id="i-479aa38847d759f3">Visst har Vattenfall som företag ett ansvar, men huvudansvaret måste självfallet ligga hos ägaren, som är staten. Detta ansvar kan ingen politiker svära sig fri från, näringsministern. Produktionen, utvinnandet av energi, fortsätter ju i Vattenfalls anläggningar. Staten har här en guldgruva i form av de stora vattenkraftanläggningarna som skapar miljardvinster varje år. Dels måste företaget själv sätta in alla resurser för att kompensera de jobb, som man planerar att rationalisera bort -- enligt uppgift är det möjligt att utlokalisera ett 30-tal jobb --, dels måste naturligtvis regeringen via näringsministern ta sitt ansvar och via den ägarlag som staten har se till att inga jobb rationaliseras bort förrän de på något sätt har ersatts. Det handlar för en gångs skull inte om resursbrist. Vattenkrafts vinst i Jokkmokks kommun är av den storleksordningen att det, även om endast en blygsam del av vinsterna användes för att klara jobben i kommunen, sannolikt inte skulle bli några problem.</textBlock>
  </contentBlock>
  <contentBlock page="0" id="i-ef9da8cd450acab0">
    <textBlock id="i-1a7ce58250c60c7c">I det svar som jag har fått säger statsrådet att</textBlock>
    <textBlock id="i-4d8132a43abf309c">Vattenfall undersöker möjligheterna att genom olika insatser stödja de orter som drabbas och bidra till att skapa nya arbetstillfällen. Detta är bra. Men betyder det också att näringsministern håller kontakt med företaget och är beredd att agera så att inga jobb tillåts att försvinna förrän de har ersatt av nya? På vilket sätt kommer näringsministern som yttersta representant för ägaren staten att agera för att Jokkmokks kommun skall kunna överleva?</textBlock>
  </contentBlock>
  <contentBlock page="0" id="i-3e6d2fb81ffe2166">
    <textBlock id="i-f56fd971a8e3836b">Anf. 36  SIGGE GODIN (fp):</textBlock>
  </contentBlock>
  <contentBlock page="0" id="i-1abb281bdeda075d">
    <textBlock id="i-dd2b6e389df5fa46">Herr talman! Den här interpellationsdebatten berör inte bara Norrbotten och Jokkmokk, även om man där kanske har de allra värsta problemen, utan den berör hela Norrlands inland.</textBlock>
  </contentBlock>
  <contentBlock page="0" id="i-b60f88acc49ee16b">
    <textBlock id="i-c46d1081addb1f4b">Utifrån det svar som statsrådet har lämnat skulle jag vilja påstå att statsrådet inte har tänkt över denna fråga i hela dess vidd. Frågeställningarna har väl inte heller varit sådana. Jag tar mig emellertid friheten att utveckla detta ämne en aning.</textBlock>
  </contentBlock>
  <contentBlock page="0" id="i-20502ecb765bedf2">
    <textBlock id="i-2e758a33d2d2ab7b">Som ett komplement till den beskrivning som Sten-</textBlock>
    <textBlock id="i-7124bd83ce009d68">Ove Sundström har gjort i interpellationen om personalminskningarna i inlandskommunerna, vill jag som ett exempel lägga till att det i Sollefteå finns</textBlock>
    <textBlock id="i-95fdec2a945d5ba4">120 anställda i Näsåker, och därifrån styrs åtta kraftverk i Ångermanälven.</textBlock>
  </contentBlock>
  <contentBlock page="0" id="i-2416622c2eb64482">
    <textBlock id="i-7939d65aa4f13642">I Indalsälven finns det två driftcentraler med 139</textBlock>
    <textBlock id="i-2c2c074d0e7c31d1">anställda. Nu skall båda dessa älvar läggas samman till en driftcentral, och antalet anställda skall minskas med 80. Detta innebär att 79 aggregat och dammluckor skall styras från en enda driftcentral.</textBlock>
    <textBlock id="i-fda59c8c67176a0f">En första fråga inställer sig: Varför skall 30 % av personalen skäras bort i Sollefteå när den totala bantningen i Vattenfall, såvitt jag har förstått, handlar om 10 %?</textBlock>
  </contentBlock>
  <contentBlock page="0" id="i-aa3c2d61f2f01812">
    <textBlock id="i-886a86ae74ae8c83">För att garantera säkerheten är minimikravet en driftcentral per älv. 1979 inträffade ett katastroftillbud uppe i Norrbotten. Då kördes hela</textBlock>
    <textBlock id="i-cf62a498ad271f69">Lule älv från en driftcentral. Efter tillbudet, som inte är det enda, beslutades att Lule älv skulle köras från två driftcentraler, vilket är fallet i dag.</textBlock>
  </contentBlock>
  <contentBlock page="0" id="i-317eef36035a8df5">
    <textBlock id="i-9fc93ffcb9570278">Människorna i Norrlands inland har avstått från vinsterna av vattenkraften -- nu går den in i statskassan. Inte ens en återbäring på 1 öre per kilowattimme har gått att återföra. Detta skall den socialdemokratiska regeringen lastas för. Det fanns förslag som den regeringen inte behagade att ta ställning till. Nu skall drift- och dammsäkerheten äventyras, så att, om jag får vara litet drastisk, människorna riskerar att dränkas som kattungar om en katastrof skulle inträffa i någon damm.</textBlock>
  </contentBlock>
  <contentBlock page="0" id="i-cfb1529444560787">
    <textBlock id="i-a6d058553a5a33a8">För närvarande genomför</textBlock>
    <textBlock id="i-dacae6e55df91a60">Dammsäkerhetsnämnden mätningar och omräkningsarbete i de norrländska älvarna för att utvärdera säkerheten. Detta beräknas ta fyra fem år. Avsikten är att höja dammsäkerheten i förhållande till vad som gäller i dag.</textBlock>
  </contentBlock>
  <contentBlock page="0" id="i-e982bd49fc8f7748">
    <textBlock id="i-6f20d3e9a5515589">Min fråga till näringsministern är: Anser näringsministern att Vattenfall skall tillåtas att drastiskt försämra säkerheten innan dammsäkerheten är färdigutredd?</textBlock>
  </contentBlock>
  <contentBlock page="0" id="i-d129f6fdb728648c">
    <textBlock id="i-a0490e4ccaf5f0cc">Herr talman! Svenska kraftnät svarar för säkerheten på stamnätet och Vattenfall för säkerheten vid produktionsanläggningarna och dammarna. Vid bolagiseringen delas företaget upp.</textBlock>
    <textBlock id="i-3fa0317b19b2493a">Jag vill därför ställa en fråga till statsrådet: Vem har det totala ansvaret för säkerheten i varje älv?</textBlock>
    <textBlock id="i-b27f7de229cad359">Denna fråga ställer jag av det enkla skälet att</textBlock>
    <textBlock id="i-2c3787371b3b4a15">Vattenfall inte har kunna svara på den.</textBlock>
  </contentBlock>
  <contentBlock page="0" id="i-10146986a38aef18">
    <textBlock id="i-c75c46a81aec2e26">Är det inte rimligt att regeringen tillsätter en utredare, som får till uppgift att kartlägga de incidenter som har inträffat och orsakerna till dem och därefter i samråd dels med</textBlock>
    <textBlock id="i-ccf3f7af2480a4c8">Dammsäkerhetsnämnden, dels med Vattenfall försöker bedöma säkerhetsfrågorna innan några personalnedskärningar genomförs? Detta, herr talman, är frågor som inte enbart jag ställer utan alla som bor och verkar nedanför dammarna i resp.</textBlock>
    <textBlock id="i-34763e2a1b01e40e">älv.</textBlock>
  </contentBlock>
  <contentBlock page="0" id="i-8d8a6fe06ee63508">
    <textBlock id="i-939c3bbf4c9f600f">Herr talman! Huvuddelen av elproduktionen från svensk vattenkraft kommer från glesbygdskommunerna i Norrlands inland. De har avstått vinsterna till gagn för hela riket. De har tvingats acceptera att oersättliga naturvärden har spolierats. Exploateringen har haft negativa verkningar på skogsbruk, renskötsel, turism och mycket annat.</textBlock>
  </contentBlock>
  <contentBlock page="0" id="i-e2b500c40ee98e9f">
    <textBlock id="i-f402387549045f8d">Är statsrådet beredd att begära alternativa förslag till besparingar inom Vattenfall innan denna omorganisation verkställs? De alternativa förslagen kan ju tas fram under tiden som dammsäkerheten utreds. Jag ställer denna fråga, trots att statsrådet säger att han inte ämnar vidta någon åtgärd.</textBlock>
  </contentBlock>
  <contentBlock page="0" id="i-d806e53b10a40244">
    <textBlock id="i-bf4d5034a3763afb">Herr talman! Avslutningsvis vill jag påstå att</textBlock>
    <textBlock id="i-6faf5a29fd9b8d49">Vattenfall har ett mycket stort moraliskt ansvar i denna fråga. Svaret antyder litet grand att man på</textBlock>
    <textBlock id="i-7834cf480c34b5ef">Vattenfall är beredd att försöka hitta ersättningsjobb. Jag anser att detta moraliska ansvar även faller tillbaka på regeringen. Därför finns det skäl för regeringen att följa denna fråga, eftersom det inte bara är fråga om en omstrukturering av vilket företag som helst, utan det är fråga om en basnäring som är till gagn och nytta och mycket väsentlig för hela svenska folket.</textBlock>
    <textBlock id="i-0e3be71608a21ea5">Därför har även regeringen ett stort ansvar.</textBlock>
  </contentBlock>
  <contentBlock page="0" id="i-cd02058beb6d43a0">
    <textBlock id="i-2537c550bdb4867e">Anf. 37  Näringsminister PER WESTERBERG</textBlock>
    <textBlock id="i-26356dbdbc118dfa">(m):</textBlock>
  </contentBlock>
  <contentBlock page="0" id="i-5a5a44657c9af9ca">
    <textBlock id="i-0852f7848711586d">Herr talman! Jag delar uppfattningen att Vattenfall har ett moraliskt ansvar. Det har varje företag som friställer personal i olika bygder. Företagen har ansvar för att försöka tillse att det skapas nya arbetstillfällen och att på bästa möjliga sätt ta till vara de resurser och faciliteter som finns. Vi vet att</textBlock>
    <textBlock id="i-fb34018feb2dc65c">Vattenfall ser på möjligheterna att göra ett antal insatser på de orter som drabbas. Vi följer den prövning som görs av Vattenfall och ser vilka typer av förslag som väcks och vilka åtgärder som man har för avsikt att vidta.</textBlock>
  </contentBlock>
  <contentBlock page="0" id="i-d21d2199b3d0e113">
    <textBlock id="i-a87b28506eaed196">När det gäller ersättningsarbetstillfällen och någon form av anställningsgaranti som har nämnts i debatten, vill jag dock säga att det inte råder någon annan typ av anställningsförhållande därför att det råkar vara ett statligt företag. Det finns inga skäl till att en statligt anställd i Vattenfall, med samma avtal framförhandlade av de fackliga organisationerna, skall ha några andra förutsättningar än dem som är anställda i Sydkraft, i Gullspång eller i något av de andra kraftproducerande bolagen. De skall ha en anständig anställningsgaranti samt en god behandling från arbetsgivarens sida, och det skall finnas en viss form av ansvar som innebär att man försöker skapa arbetstillfällen.</textBlock>
  </contentBlock>
  <contentBlock page="0" id="i-bc1e04c133f6eec4">
    <textBlock id="i-174beeeae6170733">Jag hoppas och tror att Vattenfall till vissa delar kommer att vara framgångsrikt i den delen av verksamheten.</textBlock>
  </contentBlock>
  <contentBlock page="0" id="i-98b2b276f717b77e">
    <textBlock id="i-8659133d9f5244e4">När det gäller säkerhetsaspekterna i resp. älvar vill jag säga följande. Svenska kraftnät ansvarar för storkraftnätet i Sverige och är ett affärsdrivande verk. Det har ansvar för säkerheten i detta när det gäller beredskap, men självfallet även när det gäller vanlig normal elsäkerhet. Driften av kraftstationer och liknande ansvarar resp. kraftproducerande bolag för. Det är ingen skillnad mellan Svenska kraftnät och Vattenfall, mellan Svenska kraftnät och Stockholm energi eller mellan Svenska kraftnät och Sydkraft eller något annat bolag. Det är samma ansvar som gäller.</textBlock>
  </contentBlock>
  <contentBlock page="0" id="i-ffc00bf366019d8c">
    <textBlock id="i-bd001fa3ec96041d">Självfallet åligger det Vattenfall att ha betryggande säkerhet i sina resp. underhåll och reinvesteringar som behöver göras i resp. kraftstation. Vi har styrelserepresentation i Vattenfall och kan därför följa denna fråga. Vi kommer naturligtvis att kontinuerligt utvärdera de olika åtgärder som vidtas på det området, på samma sätt som de ansvariga myndigheterna på området.</textBlock>
  </contentBlock>
  <contentBlock page="0" id="i-7b523884eb8bf41c">
    <textBlock id="i-9e8696439790b67f">När det gäller de alternativ som kan komma i fråga i detta sammanhang, anser vi att ansvaret i första hand ligger på Vattenfall. Det är Vattenfall som moraliskt skall ta ansvar för att försöka skapa möjligheter att ta till vara de resurser av mänsklig kompetens som friställs på resp. orter. I andra hand är det regionalpolitiska och arbetsmarknadspolitiska åtgärder som måste vidtas på gängse sätt. De som friställs från något annat företag, som inte råkar vara statligt, har samma rätt som de som arbetar i statliga företag, oavsett om det är i Norrland eller i någon annan del av landet, att få uppbackning från statsmakten när det gäller dessa åtgärder.</textBlock>
  </contentBlock>
  <contentBlock page="0" id="i-83f4e21cfdc80d79">
    <textBlock id="i-94eba24d99e7ae91">Jag vill till sist, herr talman, bara erinra om att riksdagen i stor enighet har ställt avkastningskrav på Vattenfall, vilka motsvarar ungefär de krav som ställs på den övriga marknaden -- de kanske är något i underkant. Vi har ställt krav på att</textBlock>
    <textBlock id="i-65eff489e80b7ed2">Vattenfall skall agera på exakt samma villkor som motsvarande privata aktiebolag och därmed ha en rationell drift och bemanning.</textBlock>
  </contentBlock>
  <contentBlock page="0" id="i-f7517ce88492b1c3">
    <textBlock id="i-7e79ef8a1215bc27">Självfallet måste vi mellan bolagsstämmorna ha förtroende för att styrelsen fattar korrekta beslut.</textBlock>
    <textBlock id="i-0965c0f05498e014">Om man inte har förtroende för styrelsen skall man självfallet begära dess avgång och ersätta den med en annan styrelse som man anser uppfyller de krav när det gäller mål och avkastning som riksdagen har ställt.</textBlock>
  </contentBlock>
  <contentBlock page="0" id="i-92ed81ec026939a9">
    <textBlock id="i-b69a5f6a08de1d31">Herr talman! Jag har förtroende för Vattenfalls styrelse och ledning. Jag tror att det kommer att vidtas åtgärder för att klara delar av de sysselsättingsproblem som uppstår. Vi följer mycket noga den utveckling som sker på de mest utsatta orterna när det gäller de säkerhetsaspekter som har berörts och vilka regionala arbetsmarknadspolitiska insatser som kan komma att behövas och som i så fall kommer att initieras av regionala myndigheter resp.</textBlock>
    <textBlock id="i-8dee2818fff573b2">Arbetsmarknadsdepartementet.</textBlock>
  </contentBlock>
  <contentBlock page="0" id="i-336d5adf2dcdad3c">
    <textBlock id="i-45871e7e8dbe7ff7">Anf. 38  STEN-OVE SUNDSTRÖM (s):</textBlock>
  </contentBlock>
  <contentBlock page="0" id="i-d053efd8e2195374">
    <textBlock id="i-87570e3daf631d38">Herr talman! Näringsministern och jag kan vara överens om att Vattenfall självfallet har ett ansvar.</textBlock>
    <textBlock id="i-4c1bc04ae00ab5a8">Det är vi helt överens om. Sedan säger näringsministern att om detta inte går, får vi gå in med de regionalpolitiska medlen och resurserna.</textBlock>
    <textBlock id="i-cbbb8607adba5741">Det är en mycket långsiktig och trög väg att agera.</textBlock>
    <textBlock id="i-b7598713fec7757d">Det räcker inte med att företaget Vattenfalls styrelse och ledning har det direkta ansvaret. Här måste ägaren vara beredd att arbeta.</textBlock>
  </contentBlock>
  <contentBlock page="0" id="i-314f3974bcbfdf1a">
    <textBlock id="i-13efed36307344d4">Jag kan förstå att en näringsminister inte i alla lägen kan agera för att klara strukturförändringar när företag rationaliserar eller läggs ner. Det är naturligt. Men detta är en alldeles speciell situation. Vi måste som politiker ta ett ansvar, när staten har utvunnit och exploaterat de naturresurser som kommunen har, mot löfte om att det skulle ge arbete och trygghet i utbyte. Då måste vi också se till att vi håller löftena, näringsministern, och se till att man får behålla jobben i en så utsatt del av landet. Allt annat agerande är ett svek mot kommunen och dess invånare.</textBlock>
  </contentBlock>
  <contentBlock page="0" id="i-e47c11ada1fbb82a">
    <textBlock id="i-033980f2f41e03bf">Här kan vi genom att använda en mindre del av de vinster som staten skapar i kommunen se till att vi får nya jobb. Låt oss göra det! Det finns många exempel på hur man tekniskt klarar av en sådan sak. Jag kan föreställa mig att man kan skapa ett utvecklingsbolag för en liten del av dessa vinster, där Vattenfall får stå för kompetens och kapital under t.ex. en tjugoårsperiod. När det gäller tekniken kan man alltid finna en lösning på något sätt. Det är viktigt att vi som politiker visar ett engagemang i dessa frågor och inte ständigt hänvisar till att om det misslyckas, är det de regionalpolitiska resurserna och medlen som skall ta över.</textBlock>
  </contentBlock>
  <contentBlock page="0" id="i-d858f11b00fc5c3e">
    <textBlock id="i-87163d4f94ae6954">Det finns ju kapital i kommunen. Staten pumpar ut guld, miljardvinster från regionen. Det krävs bara litet engagemang från ägaren, Per Westerberg!</textBlock>
  </contentBlock>
  <contentBlock page="0" id="i-0e695fed55896a01">
    <textBlock id="i-e5c8871f943f5ac8">Här ligger knuten. Man får inte skylla ifrån sig hela tiden på företagets, i det här fallet Vattenfalls, ledning. Jag tror säkert att ledningen gör det bästa den kan av situationen. Men ägaren får aldrig åsidosätta sitt ansvar i en kommun när ett företag har exploaterat naturtillgångar. Det är viktigt.</textBlock>
  </contentBlock>
  <contentBlock page="0" id="i-c71f178e9223a894">
    <textBlock id="i-39f4d7d5cfc25b68">Anf. 39  SIGGE GODIN (fp):</textBlock>
  </contentBlock>
  <contentBlock page="0" id="i-18405fa523d6da4f">
    <textBlock id="i-911dcd91873f8a73">Herr talman! Det är utmärkt att regeringen följer denna viktiga fråga. Som jag sade tidigare är den inte bara viktig för människorna i Norrlands inland utan även för landet som helhet.</textBlock>
  </contentBlock>
  <contentBlock page="0" id="i-3bfbc2805c038260">
    <textBlock id="i-68d5b4635455d875">Jag skulle vilja återkomma till säkerhetsfrågorna.</textBlock>
    <textBlock id="i-ef9d8454daaf259f">Är det inte rimligt att man jämsides med omstruktureringen prövar frågorna om säkerheten vid dammarna, näringsministern? Man skall väl inte strukturera om och göra samma misstag som i</textBlock>
    <textBlock id="i-499f418428dcceed">Norrbotten tidigare, och tvingas ändra tillbaka, för att man inte klarar den stora kapaciteten. Är det inte rimligt att göra det parallellt, i stället för att först strukturera om och skära ner på personalen, och sedan konstaterar statliga myndigheter att dammsäkerheten skall höjas? Då skall det ju prövas fyra fem år i efterhand. Det är fullständligt ologiskt att göra på det sättet.</textBlock>
  </contentBlock>
  <contentBlock page="0" id="i-ad275e57d7400234">
    <textBlock id="i-cd8e9500f4eb7f39">Jag skulle vilja ha ett mera korrekt svar på hur regeringen ser på dammsäkerheten. Jag förstår att näringsministern inte har kunnat ge besked om det, eftersom frågan inte var ställd i interpellationen.</textBlock>
    <textBlock id="i-21bd504f2edf63ee">Men det är en huvudfråga att fundera över. Hur klarar man dammsäkerheten? Hur klarar man att styra så oerhört många delar i en verksamhet när det handlar om flera älvar? Det handlar inte bara om att ha servicepersonal i närheten som kan hinna fram i tid. Någon måste också varsla personalen, så att de kan ge sig ut.</textBlock>
  </contentBlock>
  <contentBlock page="0" id="i-03722206095aaeea">
    <textBlock id="i-66b1600c963a9103">Frågan om vem som har det totala ansvaret vid varje älv har ställts till Vattenfall också. Vattenfall säger: Det är en s.k. bra fråga. Jag hoppas att näringsministern tar med sig den frågan hem. Ställ den gärna till Vattenfall igen och försök komma överens om vem som har det totala ansvaret. Det är väsentligt, när så enorma värden står på spel och oroväckande saker kan hända.</textBlock>
  </contentBlock>
  <contentBlock page="0" id="i-38eeb16c2e57c269">
    <textBlock id="i-4b5793bafc7969a9">Jag vill återkomma till detta med rationaliseringar och omstruktureringar. Självfallet är personalen vid alla anläggningar mycket intresserad av att medverka till att rationaliseringar sker och att verksamheten blir effektivare. I Näsåker har man genomfört en tioprocentig nedskärning av personalen. Man prövar den modellen. Nu skall den modellen slås sönder och personalen flyttas om. Personalen skall skickas till en enda central i</textBlock>
    <textBlock id="i-3d9497c54cbfad24">Jämtland. Dessutom blir en stor del av personalen arbetslös. Det finns mycket att göra på detta område, om man gör det tillsammans. Jag hoppas att den löntagarkonsult som har uppdraget i dag får tid på sig att verkligen utreda frågan.</textBlock>
  </contentBlock>
  <contentBlock page="0" id="i-0fc745de3480c321">
    <textBlock id="i-2a51359181dd267c">Anf. 40  Näringsminister PER WESTERBERG</textBlock>
    <textBlock id="i-df51513689c185b9">(m):</textBlock>
  </contentBlock>
  <contentBlock page="0" id="i-c70da23ab3eb25eb">
    <textBlock id="i-b78e674540d6d942">Herr talman! Först till Sten-Ove Sundström om</textBlock>
    <textBlock id="i-e2c973e9ac357117">Vattenfalls ansvar: Jag anser att Vattenfall har exakt samma ansvar mot sina anställda som</textBlock>
    <textBlock id="i-2f72cbc0005f040f">Sydkraft har vid de älvar där man har ansvaret för driften och äger kraftstationer. Det råder ingen principiell skillnad. Det finns ett arbetsgivaransvar att vid omstruktureringar försöka ta till vara de resurser som finns och om möjligt hjälpa anställda till nya anställningar. Jag tycker inte att det finns särskilda skäl som talar för att Vattenfall skulle utgöra något unikt exempel, att Vattenfalls anställda skulle ha en särställning i förhållande till exempelvis Sydkrafts anställda eller Bolidens anställda eller till några andra anställda som arbetar med naturtillgångar. Därmed inte sagt att man inte skall göra mycket stora ansträngningar för att försöka finna goda relevanta arbetsuppgifter för den personal som kan komma att friställas.</textBlock>
  </contentBlock>
  <contentBlock page="0" id="i-9edb0e435939794d">
    <textBlock id="i-3b9d73903f230beb">Ger man ansvar och förtroende till en styrelse och en företagsledning för ett statligt företag, vilket för övrigt även aktiebolagslagen förutsätter, måste man också låta dem få möjlighet att fullgöra sina arbetsuppgifter med utgångspunkt i de avkastningskrav och de direktiv Sveriges riksdag och även regering har ställt. Vi har ställt normala avkastningskrav på Vattenfall, i viss mån krav som ligger i underkant. Riksdagen har fastställt riktlinjer för att de statliga företagen skall agera precis på samma sätt som motsvarande privata.</textBlock>
    <textBlock id="i-c10bdbe3ffe2f2f9">Därmed måste vi agera efter de principerna och inte gripa in mellan olika bolagsstämmor och försöka detaljstyra.</textBlock>
  </contentBlock>
  <contentBlock page="0" id="i-406a164653f34bee">
    <textBlock id="i-b0612a77c101ddbe">Jag skall gärna titta ytterligare på vad som görs eller kan göras när det gäller dammsäkerheten. Det kan finnas oklarheter i uppdelningen mellan Svenska kraftnät och Vattenfall. Jag skall gärna ställa frågan om det finns någon sådan just i det fallet. Annars är det samma uppdelning som gäller mellan Svenska kraftnät och alla andra kraftverksägare runt om i</textBlock>
    <textBlock id="i-aedcbeb034049b41">Sveriges land, oavsett om det är i älvdalar eller någon annanstans.</textBlock>
  </contentBlock>
  <contentBlock page="0" id="i-fddce3c06da50093">
    <textBlock id="i-3c2a27b6cc6ae95e">Anf. 41  STEN-OVE SUNDSTRÖM (s):</textBlock>
  </contentBlock>
  <contentBlock page="0" id="i-6c29e6423c591919">
    <textBlock id="i-b2fcd60a1913f941">Herr talman! Näringsministern säger att Vattenfall inte är något unikt exempel. Samma ansvar gäller i många andra företag. Självfallet har alla företag ett ansvar för sin sysselsättning. Men inte bara företaget utan också ägaren, staten, och därmed dess yttersta representant, näringsministern, har ett ansvar för hela regionen. När vi i riksdagen fattade beslut om att exploatera naturtillgångar i</textBlock>
    <textBlock id="i-49d44f38155de38d">Jokkmokks kommun talade vi om att det skulle ge ett utbyte i form av sysselsättning. Vi lägger inte ner produktion och flyttar inte någon verksamhet.</textBlock>
    <textBlock id="i-bc5925e5110a0bd8">Tvärtom ger verksamheten mer och mer kapital och guld för det svenska folkhushållet och svenska staten. Självfallet finns inte bara ett moraliskt ansvar utan också ett politiskt ansvar.</textBlock>
  </contentBlock>
  <contentBlock page="0" id="i-b0e94b55c3fc0928">
    <textBlock id="i-bfd89a6e75f49687">Frågan har av självklara skäl diskuterats rätt mycket i mitt län under den senaste tiden. I början av året träffades samtliga representanter på</textBlock>
    <textBlock id="i-3d7e1772c1eeeaf9">Norrbottens riksdagsbänk för att hitta vägar ut för att om möjligt försöka hjälpa till. Vi var överens om att det i första hand naturligtvis är företagets ansvar. Men det är också ägarens ansvar. Jag noterar av den debatt som Per Westerberg har bidragit till här i dag att de borgerliga signalerna tydligen inte har gått fram till honom eller också har han inte lyssnat på dem.</textBlock>
  </contentBlock>
  <contentBlock page="0" id="i-e285d7d43ef3fa15">
    <textBlock id="i-e872b3fa525723e2">Jag har dock den klara uppfattningen att näringsministern och regeringen inte kan svära sig fria från följderna av det som har hänt.</textBlock>
    <textBlock id="i-b712a77013d920f7">Näringsministern får inte stoppa huvudet i busken och tro att problemen löser sig själva, utan det krävs ett aktivt engagemang från ägarnas sida, i första hand för företaget, i andra hand moraliskt och politiskt för att klara en så viktig samhällsfråga.</textBlock>
  </contentBlock>
  <contentBlock page="0" id="i-651e6763aeb530ea">
    <textBlock id="i-7510664a2b89c085">Vi måste visa ett engagemang och inte bara hänvisa till regionalpolitiska effekter och resurser. Per</textBlock>
    <textBlock id="i-2eddb2efed391ea3">Westerberg måste verkligen engagera sig i den här frågan. Annars blir det besvärligt att försvara politiken framöver.</textBlock>
  </contentBlock>
  <contentBlock page="0" id="i-c8ee8906a3164832">
    <textBlock id="i-dcd9eb828924b2d3">Jag är övertygad om att Per Westerberg har ett förtroende för Vattenfalls styrelse och ledning, och det är bra. Jag hoppas också att befolkningen i regionen skall ha kvar någon form av politiskt förtroende för näringsministern när behandlingen av denna fråga närmar sig sitt slut.</textBlock>
  </contentBlock>
  <contentBlock page="0" id="i-e79688ed27702b45">
    <textBlock id="i-e425465b75e038ce">Anf. 42  SIGGE GODIN (fp):</textBlock>
  </contentBlock>
  <contentBlock page="0" id="i-ca92510a199d44f9">
    <textBlock id="i-92f37c0e0e5bf25e">Herr talman! Jag erkänner att jag när jag jämför näringsministerns uttalanden här i debatten med det lämnade svaret ser en ljusning och får en förhoppning om att regeringen inser att denna fråga har en sådan vidd att den måste följas med största uppmärksamhet. Självklart skall Vattenfall göra mycket stora ansträngningar för att skaffa ersättningsjobb, men det är också självklart att det skall ske i rätt turordning.</textBlock>
  </contentBlock>
  <contentBlock page="0" id="i-b218c92ecb915ea2">
    <textBlock id="i-1e0703f40de5079b">Som här har framkommit kommer el från framför allt den äldre vattenkraften i framtiden att bli oerhört lönsam i förhållande till nyutbyggd elkraft, kanske såväl från kärnkraftverk som från vattenkraftverk. Det kommer att göras mycket stora vinster. Då måste man också se till att berörda regioner verkligen får leva vidare. Det är inte rimligt att det skall förekomma verksamheter ute i skogarna utan att det där bor någon enda människa. Det dras in på skogsnäringen och även på andra håll, och man skall därför ta ett ansvar för detta.</textBlock>
  </contentBlock>
  <contentBlock page="0" id="i-4d5efe87a8efbead">
    <textBlock id="i-17ebecf9debac76b">Jag blir som lekman litet förvånad när jag ser att man senarelägger reinvesteringar i de kraftverk som det gäller. Det handlar om tolv år. Det betyder att man kommer fram till kärnkraftsavvecklingen innan det möjligen skall göras några insatser, framför allt i Ångermanälven. Jag frågar mig om det är rimligt att vi skall hantera nationalegendomar på det sättet. Om investeringar senareläggs på detta vis kan olyckor inträffa.</textBlock>
    <textBlock id="i-07aebfd979a4e001">Framför allt kommer vi kanske inte att få ut maximal effekt.</textBlock>
  </contentBlock>
  <contentBlock page="0" id="i-20f66573fcce26dc">
    <textBlock id="i-ac15c394c63f2684">Med en personal som har en rimlig arbetsbörda och som kan kontrollera verksamheten kan varje kraftverk köras med maximal effekt, vilket är till glädje inte bara för Vattenfall utan för alla oss som är beroende av billig elkraft i vårt land. Det är här faktiskt fråga om en nationalegendom.</textBlock>
  </contentBlock>
  <contentBlock page="0" id="i-f8caf1b2f29daaee">
    <textBlock id="i-f3991d774b378f79">Det är vidare viktigt att veta vem som har det totala säkerhetsansvaret, men när länsstyrelserna, som har ansvaret för detta ute i regionerna, har ställt den frågan har de inte fått något svar. Det är viktigt att vi politiker ger ett besked i den frågan, om det finns något svar på den. Annars måste vi se till att det problemet blir löst.</textBlock>
  </contentBlock>
  <contentBlock page="0" id="i-31cfd8035be43633">
    <textBlock id="i-d755d7934d268d1f">Anf. 43  Näringsminister PER WESTERBERG</textBlock>
    <textBlock id="i-441ca342773bf947">(m):</textBlock>
  </contentBlock>
  <contentBlock page="0" id="i-77060f8d2b8eeae9">
    <textBlock id="i-09e0b95dfa1ed404">Herr talman! Mycket kort: Det finns ett arbetsgivaransvar i samband med de omstruktureringar som jag har nämnt. Jag tycker att det är felaktigt att säga att Vattenfalls ansvar skulle skilja sig från det som andra kraftägare har runt om i Sverige. Det är likvärdigt.</textBlock>
  </contentBlock>
  <contentBlock page="0" id="i-c635b5962ea6492a">
    <textBlock id="i-d003b31ba1f2b205">Det är också felaktigt att tro att vi kan springa ifrån avkastningskrav som Sveriges riksdag har fastställt i form av riktlinjer för de statliga företagen.</textBlock>
    <textBlock id="i-08ecdd1ac949a4da">Vattenfall skall vid omstruktureringen ta sitt ansvar precis som övriga arbetsgivare. Det är moraliskt riktigt. Jag ämnar inte frånta Vattenfall det ansvaret genom att försöka ta över det. Däremot skall vi självfallet följa denna fråga, precis som vi skall följa andra utomordentligt känsliga omstruktureringar, oavsett om det gäller LKAB,</textBlock>
    <textBlock id="i-22e3b08b75877d3e">Boliden, Sydkraft, något stålverk e.d. Vi har samma ansvar för hela Sveriges folk och för hela den svenska arbetskraften.</textBlock>
  </contentBlock>
  <contentBlock page="0" id="i-a84714397f902ec8">
    <textBlock id="i-955d4c1a0bb2f24b">Det sades vidare att el från Vattenkraft kommer att ge stora vinster och att detta för med sig ett moraliskt ansvar. Ja, det kan sägas att ett lönsamt företag kan anses ha något större ansvar än ett som är mer pressat, men det gäller inte bara för</textBlock>
    <textBlock id="i-1dc3f167a276a809">Vattenfall utan för samtliga företag. Vattenfall är i det avseendet inget särfall. Samma sak gäller beträffande kraftstationer i andra älvdalar och med andra ägare.</textBlock>
  </contentBlock>
  <contentBlock page="0" id="i-dc65b6d94b37eaa3">
    <textBlock id="i-5d0e827ec2e966eb">Till sist vill jag beträffande säkerhetsfrågorna säga att vi gärna skall ta upp dem. Finns det oklarheter, skall de självfallet klaras ut. Om det i</textBlock>
    <textBlock id="i-5fc69a14fbbb5096">Västernorrlands län har ställts frågor som inte har kunnat besvaras, skall vi självfallet ta upp dem.</textBlock>
  </contentBlock>
  <contentBlock page="0" id="i-ade92392a66e591e">
    <textBlock id="i-838ae2ec7e9b36ec">Överläggningen var härmed avslutad.</textBlock>
  </contentBlock>
  <contentBlock page="0" id="i-5b0d072f8e2d38ef">
    <textBlock id="i-f6e31c480244a787">8 §  Hänvisning av ärende till utskott</textBlock>
  </contentBlock>
  <contentBlock page="0" id="i-c984d692504d33e6">
    <textBlock id="i-1a0fe49165003811">Föredrogs och hänvisades</textBlock>
  </contentBlock>
  <contentBlock page="0" id="i-524c319937b9c393">
    <textBlock id="i-516592c6eaa3b880">Proposition</textBlock>
  </contentBlock>
  <contentBlock page="0" id="i-51f17de530ff1fda">
    <textBlock id="i-0c787a99be22f27e">1992/93:59 till trafikutskottet</textBlock>
  </contentBlock>
  <contentBlock page="0" id="i-f856aa6e73485810">
    <textBlock id="i-9503b687ec758d54">9 §  Hänvisning av proposition 1992/93:100 till utskott</textBlock>
  </contentBlock>
  <contentBlock page="0" id="i-769f96896b570ab8">
    <textBlock id="i-48501b8dd7415f3a">Proposition 1992/93:100 Förslag till statsbudget för budgetåret 1993/94 föredrogs och hänvisades enligt följande:</textBlock>
  </contentBlock>
  <contentBlock page="0" id="i-a679fcae768902df">
    <textBlock id="i-d8260c1b7ad4e386">Statsbudget för budgetåret 1993/94 till finansutskottet</textBlock>
  </contentBlock>
  <contentBlock page="0" id="i-a33157e03351d935">
    <textBlock id="i-e90e457003aee60a">Bil. 1 Finansplanen till finansutskottet</textBlock>
  </contentBlock>
  <contentBlock page="0" id="i-adbff2ba7acd015c">
    <textBlock id="i-7ddc6fd23ab3cebf">Bil. 2 Kungl. hov- och slottsstaterna till konstitutionsutskottet</textBlock>
  </contentBlock>
  <contentBlock page="0" id="i-f0087dc9f85b7c37">
    <textBlock id="i-39d120d33da30117">Bil. 3 Justitiedepartementet till justitieutskottet</textBlock>
  </contentBlock>
  <contentBlock page="0" id="i-4f76194e863ec075">
    <textBlock id="i-130b5db29f887b3e">med undantag för punkterna</textBlock>
  </contentBlock>
  <contentBlock page="0" id="i-b71e163273250df9">
    <textBlock id="i-f40746ec57c4de83">G 2 Datainspektionen till konstitutionsutskottet</textBlock>
  </contentBlock>
  <contentBlock page="0" id="i-bd2c48bf878ab98c">
    <textBlock id="i-d5cf621643a3e614">H 3--4 Stöd till politiska partier -- Allmänna val till konstitutionsutskottet</textBlock>
  </contentBlock>
  <contentBlock page="0" id="i-729432039547c365">
    <textBlock id="i-38bdd39d93bc8250">H 5 Bidrag till Stiftelsen för utvecklande av god redovisningssed till lagutskottet</textBlock>
  </contentBlock>
  <contentBlock page="0" id="i-c991386598364a21">
    <textBlock id="i-afff7ad560e51ef7">Bil. 4 Utrikesdepartementet till utrikesutskottet</textBlock>
  </contentBlock>
  <contentBlock page="0" id="i-21322dee2fae2b07">
    <textBlock id="i-0b0e66aef1d3c3ee">med undantag för punkterna</textBlock>
  </contentBlock>
  <contentBlock page="0" id="i-795ce25325ba4005">
    <textBlock id="i-6dd501f7ce85ea83">B 6--7 Organisationer för internationell handel och råvarusamarbete m.m. -- Internationell råvarulagring till näringsutskottet</textBlock>
  </contentBlock>
  <contentBlock page="0" id="i-96f67b86cf9d7ccc">
    <textBlock id="i-5ee2dad1bb3ac564">B 9 Fredsbevarande verksamhet till försvarsutskottet</textBlock>
  </contentBlock>
  <contentBlock page="0" id="i-758be067b4dc845c">
    <textBlock id="i-778f0d2169386e4c">E 1 Kommerskollegium och</textBlock>
  </contentBlock>
  <contentBlock page="0" id="i-23e61112262039f3">
    <textBlock id="i-a8cea348c97ae1c9">E 2--3 Exportfrämjande verksamhet --</textBlock>
    <textBlock id="i-03d7cf4a93e15c18">Exportkreditnämnden, täckande av vissa utgifter för skadeersättningar till näringsutskottet</textBlock>
  </contentBlock>
  <contentBlock page="0" id="i-1d47829c4108f0ab">
    <textBlock id="i-dc4c86e978f120b7">Bil. 5 Försvarsdepartementet till försvarsutskottet</textBlock>
  </contentBlock>
  <contentBlock page="0" id="i-7ddc33cd7daa92db">
    <textBlock id="i-5337670c0ada2a0a">Bil. 6 Socialdepartementet till socialutskottet</textBlock>
  </contentBlock>
  <contentBlock page="0" id="i-2d1557cfcc4f98d5">
    <textBlock id="i-b07995b51d64373d">med undantag för</textBlock>
  </contentBlock>
  <contentBlock page="0" id="i-113855fc8a33319a">
    <textBlock id="i-54038d77431cf5a7">punkterna</textBlock>
  </contentBlock>
  <contentBlock page="0" id="i-d355bb7ccb2253c0">
    <textBlock id="i-c27e76047c60ffee">B 2 Bostadsbidrag till bostadsutskottet</textBlock>
  </contentBlock>
  <contentBlock page="0" id="i-10f8bfba008d8e9e">
    <textBlock id="i-25ec64f2cc5da44a">B 3 Bidrag till föräldraförsäkringen,</textBlock>
  </contentBlock>
  <contentBlock page="0" id="i-d3d3dc36fee5b775">
    <textBlock id="i-c7cb3ca48489fc46">B 7 Barnpensioner och</textBlock>
  </contentBlock>
  <contentBlock page="0" id="i-5056bfb7d5df9e84">
    <textBlock id="i-aae16bd8cde208e0">B 8 Vårdbidrag för handikappade barn till socialförsäkringsutskottet</textBlock>
  </contentBlock>
  <contentBlock page="0" id="i-7c393cd1886e113e">
    <textBlock id="i-7591ee11e9da06cd">Litt. C Ekonomisk trygghet vid sjukdom, handikapp och ålderdom till socialförsäkringsutskottet</textBlock>
  </contentBlock>
  <contentBlock page="0" id="i-f5c916036d53dfc0">
    <textBlock id="i-d3aee8683b07383b">punkterna</textBlock>
  </contentBlock>
  <contentBlock page="0" id="i-6c76ca587f12097d">
    <textBlock id="i-1741a7597a21e0a6">E 2 Bostadsanpassningsbidrag m.m. till bostadsutskottet</textBlock>
  </contentBlock>
  <contentBlock page="0" id="i-df9f7def18d37d4e">
    <textBlock id="i-5f25467ca8098382">G 1--2 Riksförsäkringsverket -- Allmänna försäkringskassor till socialförsäkringsutskottet</textBlock>
  </contentBlock>
  <contentBlock page="0" id="i-1059498a4c8deda0">
    <textBlock id="i-2b2177964c920594">Bil. 7 Kommunikationsdepartementet till trafikutskottet</textBlock>
  </contentBlock>
  <contentBlock page="0" id="i-3a97a42890c8953a">
    <textBlock id="i-6902a0c5d1cf05ec">Bil. 8 Finansdepartementet till finansutskottet</textBlock>
  </contentBlock>
  <contentBlock page="0" id="i-d3a95ee262041f1f">
    <textBlock id="i-c0a46ffc5596955b">med undantag för</textBlock>
  </contentBlock>
  <contentBlock page="0" id="i-aa6d5412e928e9d1">
    <textBlock id="i-5f2f20932cf56026">avsnitten</textBlock>
  </contentBlock>
  <contentBlock page="0" id="i-7cfaf0a2eb201bd7">
    <textBlock id="i-8929e21d4cdb88b2">1 Tillfälliga skattelättnader för egenföretagare till skatteutskottet</textBlock>
  </contentBlock>
  <contentBlock page="0" id="i-c56030c12024c6e0">
    <textBlock id="i-8586dddbf8a43a21">3 Statsförvaltningens Europakompetens till arbetsmarknadsutskottet</textBlock>
  </contentBlock>
  <contentBlock page="0" id="i-9867b4a0fb325391">
    <textBlock id="i-fa0e71bc7a889a65">7 Regelreformering, språkvård och samhällsinformation till konstitutionsutskottet</textBlock>
  </contentBlock>
  <contentBlock page="0" id="i-b724d6b485a1782e">
    <textBlock id="i-2d2c882cd7af0840">punkterna</textBlock>
  </contentBlock>
  <contentBlock page="0" id="i-cfdbc7287ebe79a2">
    <textBlock id="i-925275f72f1e6e8c">B 1--2 Riksskatteverket (mom. 1--2) --</textBlock>
    <textBlock id="i-2b9d9ab7cd620734">Skattemyndigheterna (mom. 3) till skatteutskottet</textBlock>
  </contentBlock>
  <contentBlock page="0" id="i-74ec7d37ed092dfc">
    <textBlock id="i-60f21e5c69f985ad">B 3 Kronofogdemyndigheterna (mom. 4) till lagutskottet</textBlock>
  </contentBlock>
  <contentBlock page="0" id="i-053170bb2d6b4308">
    <textBlock id="i-c9096fc377bd5cab">E 1 Tullverket till skatteutskottet</textBlock>
  </contentBlock>
  <contentBlock page="0" id="i-e1c3bb8edf7af892">
    <textBlock id="i-2bc5f79a3edbd05e">E 3 Finansinspektionen och</textBlock>
  </contentBlock>
  <contentBlock page="0" id="i-6b82a06b5a91ec7e">
    <textBlock id="i-29540125400b5cdd">E 9 Bankstödsnämnden till näringsutskottet</textBlock>
  </contentBlock>
  <contentBlock page="0" id="i-559a164b78ce8fba">
    <textBlock id="i-d8b9822ee2702cde">F 1--5 Statens arbetsgivarverk -- Bidrag till</textBlock>
    <textBlock id="i-5437f5d58c04ac65">Statshälsan,</textBlock>
  </contentBlock>
  <contentBlock page="0" id="i-a48ed3a1324400b9">
    <textBlock id="i-d3e01aeb1892cec7">F 7 Trygghetsåtgärder för statsanställda och</textBlock>
  </contentBlock>
  <contentBlock page="0" id="i-8062325a03536a8b">
    <textBlock id="i-16418b1eff008351">F 8 Tjänstepensioner för skolledare och lärare till arbetsmarknadsutskottet</textBlock>
  </contentBlock>
  <contentBlock page="0" id="i-86d042c2c2758524">
    <textBlock id="i-0cd23258a7615dd9">G 1--9 Boverket -- Statens bostadskreditnämnd till bostadsutskottet</textBlock>
  </contentBlock>
  <contentBlock page="0" id="i-7054b2c1556859d9">
    <textBlock id="i-97fff73e8ba5d27b">G 11 Statlig kreditgaranti för bostadsanskaffningslån till arbetsmarknadsutskottet</textBlock>
  </contentBlock>
  <contentBlock page="0" id="i-b4d5be9a13b20035">
    <textBlock id="i-cd9eafadaae2bfcf">I 1--2 Bidrag till vissa handikappade ägare av motorfordon -- Exportkreditbidrag till skatteutskottet</textBlock>
  </contentBlock>
  <contentBlock page="0" id="i-f3c11f93cb804390">
    <textBlock id="i-4e0bd8eb10581957">I 3 Kostnader för vissa nämnder till arbetsmarknadsutskottet</textBlock>
  </contentBlock>
  <contentBlock page="0" id="i-85eed4f324d6c067">
    <textBlock id="i-9b23b90b27e46594">I 4 Bokföringsnämnden till lagutskottet</textBlock>
  </contentBlock>
  <contentBlock page="0" id="i-0a53a1f041b5f4ec">
    <textBlock id="i-e30ac3c3262859b7">I 5 Stöd till idrotten till kulturutskottet</textBlock>
  </contentBlock>
  <contentBlock page="0" id="i-24ddc015805a192a">
    <textBlock id="i-326a0f35d5b3fa86">I 7 Bidrag till EFTA:s fond för ekonomisk och social utjämning till EES-utskottet</textBlock>
  </contentBlock>
  <contentBlock page="0" id="i-bc37a5726bcfc981">
    <textBlock id="i-b1d7ff33854cdc15">I 8-9 Statliga ägarinsatser m.m. i AB Industrikredit och Nordbanken -- Åtgärder för att stärka det finansiella systemet till näringsutskottet</textBlock>
  </contentBlock>
  <contentBlock page="0" id="i-5ed56ded4c4eb4d8">
    <textBlock id="i-0e279134d09ff1e7">Bil. 9 Utbildningsdepartementet till utbildningsutskottet</textBlock>
  </contentBlock>
  <contentBlock page="0" id="i-39b5c697d502261d">
    <textBlock id="i-1f3faa90ccf6e3ae">med undantag för</textBlock>
  </contentBlock>
  <contentBlock page="0" id="i-9a901798374c09a0">
    <textBlock id="i-f7f9ccf7fa96a8d2">punkterna</textBlock>
  </contentBlock>
  <contentBlock page="0" id="i-a94c38e7ef72554f">
    <textBlock id="i-79076e38e9506770">A 3 Kostnader för Sveriges medlemskap i Unesco m.m. till kulturutskottet</textBlock>
  </contentBlock>
  <contentBlock page="0" id="i-8713832d49bca0de">
    <textBlock id="i-82bf189df56e70ad">A 4 Sametinget till konstitutionsutskottet</textBlock>
  </contentBlock>
  <contentBlock page="0" id="i-c740a15967677b8e">
    <textBlock id="i-611ed3c92a900d01">Litt. C Folkbildning till kulturutskottet</textBlock>
  </contentBlock>
  <contentBlock page="0" id="i-4c98f510fc94037c">
    <textBlock id="i-8e511b6d231cb4a8">Litt. F Studiestöd m.m. till socialförsäkringsutskottet</textBlock>
  </contentBlock>
  <contentBlock page="0" id="i-78e29a2aebc04edc">
    <textBlock id="i-de55c7ced2e27152">Bil. 10 Jordbruksdepartementet till jordbruksutskottet</textBlock>
  </contentBlock>
  <contentBlock page="0" id="i-a25e1391d0abc67a">
    <textBlock id="i-eb587b39bd29b54a">med undantag för</textBlock>
  </contentBlock>
  <contentBlock page="0" id="i-feef32b5e77c5898">
    <textBlock id="i-673852af1abb70d0">Litt. E Rennäringen m.m. till bostadsutskottet</textBlock>
  </contentBlock>
  <contentBlock page="0" id="i-1a5245410d2b1f46">
    <textBlock id="i-0ef8bca8f0d8e448">punkterna</textBlock>
  </contentBlock>
  <contentBlock page="0" id="i-b2358f3cb9be7105">
    <textBlock id="i-6b049654da5250df">H 1--2 Statens livsmedelsverk -- Täckande av vissa kostnader för köttbesiktning m.m. till lagutskottet</textBlock>
  </contentBlock>
  <contentBlock page="0" id="i-70aaaa2f408c252c">
    <textBlock id="i-7d4208699beaffae">Litt. I Utbildning och forskning till utbildningsutskottet</textBlock>
  </contentBlock>
  <contentBlock page="0" id="i-24cfd475e2730a3f">
    <textBlock id="i-6e19e13c86325a8c">Litt. J Biobränslen till näringsutskottet</textBlock>
  </contentBlock>
  <contentBlock page="0" id="i-a79e2260ad5470e1">
    <textBlock id="i-bdab4a9b2fa1caca">Bil. 11 Arbetsmarknadsdepartementet till arbetsmarknadsutskottet</textBlock>
  </contentBlock>
  <contentBlock page="0" id="i-d019e96a39866ce5">
    <textBlock id="i-075a1bc2b8bc1f01">Bil. 12 Kulturdepartementet till kulturutskottet</textBlock>
  </contentBlock>
  <contentBlock page="0" id="i-36d332bc3e881fcb">
    <textBlock id="i-a8c0cfb2fef72e4f">med undantag för</textBlock>
  </contentBlock>
  <contentBlock page="0" id="i-de21aac673428d6b">
    <textBlock id="i-f8180c251c4e91ea">punkterna</textBlock>
  </contentBlock>
  <contentBlock page="0" id="i-424fb207ed3db360">
    <textBlock id="i-5974d92bc6563e01">B 4 Stöd till icke-statliga kulturlokaler,</textBlock>
  </contentBlock>
  <contentBlock page="0" id="i-24ebac0aa4fa4b69">
    <textBlock id="i-c4494329f9d1c2e8">B 20 Bidrag för konstnärlig utsmyckning i bostadsområden och</textBlock>
  </contentBlock>
  <contentBlock page="0" id="i-f0231c18998264f1">
    <textBlock id="i-9b108e0e1b29a8f4">B 30 Kulturstöd vid ombyggnad m.m. till bostadsutskottet</textBlock>
  </contentBlock>
  <contentBlock page="0" id="i-171f5b21e81802d5">
    <textBlock id="i-781a87598e13b575">C 5--10 Presstödsnämnden och</textBlock>
    <textBlock id="i-8c42b75412f3ddb4">Taltidningsnämnden -- Stöd till radio och kassettidningar och</textBlock>
  </contentBlock>
  <contentBlock page="0" id="i-1308b17ed0d3d760">
    <textBlock id="i-f334a4237d3a160a">C 14 Bidrag till Stiftelsen för lättläst nyhetsinformation och litteratur till konstitutionsutskottet</textBlock>
  </contentBlock>
  <contentBlock page="0" id="i-33070ad55ea72cee">
    <textBlock id="i-8e80205134a13f7c">Litt. D Invandring m.m. till socialförsäkringsutskottet</textBlock>
  </contentBlock>
  <contentBlock page="0" id="i-87d800fdf2c6ac55">
    <textBlock id="i-69326e6b3ff32e53">Litt. E Jämställdhetsfrågor till arbetsmarknadsutskottet</textBlock>
  </contentBlock>
  <contentBlock page="0" id="i-f224e5e315d500fb">
    <textBlock id="i-80a9eac2e5f47da1">Bil. 13 Näringsdepartementet till näringsutskottet</textBlock>
  </contentBlock>
  <contentBlock page="0" id="i-86f1ba8177cba1b6">
    <textBlock id="i-bbbf5fa808b9237a">med undantag för</textBlock>
  </contentBlock>
  <contentBlock page="0" id="i-02e37267a572919b">
    <textBlock id="i-1733b01ae47dbd28">punkterna</textBlock>
  </contentBlock>
  <contentBlock page="0" id="i-85ebb8be430272df">
    <textBlock id="i-c98a56ee704ebba1">B 6 Styrelsen för Sverigebilden till kulturutskottet</textBlock>
  </contentBlock>
  <contentBlock page="0" id="i-5cb1be83774bee6e">
    <textBlock id="i-4f10c4138e930215">D 1 Marknadsdomstolen till lagutskottet</textBlock>
  </contentBlock>
  <contentBlock page="0" id="i-57930d088553dee6">
    <textBlock id="i-92d1ce09282b90f0">F 11--15 Byggnadsforskning -- Statens institut för byggnadsforskning: Utrustning (mom. 9--13) till bostadsutskottet</textBlock>
  </contentBlock>
  <contentBlock page="0" id="i-b41fc9cf4d5f1a89">
    <textBlock id="i-a65e25f157bc63d6">G 8--9 Patent- och registreringsverket --</textBlock>
    <textBlock id="i-6cea9028a437c114">Patensbesvärsrätten till lagutskottet</textBlock>
  </contentBlock>
  <contentBlock page="0" id="i-f6c99e57b5f962fe">
    <textBlock id="i-d88e52c6debd0b94">G13--14 Bidrag till Fonden för fukt- och mögelskador -- Bidrag till åtgärder mot radon i bostäder till bostadsutskottet</textBlock>
  </contentBlock>
  <contentBlock page="0" id="i-bd22d411a847a154">
    <textBlock id="i-05b155491f22d2f9">Bil. 14 Civildepartementet till finansutskottet</textBlock>
  </contentBlock>
  <contentBlock page="0" id="i-593449dd0d59a514">
    <textBlock id="i-fe84e8f1642720c3">med undantag för</textBlock>
  </contentBlock>
  <contentBlock page="0" id="i-8036c7daad02ce10">
    <textBlock id="i-82c845cca7255687">punkt</textBlock>
  </contentBlock>
  <contentBlock page="0" id="i-8b22e86204d85ae7">
    <textBlock id="i-67f69f8654ece351">B 1 Länsstyrelserna m.m. till bostadsutskottet</textBlock>
  </contentBlock>
  <contentBlock page="0" id="i-5d14df3e7671efb1">
    <textBlock id="i-af31637be5bbd95f">Litt. C Stöd till trossamfund m.m. till kulturutskottet</textBlock>
  </contentBlock>
  <contentBlock page="0" id="i-1c6b6dd494c438c6">
    <textBlock id="i-397e937a2d729662">Litt. D Konsumentfrågor till lagutskottet</textBlock>
  </contentBlock>
  <contentBlock page="0" id="i-cd86040b2bb8769b">
    <textBlock id="i-1e2adee627de8d52">Litt. E Ungdomsfrågor till kulturutskottet</textBlock>
  </contentBlock>
  <contentBlock page="0" id="i-3fd855d6bccb5eb3">
    <textBlock id="i-071cd3932d12ab7d">punkterna</textBlock>
  </contentBlock>
  <contentBlock page="0" id="i-b97be286a80947cb">
    <textBlock id="i-16ae9bc59826aeba">F 1 Lotterinämnden och</textBlock>
  </contentBlock>
  <contentBlock page="0" id="i-0128dd7847c391d1">
    <textBlock id="i-f6ec3c1cc7c4a595">F 4 Stöd till ideell verksamhet till kulturutskottet</textBlock>
  </contentBlock>
  <contentBlock page="0" id="i-27d03fd9a7d1e7d1">
    <textBlock id="i-7b0952439401a460">F 2 Stöd till kooperativ utveckling till näringsutskottet</textBlock>
  </contentBlock>
  <contentBlock page="0" id="i-98688747328d4ca6">
    <textBlock id="i-3208bb11c12c460e">F 3 Bidrag till allmänna samligslokaler m.m. till bostadsutskottet</textBlock>
  </contentBlock>
  <contentBlock page="0" id="i-24ec2712c5a63a6f">
    <textBlock id="i-e0afb003e1ae1c03">F 5 Bidrag till kvinnoorganisationernas centrala verksamhet till arbetsmarknadsutskottet</textBlock>
  </contentBlock>
  <contentBlock page="0" id="i-0ecfbc91c9d89efa">
    <textBlock id="i-66bb3ee969ddf19b">Bil. 15 Miljö- och naturresursdepartementet till jordbruksutskottet</textBlock>
  </contentBlock>
  <contentBlock page="0" id="i-38d15a5ac1879987">
    <textBlock id="i-cbe49dbf1355ce51">med undantag för</textBlock>
  </contentBlock>
  <contentBlock page="0" id="i-facd0be016bb0404">
    <textBlock id="i-a8b228aad31b1413">punkterna</textBlock>
  </contentBlock>
  <contentBlock page="0" id="i-ef351d8b8f90183d">
    <textBlock id="i-a7a14c180950d5d5">B 8--9 Kemikalieinspektionen -- Särskilda projekt inom bekämpningsmedelskontrollen till försvarsutskottet</textBlock>
  </contentBlock>
  <contentBlock page="0" id="i-bb57a07ad97070ac">
    <textBlock id="i-8cb412ef7c701354">C 1 Statens strålskyddsinstitut till försvarsutskottet</textBlock>
  </contentBlock>
  <contentBlock page="0" id="i-a15792cd593cef33">
    <textBlock id="i-96ccccc34bc227c2">C 2--4 Statens kärnkraftsinspektion -- Visst internationellt samarbete i fråga om kärnsäkerhet m.m. till näringsutskottet</textBlock>
  </contentBlock>
  <contentBlock page="0" id="i-e5054996444c3334">
    <textBlock id="i-3b86e6018cb937b5">Litt. D Fastighetsdataverksamheten till bostadsutskottet</textBlock>
  </contentBlock>
  <contentBlock page="0" id="i-de4923789d0c552b">
    <textBlock id="i-122bfd7d8291f40c">Litt. E Lantmäteriet till bostadsutskottet</textBlock>
  </contentBlock>
  <contentBlock page="0" id="i-2fd3f4fb2754e26e">
    <textBlock id="i-502678de8a78240f">Litt. F Övriga ändamål till bostadsutskottet</textBlock>
  </contentBlock>
  <contentBlock page="0" id="i-ac3992390f4a2521">
    <textBlock id="i-da2aa2c2d0b1155e">Bil. 16 Riksdagen och dess myndigheter m.m. till konstitutionsutskottet</textBlock>
  </contentBlock>
  <contentBlock page="0" id="i-89550482693ea611">
    <textBlock id="i-9f435345b8b12d4d">med undantag för punkt</textBlock>
  </contentBlock>
  <contentBlock page="0" id="i-6f84f6671914edd8">
    <textBlock id="i-0871f3b0ccda8315">B 2 Riksdagens revisorer och deras kansli till finansutskottet</textBlock>
  </contentBlock>
  <contentBlock page="0" id="i-432ccca809e7ae04">
    <textBlock id="i-89abe05e825b650c">Bil. 17 Räntor på statsskulden, m.m. till finansutskottet</textBlock>
  </contentBlock>
  <contentBlock page="0" id="i-e2aa5f9babf22d06">
    <textBlock id="i-16332953bd0f3962">Bil. 18 Oförutsedda utgifter till finansutskottet</textBlock>
  </contentBlock>
  <contentBlock page="0" id="i-17eb7f7fdf58cd02">
    <textBlock id="i-0cf96cc9e39b1101">Bil. 19 Beredskapsbudget för totalförsvarets civila del till försvarsutskottet</textBlock>
  </contentBlock>
  <contentBlock page="0" id="i-85132036dfb1a905">
    <textBlock id="i-425301e767218146">10 §  Hänvisning av ärenden till utskott</textBlock>
  </contentBlock>
  <contentBlock page="0" id="i-1726841a48c2a24a">
    <textBlock id="i-7ce3e47ae3bb06df">Föredrogs och hänvisades</textBlock>
  </contentBlock>
  <contentBlock page="0" id="i-3a93a6618a57b023">
    <textBlock id="i-e06fc3240549c726">Propositionerna</textBlock>
  </contentBlock>
  <contentBlock page="0" id="i-1824e5c2747add22">
    <textBlock id="i-07aca6157ad6e2ff">1992/93:146 till utrikesutskottet</textBlock>
  </contentBlock>
  <contentBlock page="0" id="i-c7c8bdbb6fb3020b">
    <textBlock id="i-597dd333c48fe605">1992/93:149 till finansutskottet</textBlock>
  </contentBlock>
  <contentBlock page="0" id="i-606162068b1cc3be">
    <textBlock id="i-2bd4ce9b50501fee">Skrivelse</textBlock>
  </contentBlock>
  <contentBlock page="0" id="i-17cde93724af779b">
    <textBlock id="i-da370c14e08e78c8">1992/93:157 till socialförsäkringsutskottet</textBlock>
  </contentBlock>
  <contentBlock page="0" id="i-528579b66fb85808">
    <textBlock id="i-2288473e340929ae">Motionerna</textBlock>
  </contentBlock>
  <contentBlock page="0" id="i-70d37898d65662bf">
    <textBlock id="i-fccf8529e0bb759b">1992/93:Jo18--Ju21 till jordbruksutskottet</textBlock>
  </contentBlock>
  <contentBlock page="0" id="i-9d89cbfd9fc1d3e0">
    <textBlock id="i-98737c4e650df28b">1992/93:Ju13--Ju16 till justitieutskottet</textBlock>
  </contentBlock>
  <contentBlock page="0" id="i-ea45d6589db23a80">
    <textBlock id="i-52ee878f6b36f04d">11 § Anmälan om interpellation</textBlock>
  </contentBlock>
  <contentBlock page="0" id="i-6a61682ab57e253b">
    <textBlock id="i-b35bc2914a50e9ba">Anmäldes att följande interpellation framställts</textBlock>
  </contentBlock>
  <contentBlock page="0" id="i-b2fd00b0b16520d9">
    <textBlock id="i-79533481c0b74984">den 19 januari</textBlock>
  </contentBlock>
  <contentBlock page="0" id="i-f968520cdccf8a5f">
    <textBlock id="i-48577387919fc99c">1992/93:74 av Hans Göran Franck (s) till utrikesministern om de nya militära insatserna mot</textBlock>
    <textBlock id="i-1c0b3960225d0624">Irak:</textBlock>
  </contentBlock>
  <contentBlock page="0" id="i-ae74b77215c9e418">
    <textBlock id="i-7f336f829c15d460">Den aktuella militära attacken av USA mot</textBlock>
    <textBlock id="i-cd07b354a6c287b1">Bagdad -- åtföljd av militära aktioner även av andra västmakter -- reser en rad frågor som behöver besvaras.</textBlock>
  </contentBlock>
  <contentBlock page="0" id="i-a4ad2a3a34c7e5f4">
    <textBlock id="i-9fccd62dbff85df4">I anledning härav ställer jag följande frågor till utrikesminister Margaretha af Ugglas.</textBlock>
  </contentBlock>
  <contentBlock page="0" id="i-bc3420a8897ffd12">
    <textBlock id="i-b1700af2f25fdad3">1.  Vilket aktuellt beslut har fattats i FN:s säkerhetsråd som legitimerar USA:s nya första attack mot Bagdad?</textBlock>
  </contentBlock>
  <contentBlock page="0" id="i-e5fb81c62232628c">
    <textBlock id="i-fde3592c6e7e6a14">2.  Vilka belägg finns enligt regeringen för att en kärnvapenanläggning i Irak träffats?</textBlock>
  </contentBlock>
  <contentBlock page="0" id="i-a32dbfb5ba6c1398">
    <textBlock id="i-eeb4b8a591b1e04b">3.  Vilka risker för civilbefolkningen finns med att sätta in kryssningsmissiler mot en kärnvapenanläggning?</textBlock>
  </contentBlock>
  <contentBlock page="0" id="i-af41867bcbfb460f">
    <textBlock id="i-b5166f769b492300">4.  På vilket sätt kan en fredlig lösning uppnås genom militära aktioner av det slag som USA och sedermera andra västmakter företagit?</textBlock>
  </contentBlock>
  <contentBlock page="0" id="i-628a19b147108352">
    <textBlock id="i-51ebce841e766bc1">5.  Stöder regeringen USA:s och andra västmakters aktuella militära agerande?</textBlock>
  </contentBlock>
  <contentBlock page="0" id="i-800684bf8ba9695d">
    <textBlock id="i-4a52406d9b70512f">6.  Finns andra utvägar och alternativa metoder för att uppnå fred i regionen?</textBlock>
  </contentBlock>
  <contentBlock page="0" id="i-de052acf9d324c19">
    <textBlock id="i-faab9711bc4de2a8">12 § Anmälan om frågor</textBlock>
  </contentBlock>
  <contentBlock page="0" id="i-343a510bd5d81bf7">
    <textBlock id="i-b1f79a566713248c">Anmäldes att följande frågor framställts</textBlock>
  </contentBlock>
  <contentBlock page="0" id="i-86a0f3ca4171b45d">
    <textBlock id="i-6693f8973b48be7d">den 18 januari</textBlock>
  </contentBlock>
  <contentBlock page="0" id="i-82e125290c803206">
    <textBlock id="i-07802636d166833a">1992/93:329 av Berith Eriksson (v) till utrikesministern om Turkiet och assyrierna:</textBlock>
  </contentBlock>
  <contentBlock page="0" id="i-9639e20c760280ff">
    <textBlock id="i-b3de804efd4db0a7">Den 13 januari utsattes två minibussar för ett överfall med maskingevär i sydöstra Turkiet. De flesta av offren var assyrier som var på hemväg till sina byar. Ingen grupp har tagit på sig ansvaret för dådet.</textBlock>
  </contentBlock>
  <contentBlock page="0" id="i-a74b716210cff99d">
    <textBlock id="i-e8ee9b31366fce2c">Assyriska Riksförbundet i Sverige har i ett upprop daterat den 15 januari riktat misstankarna mot</textBlock>
    <textBlock id="i-6e33a16f4b8acefb">Hizbollah, en grupp som tidigare i brev hotat att driva bort assyrierna från ''muslimsk jord''. Enligt uppropet samarbetar turkiska myndigheter med</textBlock>
    <textBlock id="i-990755573dfa8c4e">Hizbollah och försöker kasta skulden för det inträffade på PKK. Dessa misstankar mot PKK har refererats i svensk press.</textBlock>
  </contentBlock>
  <contentBlock page="0" id="i-a91ef9bd9c90077b">
    <textBlock id="i-517e363c924cd200">Den turkiske ministern för mänskliga rättigheter besökte Sverige i höstas och träffade representanter för regeringen. Goda kontakter finns således. Också med tanke på det stora antalet assyrier i Sverige och med tanke på den roll PKK</textBlock>
    <textBlock id="i-500cb69d81246695">spelat i svensk offentlighet finns också särskilda motiv -- utöver de brutala morden i sig -- för att just den svenska regeringen agerar och bidrar till att vad som hänt blir klarlagt.</textBlock>
  </contentBlock>
  <contentBlock page="0" id="i-68a87213e1d73df7">
    <textBlock id="i-ade17da412cfb911">Jag vill därför fråga utrikesministern:</textBlock>
  </contentBlock>
  <contentBlock page="0" id="i-34f5832de43eebdc">
    <textBlock id="i-36aa19af74b02214">Vilka initiativ avser utrikesministern ta för att uppmärksamma och motverka förtrycket mot assyrier i Turkiet?</textBlock>
  </contentBlock>
  <contentBlock page="0" id="i-e32b1744cd414ec4">
    <textBlock id="i-cf1aec35c1978670">den 19 januari</textBlock>
  </contentBlock>
  <contentBlock page="0" id="i-4a3730c5a055fa07">
    <textBlock id="i-bc45481f3b6c3f79">1992/93:330 av Liselotte Wågö (m) till statsrådet Bo</textBlock>
    <textBlock id="i-b8c152638a9b42d7">Könberg om etableringsfrihet för tandläkare:</textBlock>
  </contentBlock>
  <contentBlock page="0" id="i-0410cc081c2ff87e">
    <textBlock id="i-ba1d1b530cef88ee">I en debatt den 9 juni 1992 sade statsrådet i kammaren att etableringsbegränsningarna för tandläkare skulle tas bort under mandatperioden.</textBlock>
    <textBlock id="i-83ea8bbe71b829bb">Inga reservationer fanns för tiden, utan i stället skulle begränsningarna vara borta före valet 1994.</textBlock>
    <textBlock id="i-9c87c4a940a1dfa4">Det betyder litet drygt ett år innan etableringsfriheten är ett faktum för tandläkare.</textBlock>
  </contentBlock>
  <contentBlock page="0" id="i-1086624fd967f9ff">
    <textBlock id="i-9fdeefab7fa6fddd">Samtidigt står det i budgeten, bil. 6, på s. 71</textBlock>
    <textBlock id="i-4cc771fff246a10b">följande: ''Etableringsfrihet skall införas stegvis för . . . tandläkare''.</textBlock>
  </contentBlock>
  <contentBlock page="0" id="i-a8895b60e3f711e3">
    <textBlock id="i-9b0835f1b13ac1af">När införs total etableringsfrihet för tandläkare?</textBlock>
  </contentBlock>
  <contentBlock page="0" id="i-aa6d8d406f0d3f28">
    <textBlock id="i-7d411ff5ea1273fb">13 §  Kammaren åtskildes kl. 11.16.</textBlock>
  </contentBlock>
  <contentBlock page="0" id="i-d953b045e23e8b39">
    <textBlock id="i-7a9b8bd2a8229a8c">Förhandlingarna leddes</textBlock>
  </contentBlock>
  <contentBlock page="0" id="i-3c811015b7f37d1b">
    <textBlock id="i-6eaa13a50b269b24">av förste vice talmannen från sammanträdets början t.o.m. 7 § anf. 36 (delvis) och</textBlock>
  </contentBlock>
  <contentBlock page="0" id="i-1abfdd9e713ecc19">
    <textBlock id="i-93f73ebe0ef76f36">av tredje vice talmannen därefter till sammanträdets slut.</textBlock>
  </contentBlock>
</protocol>
