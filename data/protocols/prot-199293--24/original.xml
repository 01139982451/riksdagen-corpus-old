<protocol id="prot-199293--24">
  <contentBlock ix="0" page="0">
    <textBlock ix="0">1 §  Justering av protokoll</textBlock>
  </contentBlock>
  <contentBlock ix="1" page="0">
    <textBlock ix="0">Justerades protokollet för den 10 november.</textBlock>
  </contentBlock>
  <contentBlock ix="2" page="0">
    <textBlock ix="0">2 §  Anmälan om kompletteringsval till vissa utskott</textBlock>
  </contentBlock>
  <contentBlock ix="3" page="0">
    <textBlock ix="0">Förste vice talmannen meddelade</textBlock>
  </contentBlock>
  <contentBlock ix="4" page="0">
    <textBlock ix="0">dels att Folkpartiet liberalernas riksdagsgrupp som suppleant i arbetsmarknadsutskottet under Elver</textBlock>
    <textBlock ix="1">Jonssons ledighet anmält hans ersättare Inger</textBlock>
    <textBlock ix="2">Gustavsson,</textBlock>
  </contentBlock>
  <contentBlock ix="5" page="0">
    <textBlock ix="0">dels att Centerns riksdagsgrupp anmält Lars</textBlock>
    <textBlock ix="1">Petersson som suppleant i justitieutskottet och utrikesutskottet,</textBlock>
  </contentBlock>
  <contentBlock ix="6" page="0">
    <textBlock ix="0">dels att Vänsterpartiets riksdagsgrupp anmält</textBlock>
    <textBlock ix="1">Thommy Ohlsson som suppleant i utbildningsutskottet under Björn Samuelsons ledighet.</textBlock>
  </contentBlock>
  <contentBlock ix="7" page="0">
    <textBlock ix="0">Förste vice talmannen förklarade valda till</textBlock>
  </contentBlock>
  <contentBlock ix="8" page="0">
    <textBlock ix="0">suppleant i justitieutskottet</textBlock>
  </contentBlock>
  <contentBlock ix="9" page="0">
    <textBlock ix="0">Lars Petersson (c)</textBlock>
  </contentBlock>
  <contentBlock ix="10" page="0">
    <textBlock ix="0">suppleant i utrikesutskottet</textBlock>
  </contentBlock>
  <contentBlock ix="11" page="0">
    <textBlock ix="0">Lars Petersson (c)</textBlock>
  </contentBlock>
  <contentBlock ix="12" page="0">
    <textBlock ix="0">suppleant i utbildningsutskottet</textBlock>
  </contentBlock>
  <contentBlock ix="13" page="0">
    <textBlock ix="0">Thommy Ohlsson (v)</textBlock>
  </contentBlock>
  <contentBlock ix="14" page="0">
    <textBlock ix="0">suppleant i arbetsmarknadsutskottet</textBlock>
  </contentBlock>
  <contentBlock ix="15" page="0">
    <textBlock ix="0">Inger Gustavsson (fp)</textBlock>
  </contentBlock>
  <contentBlock ix="16" page="0">
    <textBlock ix="0">3 §  Hänvisning av ärenden till utskott</textBlock>
  </contentBlock>
  <contentBlock ix="17" page="0">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="18" page="0">
    <textBlock ix="0">Propositionerna</textBlock>
  </contentBlock>
  <contentBlock ix="19" page="0">
    <textBlock ix="0">1992/93:124 och 127 till skatteutskottet</textBlock>
  </contentBlock>
  <contentBlock ix="20" page="0">
    <textBlock ix="0">Redogörelse</textBlock>
  </contentBlock>
  <contentBlock ix="21" page="0">
    <textBlock ix="0">1992/93:ER1 till utrikesutskottet</textBlock>
  </contentBlock>
  <contentBlock ix="22" page="0">
    <textBlock ix="0">Motionerna</textBlock>
  </contentBlock>
  <contentBlock ix="23" page="0">
    <textBlock ix="0">1992/93:Fi9--Fi75 till finansutskottet</textBlock>
  </contentBlock>
  <contentBlock ix="24" page="0">
    <textBlock ix="0">1992/93:Bo17--Bo21 till bostadsutskottet</textBlock>
  </contentBlock>
  <contentBlock ix="25" page="0">
    <textBlock ix="0">1992/93:L7 och L8 till lagutskottet</textBlock>
  </contentBlock>
  <contentBlock ix="26" page="0">
    <textBlock ix="0">1992/93:Sk4 till skatteutskottet</textBlock>
  </contentBlock>
  <contentBlock ix="27" page="0">
    <textBlock ix="0">1992/93:K4 till konstitutionsutskottet</textBlock>
  </contentBlock>
  <contentBlock ix="28" page="0">
    <textBlock ix="0">4 §  Förnyad bordläggning</textBlock>
  </contentBlock>
  <contentBlock ix="29" page="0">
    <textBlock ix="0">Föredrogs men bordlades åter</textBlock>
  </contentBlock>
  <contentBlock ix="30" page="0">
    <textBlock ix="0">Näringsutskottets betänkande 1992/93:NU7</textBlock>
  </contentBlock>
  <contentBlock ix="31" page="0">
    <textBlock ix="0">Arbetsmarknadsutskottets betänkande</textBlock>
    <textBlock ix="1">1992/93:AU4</textBlock>
  </contentBlock>
  <contentBlock ix="32" page="0">
    <textBlock ix="0">EES-utskottets betänkande 1992/93:EU1</textBlock>
  </contentBlock>
  <contentBlock ix="33" page="0">
    <textBlock ix="0">5 §  Bordläggning</textBlock>
  </contentBlock>
  <contentBlock ix="34" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="35" page="0">
    <textBlock ix="0">Proposition</textBlock>
  </contentBlock>
  <contentBlock ix="36" page="0">
    <textBlock ix="0">1992/93:136 Allmän sjukförsäkringsavgift</textBlock>
  </contentBlock>
  <contentBlock ix="37" page="0">
    <textBlock ix="0">6 § Anmälan om interpellation</textBlock>
  </contentBlock>
  <contentBlock ix="38" page="0">
    <textBlock ix="0">Anmäldes att följande interpellation framställts</textBlock>
  </contentBlock>
  <contentBlock ix="39" page="0">
    <textBlock ix="0">den 13 november</textBlock>
  </contentBlock>
  <contentBlock ix="40" page="0">
    <textBlock ix="0">1992/93:41 av Georg Andersson (s) till kulturministern om invandrarnas möjligheter till utbildning och arbete:</textBlock>
  </contentBlock>
  <contentBlock ix="41" page="0">
    <textBlock ix="0">Arbetsmarknadsstyrelsen (AMS) och Statens invandrarverk (SIV) har i en uppmärksammad skrivelse velat rikta regeringens uppmärksamhet på de stora problem som invandrare i Sverige möter i fråga om utbildning och arbete. Tyvärr har svaren från regeringen hittills uteblivit.</textBlock>
  </contentBlock>
  <contentBlock ix="42" page="0">
    <textBlock ix="0">I skrivelsen konstateras att nära hälften (45 %) av den utomnordiska arbetskraften är anmäld som arbetssökande eller i arbetsmarknadspolitisk åtgärd. Allt fler av de flyktingar som under högkonjunkturen arbetsplacerades återkommer nu till arbetsförmedlingarna som arbetslösa, ickesvensktalande och icke-yrkesutbildade efter något år i okvalificerade arbeten, skriver AMS och SIV.</textBlock>
  </contentBlock>
  <contentBlock ix="43" page="0">
    <textBlock ix="0">Prognoserna för arbetsmarknaden blir allt dystrare.</textBlock>
    <textBlock ix="1">Sysselsättningen i industrin minskar drastiskt.</textBlock>
    <textBlock ix="2">Också inom den offentliga sektorn minskar nu sysselsättningen till följd av den allt knappare ekonomin i kommuner och landsting. Detta kommer att ytterligare begränsa arbetsmarknaden för invandrare.</textBlock>
  </contentBlock>
  <contentBlock ix="44" page="0">
    <textBlock ix="0">Denna utveckling kan förväntas leda till en marginalisering och på sikt utestängning av vissa grupper av utomnordiska invandrare från arbetsmarknaden, menar AMS och SIV. En sådan utveckling för med sig en växande svart eller grå arbetsmarknad för de etniska minoriteterna. Detta är en erfarenhet som man gjort i vissa västeuropeiska länder.</textBlock>
  </contentBlock>
  <contentBlock ix="45" page="0">
    <textBlock ix="0">Vidare konstaterar AMS och SIV att den nu aktuella stora gruppen asylsökande från det forna</textBlock>
    <textBlock ix="1">Jugoslavien i huvudsak består av lågutbildade personer med mycket stort behov av elementär förberedande utbildning, samhällsintroduktion och yrkesutbildning.</textBlock>
  </contentBlock>
  <contentBlock ix="46" page="0">
    <textBlock ix="0">Mot denna allvarliga bakgrund redovisar AMS och</textBlock>
    <textBlock ix="1">SIV ett antal förslag, bl.a. följande:</textBlock>
  </contentBlock>
  <contentBlock ix="47" page="0">
    <textBlock ix="0">a) En betydande volymökning av svensk- och alfabetiseringsundervisningen behövs om både nya asylsökande och ''gamla'' grupper av invandrare skall kunna ges nödvändig förberedande utbildning.</textBlock>
  </contentBlock>
  <contentBlock ix="48" page="0">
    <textBlock ix="0">b) En kraftig förstärkning bör göras av de arbetsmarknadspolitiska insatser som är riktade till bl.a. lågutbildade.</textBlock>
  </contentBlock>
  <contentBlock ix="49" page="0">
    <textBlock ix="0">c) Det arbetssätt som utvecklats inom ramen för det samordnade flyktingmottagandet bör byggas ut till att omfatta alla nyanlända invandrare.</textBlock>
    <textBlock ix="1">Erfarenheterna visar nämligen att detta är kostnadseffektivt genom att det prioriterar aktiva åtgärder framför passivt kontantstöd. Men i dag står ca 40 % av de nyanlända invandrarna utanför denna form av åtgärder.</textBlock>
  </contentBlock>
  <contentBlock ix="50" page="0">
    <textBlock ix="0">Avslutningsvis begär AMS och SIV ytterligare möjligheter till förstärkta insatser för det ökande antal flyktingar och invandrare som nu står utanför arbetsmarknaden. Man tvingas nämligen konstatera att grupper av s.k. gamla invandrare, arbetskraftsinvandrare från 60-talet, anhöriga till utomnordiska invandrare från 70-talet, tenderar att successivt slås ut från arbetsmarknaden. Andelen långtidssjukskrivna och förtidspensionerade inom vissa nationalitetsgrupper har också ökat dramatiskt under 80-talet.</textBlock>
  </contentBlock>
  <contentBlock ix="51" page="0">
    <textBlock ix="0">Med hänvisning till det anförda vill jag fråga kulturminister Birgit Friggebo vilka åtgärder regeringen är beredd att vidta för att förbättra invandrarnas möjligheter till utbildning och arbete.</textBlock>
  </contentBlock>
  <contentBlock ix="52" page="0">
    <textBlock ix="0">7 § Kammaren åtskildes kl. 15.03.</textBlock>
  </contentBlock>
  <contentBlock ix="53" page="0">
    <textBlock ix="0">Förhandlingarna leddes av förste vice talmannen.</textBlock>
  </contentBlock>
</protocol>
