<protocol id="prot-199899--15">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">------------------------------------------------------------------</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">1 §  Anmälan om kompletteringsval till EU-</textBlock>
      <textBlock ix="1">nämnden</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Talmannen meddelade att på grund av uppkommen vakans hade Socialdemokraternas riksdagsgrupp anmält Per-Olof Svensson som suppleant i EU-</textBlock>
      <textBlock ix="1">nämnden efter Ulla Wester.</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Talmannen förklarade vald till</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">suppleant i EU-nämnden</textBlock>
      <textBlock ix="1">Per-Olof Svensson (s)</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">2 §  Meddelande om debattregler för utskottsbetänkanden</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">Talmannen meddelade att ett meddelande om debattregler för utskottsbetänkanden delats ut till kammarens ledamöter.</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">3 §  Återkallelse av vissa förslag i budgetpropositionen</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Anmäldes och lades till handlingarna</textBlock>
      <textBlock ix="1">Skrivelse</textBlock>
      <textBlock ix="2">1998/99:31 Återkallelse av vissa förslag i prop.</textBlock>
      <textBlock ix="3">1997/98:1 Budgetpropositionen för 1998 när det gäller bemyndiganden för kreditgarantier m.m.</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Talmannen meddelade att hon avskrivit dessa förslag samt de med anledning av förslagen väckta motionerna 1997/98:N274 yrk. 19 och 20 samt</textBlock>
      <textBlock ix="1">1997/98:N282 yrk. 14 och 15.</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Talmannen meddelade att motioner med anledning av återkallelsen fick väckas senast fredagen den</textBlock>
      <textBlock ix="1">20 november kl. 16.30.</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">4 §  Svar på interpellation 1998/99:8 om spritsmuggling via turistbussar</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">Anf.  1  Finansminister ERIK ÅSBRINK (s):</textBlock>
      <textBlock ix="1">Fru talman! Maud Ekendahl har frågat justitieministern vilka åtgärder hon avser att vidta för att stoppa den omfattande spritsmuggling som sker via turistbussar som gör endagsturer till Tyskland.</textBlock>
      <textBlock ix="2">Arbetet inom regeringen är så fördelat att det är jag som skall svara på interpellationen.</textBlock>
      <textBlock ix="3">Det är riktigt att Tullverkets beslagsstatistik talar för att det tycks förekomma spritsmuggling via turistbussar på det sätt som Maud Ekendahl beskriver.</textBlock>
      <textBlock ix="4">Inträdet i EU medförde stora omställningar för den svenska tullverksamheten. Medlemskapet innebär i princip att tullkontroller som enbart grundas på att en vara passerar en gräns mellan EU-länder inte längre är tillåtna. Förbudet är dock inte undantagslöst. Till dess att tillräckligt effektiva metoder att förhindra smuggling och illegal införsel, s.k. kompensatoriska åtgärder, har införts har Sverige rätt att vid gränsen mot ett annat EU-land kontrollera vissa varor såsom narkotika, vapen, alkoholvaror m.m. Arbetet med att utveckla sådana kompensatoriska åtgärder pågår kontinuerligt i Sverige och inom EU.</textBlock>
      <textBlock ix="5">Regeringen arbetar därför aktivt med att ge Tullverket nya befogenheter för att komma till rätta med bl.a. spritsmugglingen.</textBlock>
      <textBlock ix="6">Sedan den 1 juli 1998 har tullen dessutom rätt att stoppa transporter från annat EU-land av alkoholeller tobaksvaror för att kontrollera om skatt för varorna skall betalas i Sverige. Redan för andra halvåret</textBlock>
      <textBlock ix="7">1998 har Tullverket fått 14 miljoner kronor för att bygga upp verksamheten, och för 1999 har regeringen i budgetpropositionen föreslagit att tullens anslag totalt skall höjas med 34 miljoner kronor för detta.</textBlock>
      <textBlock ix="8">Tullverket har påbörjat denna verksamhet, som ännu är i ett uppbyggnadsskede. Totalt räknar Tullverket med att anställa 86 personer som skall arbeta med dessa kontroller. En stor del av dessa, 33 stycken, kommer enligt vad jag erfarit att arbeta i Skåne.</textBlock>
      <textBlock ix="9">Tullverket har efter EU-medlemskapet även fått tillgång till transportföretagens bokningslistor för att lättare kunna spåra brottslighet i samband med transporter. En annan åtgärd är att Tullverket nu får använda datoriserade register för underrättelseverksamhet och analyser om man misstänker allvarlig brottslighet.</textBlock>
      <textBlock ix="10">Även inom EU pågår ett arbete, där både Finansdepartementet och tullen deltar aktivt, med inriktningen att försöka hitta nya metoder för att bekämpa smuggling och annan gränsöverskridande brottslighet.</textBlock>
      <textBlock ix="11">När det gäller tullens resurser kan jag upplysa</textBlock>
      <textBlock ix="12">Maud Ekendahl om att utvärderingen som riksdagen begärde i samband med den minskning av tullens anslag som gjordes i anslutning till EU-medlemskapet nu är genomförd. Utredningen, som gjort en utvärdering av EU-medlemskapets effekter för Tullverkets dimensionering och organisation, konstaterar att tullen i dag är effektivare i sin kontrollverksamhet än man var före EU-inträdet. Utredaren menar att tullen i dag har tillräckliga resurser men att dessa kan användas på ett ännu effektivare sätt, bl.a. genom att antalet regioner reduceras.</textBlock>
      <textBlock ix="13">Jag delar utredningens uppfattning. Inom Tullverket pågår nu ett arbete med att effektivisera verksamheten, bl.a. genom en omorganisation och en förändrad intern resursfördelning. Fler personer kommer därmed att arbeta inom gränskontrollen men färre inom administrationen. Resurserna kommer att koncentreras till de områden där trafiken är som mest intensiv. Detta innebär bl.a. att Skåne blir en egen region i vilken kontrollresurserna ökar med totalt 43</textBlock>
      <textBlock ix="14">personer i förhållande till nuvarande organisation.</textBlock>
      <textBlock ix="15">Sammantaget kommer detta att innebära en kraftig förbättring av gränskontrollen. Smugglare kan inte känna sig säkra på att undgå upptäckt, vare sig de försöker smuggla sprit via turistbussar eller på annat sätt.</textBlock>
      <textBlock ix="16">Avslutningsvis vill jag upplysa Maud Ekendahl om att den som bedriver trafik med exempelvis turistbussar måste ha tillstånd enligt yrkestrafiklagstiftningen. Om det har förekommit allvarliga missförhållanden kan trafiktillståndet återkallas. Länsstyrelsen är därvid tillsynsmyndighet, och tullen har skyldighet att anmäla om den har upptäckt någon form av missförhållanden.</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Anf.  2  MAUD EKENDAHL (m):</textBlock>
      <textBlock ix="1">Fru talman! Jag vill börja med att tacka finansminister Erik Åsbrink för svaret. Finansministern har gett en god bild av det händelseförlopp som har varit inom Tullverket den senaste tiden.</textBlock>
      <textBlock ix="2">Anledningen till min interpellation är att jag, som är bosatt i Skåne, litet då och då läser i lokalpressen om spritsmugglingen via turistbussarna som gör endagsturer till Tyskland. Dessutom har jag gjort studiebesök hos tullen i Helsingborg för att bilda mig en egen uppfattning om spritsmugglandet.</textBlock>
      <textBlock ix="3">Bara till Helsingborg kommer det ca 10 bussar på vardagskvällar samt mellan 25 och 30 bussar på lördagar. Att gå igenom en enda buss och efterarbetet tar ungefär två timmar. Jag fick en klar uppfattning om att det inte handlar om några "småsmugglare". Nej, det är en rent organiserad verksamhet. Jag kan nämna som exempel att det när man synade en av dessa bussar, som jag var med på, fanns 1 029 starkspritsflaskor - det är lika med 719 liter - kvar i bussen utan ägare, och det var när resenärerna hade tagit hand om sitt bagage. Rekordet i spritsmuggling var för några månader sedan 1 300 liter starksprit i en enda buss.</textBlock>
      <textBlock ix="4">Det motsvarar ungefär det man tog i beslag under hela 1994.</textBlock>
      <textBlock ix="5">Fru talman! Finansministern vidhåller här i sitt svar att tullen genom sin omorganisation kommer att få ökade resurser, och jag tycker att det är en mycket bra och riktig satsning. Men vad jag saknar i svaret, och som jag gärna skulle vilja diskutera med finansministern, är själva skattenivån. Om alkoholskatten sänks till en lägre nivå blir det mindre intressant att smuggla. Vore det inte en riktig väg att gå att försöka sänka skatten i stället? Vad anser finansministern?</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Anf.  3  Finansminister ERIK ÅSBRINK (s):</textBlock>
      <textBlock ix="1">Fru talman! Jag har redogjort för ett antal åtgärder som har vidtagits - även en del på senare tid. Det har fått effekter. Bl.a. kan vi konstatera att beslagen av alkoholhaltiga drycker och tobak har ökat under de senaste åren.</textBlock>
      <textBlock ix="2">Arbetet är inte slutfört. Det måste fortsätta på bred front både på nationell nivå och i ett internationellt sammanhang. Där är inte minst viktigt det arbete som bedrivs inom EU för att bekämpa smuggling och annan liknande verksamhet. Vi arbetar tillsammans med andra EU-länder för att komma till rätta med de s.k. transitproblemen. Genom att ställa högre krav på säkerhet och striktare tillämpning av reglerna för tullkontroll har bedrägerierna minskat påtagligt. Det arbetet drivs vidare för att skapa ett gemensamt datoriserat system för administrering och kontroll av transiteringarna. Det finns en högnivågrupp med företrädare för tull- och skattemyndigheter inom EU-</textBlock>
      <textBlock ix="3">länderna som tillsammans med kommissionen arbetar med en rad åtgärder för att förbättra kontrollen.</textBlock>
      <textBlock ix="4">Det har utvecklats ett tullinformationssystem, som innebär att EU-länderna skall ha en gemensam databas med information om tull- och jordbruksbedrägerier. Det skall senare kompletteras med information om narkotikarelaterad brottslighet.</textBlock>
      <textBlock ix="5">Den svenska tullen deltar ibland i gemensamma operationer med tullmyndigheter från andra länder.</textBlock>
      <textBlock ix="6">Det sker ett utbyte av personal mellan tullförvaltningarna för att kunna lära av andra länders erfarenheter och vice versa.</textBlock>
      <textBlock ix="7">Detta var några exempel på åtgärder. Jag vill också lägga till ett annat område som jag bedömer som viktigt, nämligen de ökade möjligheter som tullens underrättelseverksamhet har fått sedan den 1 januari</textBlock>
      <textBlock ix="8">1998 för att kunna använda modern informationsteknik och därigenom bearbeta de mycket stora mängder av information som inkommer till tullmyndigheterna angående misstänkta brottsliga aktiviteter. Det var en lagstiftning som dessvärre det parti som Maud Ekendahl representerar gick emot i riksdagen. Jag är medveten om att det är alltid en avvägning mellan å ena sidan behovet av effektiva kontrollåtgärder och å andra sidan skydd för den personliga integriteten.</textBlock>
      <textBlock ix="9">Men om vi menar allvar med att bekämpa den typen av verksamhet måste vi också vara beredda att ge tullen och polisen tillräckliga möjligheter. Det skall naturligtvis göras på ett sätt som inte eftersätter den personliga integriteten.</textBlock>
      <textBlock ix="10">Slutligen är det skattereglerna. Skatterna på både alkohol och tobak är utsatta för ökat tryck från omvärlden. Internationaliseringen görs gällande inom olika områden. Detta är ett sådant exempel. Vi har under de senaste åren vidtagit vissa anpassningsåtgärder. Jag vill inte utesluta att vi kan behöva göra så i framtiden. Men jag vill samtidigt understryka att jag inte tror att lösningen på smugglingsproblemen ligger i kraftiga skattesänkningar. Det handlar i så fall om utomordentligt stora skattesänkningar, närmast att avskaffa skatten på dessa varor. Något sådant är inte tänkbart. Vi har starka motiv att bedriva en restriktiv alkoholpolitik. Prisinstrumentet är ett viktigt sådant instrument, även om det i framtiden säkert blir så att andra metoder måste spela större roll än i det förflutna.</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">Anf.  4  MAUD EKENDAHL (m):</textBlock>
      <textBlock ix="1">Fru talman! Jag håller inte med finansministern om att priset reglerar att det är ett viktigt instrument.</textBlock>
      <textBlock ix="2">Man gör ju andra saker i stället. I tidningen står det att alkoholkonsumtionen sjunker i Sverige. Mätningar har gjorts på Systembolaget. Men vad görs i stället?</textBlock>
      <textBlock ix="3">Jo, smuggling och hembränning.</textBlock>
      <textBlock ix="4">Det var likadant när ni höjde skatten på cigaretterna. Då ökar smugglingen ännu mer. Nu fick vi ett resultat med en sänkning av skattenivån på cigaretterna.</textBlock>
      <textBlock ix="5">Jag lyssnade på TV i morse. Den nyutnämnde socialministern Lars Engqvist tog upp frågan om skatt på alkohol. Han var för att inom en femårsperiod se över den skattenivå som finns. Jag tror att det är viktigt att sänka skatterna så att det inte är intressant att smuggla.</textBlock>
      <textBlock ix="6">Jag vill höra om finansministern instämmer med socialministern i det här fallet.</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Anf.  5  Finansminister ERIK ÅSBRINK (s):</textBlock>
      <textBlock ix="1">Fru talman! Jag lyssnar alltid med intresse när mina kolleger i regeringen framför sina uppfattningar i olika skattefrågor.</textBlock>
      <textBlock ix="2">Jag har en annan uppfattning än Maud Ekendahl.</textBlock>
      <textBlock ix="3">Hon säger att prisinstrumentet inte spelar någon roll.</textBlock>
      <textBlock ix="4">Det står uppenbart i strid med mycket väl grundade erfarenheter. Den totala alkoholkonsumtionen - inte bara den legala, utan även från hembränning och smuggling - är lägre än i de flesta andra länder. Det råder inget tvivel om att det till stor del hänger samman med den restriktiva alkoholpolitiken, där prisinstrumentet har spelat och fortfarande spelar en viktig roll.</textBlock>
      <textBlock ix="5">Jag är medveten om - och det sade jag redan i min förra replik - att internationaliseringen utövar ett växande tryck på oss, bl.a. på det området. Vi vet att det finns en omfattande smuggling och omfattande hembränning. Den typen av omständigheter måste vägas in i utformningen av den framtida skattepolitiken. Det är en illusion att tro att vi kan lösa problemen med enbart skattesänkningar. Då skulle vi behöva avskaffa beskattningen helt och hållet och förmodligen ändå ha smugglings- och hembränningsproblem.</textBlock>
      <textBlock ix="6">Vi måste arbeta på bredare front. Jag nämnde ett sådant exempel där vi tycks ha olika uppfattningar, nämligen att ge tullen och polisen tillräckliga möjligheter att bedriva en effektiv underrättelseverksamhet.</textBlock>
      <textBlock ix="7">Det är beklagligt om vi inte kan ha enighet i riksdagen om detta. I alla händelser är detta ett mycket viktigt instrument som vi måste tillgripa också i framtiden.</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Anf.  6  MAUD EKENDAHL (m):</textBlock>
      <textBlock ix="1">Fru talman! Jag måste börja med att kommentera förbrukningen och regleringen av alkohol i Sverige.</textBlock>
      <textBlock ix="2">Det har framkommit i olika utredningar att det är</textBlock>
      <textBlock ix="3">10 % av befolkningen som står för 50 % av konsumtionen. Jag tycker inte att det är rätt att en liten grupp som missköter sig leder till att andra människor straffas och får det besvärligare.</textBlock>
      <textBlock ix="4">Jag vill tala om för finansministern att jag tror att det är bra att vi har haft denna debatt och att dessa frågor lyfts fram. I och med att jag har väckt interpellationen i riksdagen, har många vaknat till liv i</textBlock>
      <textBlock ix="5">Skåneregionen. Det gäller privatpersoner och inte minst bussbolagen. Där kanske det går att skapa ett bättre samarbete, så att inte de stora mängderna kan komma in. Det är skrämmande att behöva se.</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">Anf.  7  Finansminister ERIK ÅSBRINK (s):</textBlock>
      <textBlock ix="1">Fru talman! Det kan sägas att 10 % är en liten del av befolkningen, men det handlar om närmare en miljon människor. Vi har all anledning - i varje fall vi socialdemokrater - att ta stor hänsyn till den gruppen av människor och bedriva en alkoholpolitik som minimerar skadorna och de oerhörda sociala och mänskliga lidanden som följer av alkoholmissbruk.</textBlock>
      <textBlock ix="2">Om vi inte bedriver en restriktiv alkoholpolitik skulle den gruppen bli större än nuvarande 10 %. Det kan inte vara så att en majoritet lämnar en minoritet i sticket. Det sociala engagemanget och den sociala medkänslan gör att vi måste känna ett mycket stort ansvar för dessa människor och deras anhöriga som ofta har stora problem. Det är ett ansvar som åvilar oss alla.</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">5 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">Föredrogs och hänvisades</textBlock>
      <textBlock ix="1">Proposition</textBlock>
      <textBlock ix="2">1998/99:30 till finansutskottet</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Motioner</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">1998/99:Ju4 och Ju5 till justitieutskottet</textBlock>
      <textBlock ix="1">1998/99:K4 och K5 till konstitutionsutskottet</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">6 §  Bordläggning</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">Anmäldes och bordlades</textBlock>
      <textBlock ix="1">Konstitutionsutskottets betänkanden</textBlock>
      <textBlock ix="2">1998/99:KU3 Behandling av personuppgifter (vilande grundlagsförslag och följdlagstiftning)</textBlock>
      <textBlock ix="3">1998/99:KU4 Tryckfrihetsförordningens och yttrandefrihetsgrundlagens tillämpningsområden -</textBlock>
      <textBlock ix="4">barnpornografifrågan m.m. (vilande grundlagsförslag och följdlagstiftning)</textBlock>
      <textBlock ix="5">1998/99:KU5 Staten och trossamfunden (vilande förslag)</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">Socialutskottets betänkande</textBlock>
      <textBlock ix="1">1998/99:SoU2 Redovisning för fördelningen av medel från Allmänna arvsfonden under budgetåret</textBlock>
      <textBlock ix="2">1997</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">7 §  Anmälan om interpellation</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">Anmäldes att följande interpellation framställts</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">den 12 november</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">1998/99:25 av Per Westerberg (m) till näringsministern</textBlock>
      <textBlock ix="1">Assi Domän</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">Interpellationen redovisas i bilaga som fogas till riksdagens snabbprotokoll tisdagen den 17 november.</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">8 §  Anmälan om frågor för skriftliga svar</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">Anmäldes att följande frågor för skriftliga svar framställts</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">den 12 november</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">1998/99:64 av Runar Patriksson (fp) till näringsministern</textBlock>
      <textBlock ix="1">A-kassa till hemvändande missionärer och biståndsarbetare</textBlock>
      <textBlock ix="2">1998/99:65 av Sten Tolgfors (m) till statsrådet Ingegerd Wärnersson</textBlock>
      <textBlock ix="3">FUNKIS-utredningen</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Frågorna redovisas i bilaga som fogas till riksdagens snabbprotokoll tisdagen den 17 november.</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">9 §  Anmälan om skriftligt svar på fråga</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">Anmäldes att följande skriftliga svar på fråga inkommit</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">den 11 november</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">1998/99:47 av Carina Hägg (s) till näringsministern</textBlock>
      <textBlock ix="1">Länsstyrelserna och 2000-årsskiftet</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">Svaret redovisas i bilaga som fogas till riksdagens snabbprotokoll tisdagen den 17 november.</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">10 §  Kammaren åtskildes kl. 9.19.</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0"></textBlock>
      <textBlock ix="1">Förhandlingarna leddes av talmannen.</textBlock>
    </textBlock>
  </contentBlock>
</protocol>
