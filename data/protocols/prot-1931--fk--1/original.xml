<protocol id="prot-1931--fk--1">
  <contentBlock page="0" ix="0">
    <textBlock ix="0">RIKSDAGENS PROTOKOLL.</textBlock>
  </contentBlock>
  <contentBlock page="0" ix="1">
    <textBlock ix="0">1931. Första kammaren. Nr I.</textBlock>
  </contentBlock>
  <contentBlock page="0" ix="2">
    <textBlock ix="0"> </textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">Sedan i kraft av $ 49 regeringsformen och $ 2 riksdagsordningen riksdagen sammankommit till lagtima möte här i huvudstaden lördagen den 10 januari 1931, sammanträdde riksdagens första kammare i den uti riksdagens hus för kammaren anordnade samlingssal samma dag,</textBlock>
  </contentBlock>
  <contentBlock page="0" ix="5">
    <textBlock ix="0">Lördagen den 10 januari, kl. 11 f. m.</textBlock>
  </contentBlock>
  <contentBlock page="0" ix="6">
    <textBlock ix="0">Herr Trygger framträdde till talmansbordet och yttrade: Ärade församling! Utan överdrift torde man kunna säga, att det klockslag, som drog gränsen mellan det gamla och det nya året, saknat mycket av den klang, som varslar lyckliga och goda tider för länder och folk. Så mycket större är då förpliktelsen för alla och envar att söka bilda sig en riktig uppfattning av de mer än vanligt invecklade förhållanden, som föreligga såväl inom som utom det egna landet, samt pröva vad som bör ske för att en väg må öppnas igenom de svårigheter, som hopat sig på så många områden.</textBlock>
    <textBlock ix="1">Ett bekant ordstäv lyder: envar sin egen lyckas smed. I denna levnadsregel ligger en stor sanning. Icke blott den enskilde utan även folken kunna däri finna stöd för en viss optimism även uti de mest bekymmersamma lägen. I ett land som vårt, där folket sedan gammalt åtnjutit rätten att genom sina förtroendemän 1i allt större omfattning deltaga i vården om rikets angelägenheter, är det folkrepresentationen, som bär i väsentlig mån ansvaret för att rikets intressen väl tillvaratagas. Denna börda är under nuvarande världssituation av en alldeles särskild tyngd. Den blir dock lättad genom lojal samverkan mellan dem, som folket skänkt sitt förtroende. Ett lyckligt samarbete är emellertid möjligt endast under den förutsättningen, att för ögonblicket mindre väsentliga meningsskiljaktigheter skjutas åt sidan samt att de viktiga uppgifter, som under förhandenvarande omständigheter måste bringas till en lösning, diskuteras och avgöras med allvarlig saklighet och oberoende av förutfattade meningar.</textBlock>
    <textBlock ix="2">Sverige kan icke i någon mån eftergiva sitt anspråk på riksdagen att denna visar sig vuxen de statsoch samhällsuppgifter, som de hårda tiderna förvisso göra utomordentligt krävande. Min övertygelse är, att riksdagens första kammare 1 sina överläggningar och beslut skall vid detta riksmöte liksom tillförne söka göra sig väl förtjänt om fäderneslandet.</textBlock>
    <textBlock ix="3">Med dessa ord förklarar jag detta sammanträde öppnat.</textBlock>
  </contentBlock>
  <contentBlock page="0" ix="7">
    <textBlock ix="0">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i $ 1 mom. 2 av kammarens ordningsstadga anmodat filosofie magistern Lode Wistrand att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="0" ix="8">
    <textBlock ix="0">Första kammarens protokoll 1931. Nr 1. 1</textBlock>
  </contentBlock>
  <contentBlock page="1" ix="0">
    <textBlock ix="0">Nr 1.</textBlock>
  </contentBlock>
  <contentBlock page="1" ix="1">
    <textBlock ix="0">2 Lördagen den 10 januari.</textBlock>
  </contentBlock>
  <contentBlock page="1" ix="2">
    <textBlock ix="0">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="1" ix="3">
    <textBlock ix="0">Protokoll, hållet inför statsrådet och chefen för justitiedepartementet den 7 januari 1931.</textBlock>
  </contentBlock>
  <contentBlock page="1" ix="4">
    <textBlock ix="0">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen företagas, innan årets lagtima riksdag sammanträdde; och infunno sig nu av fullmäktige i riksbanken herrar E. Kristensson, L. Widell och M. Fehr samt av fullmäktige i riksgäldskontoret herrar K. Hildebrand, G. Kobb och H. S. Tamm.</textBlock>
    <textBlock ix="1">Till justitiedepartementet hade insänts fullmakter dels för 19 personer, som vid val i september 1930 för vissa valkretsar utsetts till ledamöter av riksdagens första kammare för en tid av åtta år, räknade från och med den 1 januari 1931, dels ock för 5 personer, som, efter det ledamöter av första kammaren avgt vid nya röstsammanräkningar blivit utsedda att inträda i de avgångnas ställe.</textBlock>
    <textBlock ix="2">Som gruvarbetaren J. A. Ruthström i Kiruna blivit i redaktören Carl Winbergs ställe utsedd till ledamot av första kammaren för Västerbottens läns och Norrbottens läns valkrets för tiden till den 1 januari 1931, och alltså tiden, för vilken Ruthström blivit vald, numera gått till ända, undantogs den för honom utfärdade fullmakten från granskning.</textBlock>
    <textBlock ix="3">Vid granskning av övriga fullmakter framställdes icke någon anmärkning mot desamma.</textBlock>
    <textBlock ix="4">Protokoll över granskningen jämte en förteckning å de granskade fullmakterna skulle tillika med dessa överlämnas till första kammaren.</textBlock>
  </contentBlock>
  <contentBlock page="1" ix="5">
    <textBlock ix="0">I ämbetet Gösta Siljeström.</textBlock>
  </contentBlock>
  <contentBlock page="1" ix="6">
    <textBlock ix="0">Den åberopade förteckningen, som jämväl upplästes, lydde sålunda:</textBlock>
  </contentBlock>
  <contentBlock page="1" ix="7">
    <textBlock ix="0">Förteckning å ledamöter av riksdagens första kammare enligt fullmakter, granskade inför chefen för justitiedepartementet den 7 januari 1931.</textBlock>
  </contentBlock>
  <contentBlock page="1" ix="8">
    <textBlock ix="0">Stockholms län och Uppsala län.</textBlock>
  </contentBlock>
  <contentBlock page="1" ix="9">
    <textBlock ix="0">Redaktören Fritz Gustav Möller i Stockholm.</textBlock>
    <textBlock ix="1">Häradshövdingen Karl Gustaf Theodor Borell i Saltsjö-Storängen. Sekreteraren Henning Vilhelm Leo i Lidingö.</textBlock>
    <textBlock ix="2">F, d. typografen Carl Primus Wahlmark i Uppsala.</textBlock>
    <textBlock ix="3">SR landshövdingen Knut Hjalmar Leonard Hammarskjöld i Stockholm. =.</textBlock>
    <textBlock ix="4">Fabrikören Johan Larsson i Örbyhus.</textBlock>
    <textBlock ix="5">Ledamoten av arbetsdomstolen Johannes Albert Forslund i Spånga. Professorn Carl Ludvig August Axel Reuterskiöld i Uppsala. Godsägaren August Wilhelm Rydberg i Järfälla.</textBlock>
    <textBlock ix="6">10. Redaktören Karl Alfred Rickard Lindström i Stockholm.</textBlock>
  </contentBlock>
  <contentBlock page="1" ix="10">
    <textBlock ix="0">Jönköpings län. 11. F. d. folkskolinspektören Carl Robert Johansson-Dahr i Jönköping.</textBlock>
  </contentBlock>
  <contentBlock page="1" ix="11">
    <textBlock ix="0">Blekinge län och Kristianstads län. 12. Borgmästaren Gustaf Theodor Ehrnberg i Simrishamn.</textBlock>
  </contentBlock>
  <contentBlock page="1" ix="12">
    <textBlock ix="0">POND AR VWNDH</textBlock>
  </contentBlock>
  <contentBlock page="2" ix="0">
    <textBlock ix="0">Lördagen den 10 januari. 3</textBlock>
  </contentBlock>
  <contentBlock page="2" ix="1">
    <textBlock ix="0">Malmöhus län med Malmö stad och Hälsingborgs stod. 13. Assistenten Anton Hjalmarsson i Malmö.</textBlock>
  </contentBlock>
  <contentBlock page="2" ix="2">
    <textBlock ix="0">Göteborgs och Bohus län. 14. Byråchefen Karl Andreas Andersson i Djursholm.</textBlock>
  </contentBlock>
  <contentBlock page="2" ix="3">
    <textBlock ix="0">Älvsborgs län. 15. Handelsträdgårdsmästaren John Teodor Björck i Borås.</textBlock>
  </contentBlock>
  <contentBlock page="2" ix="4">
    <textBlock ix="0">Västerbottens län och Norrbottens län.</textBlock>
  </contentBlock>
  <contentBlock page="2" ix="5">
    <textBlock ix="0">16. Biskopen Olof Bergqvist i Luleå.</textBlock>
    <textBlock ix="1">17. Överrevisorn Ernst Johan Gustav Rosén i Umeå.</textBlock>
    <textBlock ix="2">18. Bergmästaren Carl Immanuel Asplund i Luleå.</textBlock>
    <textBlock ix="3">19. Lantbrukaren Nils Gabrielsson i Teg.</textBlock>
    <textBlock ix="4">20. Sekreteraren Per Evert Arnliot Jonsson i Lycksele.</textBlock>
    <textBlock ix="5">21. Rådmannen Pontus Sandström i Luleå.</textBlock>
    <textBlock ix="6">22. Lokomotivföraren Karl August Johansson i Vännäs.</textBlock>
    <textBlock ix="7">23. Landstingsmannen Carl Viktor Lindmark i Drängsmarkby. 24. Statsrådet David Hansén.</textBlock>
  </contentBlock>
  <contentBlock page="2" ix="6">
    <textBlock ix="0">Enligt $ 2 i ordningsstadgan för kammaren anställdes upprop av kammarens ledamöter, varvid såsom frånvarande antecknades:</textBlock>
  </contentBlock>
  <contentBlock page="2" ix="7">
    <textBlock ix="0">herr Löfgren, &gt;» Ström, Fredrik, &gt; Larsson, Johan,</textBlock>
    <textBlock ix="1">greve Spens,</textBlock>
    <textBlock ix="2">herr Gustafsson, Per,</textBlock>
    <textBlock ix="3">"» Lindblad,</textBlock>
    <textBlock ix="4">&gt;» Holmgren, &gt;» Asplund, &amp; » Sandström.</textBlock>
  </contentBlock>
  <contentBlock page="2" ix="8">
    <textBlock ix="0">Följande inkomna läkarintyg upplästes:</textBlock>
  </contentBlock>
  <contentBlock page="2" ix="9">
    <textBlock ix="0">Att häradshövding Eliel Löfgren på grund av akut luftrörskatarr tills vidare är oförmögen att deltaga i riksdagsarbetet, intygar</textBlock>
  </contentBlock>
  <contentBlock page="2" ix="10">
    <textBlock ix="0">Stockholm den 9 januari 1931. Harald Nauckhoff,</textBlock>
  </contentBlock>
  <contentBlock page="2" ix="11">
    <textBlock ix="0">leg. läkare.</textBlock>
  </contentBlock>
  <contentBlock page="2" ix="12">
    <textBlock ix="0">Ledamoten av riksdagens första kammare herr Fr. Ström är tills vidare på grund av sjukdom (influenza epid.) förhindrad att deltaga i riksdagens förhandlingar.</textBlock>
    <textBlock ix="1">Intygas på heder och samvete.</textBlock>
    <textBlock ix="2">Äppelviken den 9 januari 1931.</textBlock>
  </contentBlock>
  <contentBlock page="2" ix="13">
    <textBlock ix="0">K. V. Dahlman, leg. läkare.</textBlock>
  </contentBlock>
  <contentBlock page="2" ix="14">
    <textBlock ix="0">Att ledamoten av riksdagens första kammare greve J. V. Spens på grund av influensa med feber är förhindrad att för en tid av omkring en vecka deltaga i riksdagsarbetet, intygas.</textBlock>
    <textBlock ix="1">Stockholm den 8 januari 1931.</textBlock>
    <textBlock ix="2">| Em. Lindhagen,</textBlock>
  </contentBlock>
  <contentBlock page="2" ix="15">
    <textBlock ix="0">med. dr.</textBlock>
  </contentBlock>
  <contentBlock page="3" ix="0">
    <textBlock ix="0">Nr 1.</textBlock>
  </contentBlock>
  <contentBlock page="3" ix="1">
    <textBlock ix="0">4 - Lördagen den 10 januari.</textBlock>
  </contentBlock>
  <contentBlock page="3" ix="2">
    <textBlock ix="0">Vidare upplästes tre till kammaren inkomna ansökningar, vilka jämte därvid fogade läkarintyg voro så lydande:</textBlock>
  </contentBlock>
  <contentBlock page="3" ix="3">
    <textBlock ix="0">Till riksdagens första kammare.</textBlock>
  </contentBlock>
  <contentBlock page="3" ix="4">
    <textBlock ix="0">Undertecknad anhåller härmed vördsamt att med stöd av bilagda läkarintyg befrias från riksdagsgöromålen till den 14 innevarande januari. Örbyhus den 9 januari 1931. Johan Larsson.</textBlock>
  </contentBlock>
  <contentBlock page="3" ix="5">
    <textBlock ix="0">Att riksdagsmannen J. Larsson, Örbyhus, på grund av sjukdom (influensa epidem.) är förhindrad infinna sig i Stockholm före den 14 januari 1931, intygas på heder och samvete.</textBlock>
    <textBlock ix="1">Örbyhus den 9 januari 1931.</textBlock>
    <textBlock ix="2">0. Oredsson,</textBlock>
  </contentBlock>
  <contentBlock page="3" ix="6">
    <textBlock ix="0">prov.-läkare.</textBlock>
  </contentBlock>
  <contentBlock page="3" ix="7">
    <textBlock ix="0">Till riksdagens första kammare.</textBlock>
  </contentBlock>
  <contentBlock page="3" ix="8">
    <textBlock ix="0">Med hänvisning till närslutna läkarintyg får jag vördsamt anhålla om ledighet från riksdagsarbetet till och med den 18 dennes. Benestad, Alvesta den 7 januari 1931.</textBlock>
  </contentBlock>
  <contentBlock page="3" ix="9">
    <textBlock ix="0">Per Gustafsson.</textBlock>
  </contentBlock>
  <contentBlock page="3" ix="10">
    <textBlock ix="0">Att riksdagsmannen Per Gustafsson, Benesta, på grund av astmatisk lungkatarr är oförmögen inträda i riksdagsarbete före den 18 dennes, intygas på heder och samvete.</textBlock>
    <textBlock ix="1">Alvesta den 6 januari 1931.</textBlock>
    <textBlock ix="2">Arvid Aaby-Ericesson, leg. läk.</textBlock>
  </contentBlock>
  <contentBlock page="3" ix="11">
    <textBlock ix="0">Till riksdagens första kammare.</textBlock>
  </contentBlock>
  <contentBlock page="3" ix="12">
    <textBlock ix="0">Undertecknad anhåller härmed vördsamt att på grund av sjukdom erhålla ledighet tills vidare från arbetet vid innevarande års riksdag. Läkarebetyg bilägges.</textBlock>
    <textBlock ix="1">Nice den 2 januari 1931.</textBlock>
    <textBlock ix="2">Israel Holmgren.</textBlock>
  </contentBlock>
  <contentBlock page="3" ix="13">
    <textBlock ix="0">Att professor Israel Holmgren på grund av ledgångsreumatism är tills vidare förhindrad att deltaga i innevarande års riksdagsarbete, intygas på heder och samvete.</textBlock>
  </contentBlock>
  <contentBlock page="3" ix="14">
    <textBlock ix="0">Nice den 1 jan. 1931. A. Widstrand, leg. läkare.</textBlock>
  </contentBlock>
  <contentBlock page="3" ix="15">
    <textBlock ix="0">De begärda ledigheterna beviljades, beträffande herr Holmgren för den tid, det i åberopade läkarintyget omförmälda hindret varade.</textBlock>
  </contentBlock>
  <contentBlock page="3" ix="16">
    <textBlock ix="0">Ytterligare upplästes följande till kammaren inkomna ansökningar:</textBlock>
  </contentBlock>
  <contentBlock page="3" ix="17">
    <textBlock ix="0">Till riksdagens första kammare.</textBlock>
  </contentBlock>
  <contentBlock page="3" ix="18">
    <textBlock ix="0">Härmed får jag vördsamt hos kammaren anhålla om två dagars ledighet, för vårdande av enskilda angelägenheter. A. C. Lindblad.</textBlock>
  </contentBlock>
  <contentBlock page="4" ix="0">
    <textBlock ix="0">Lördagen den 10 januari. 5</textBlock>
  </contentBlock>
  <contentBlock page="4" ix="1">
    <textBlock ix="0">Till riksdagens första kammare.</textBlock>
    <textBlock ix="1">På grund av tjänstegöromål förhindrad inställa mig vid riksdagens början får jag härmed vördsamt anhålla om ledighet under tiden 10 till och med 14 Januari.</textBlock>
    <textBlock ix="2">Luleå den 8 januari 1931.</textBlock>
    <textBlock ix="3">C. I. Asplund. Representant för Västerbottens och Norrbottens län.</textBlock>
  </contentBlock>
  <contentBlock page="4" ix="2">
    <textBlock ix="0">Till riksdagens första kammare.</textBlock>
    <textBlock ix="1">Med åberopande av hinder till följd av min tjänst får jag härmed vördsamt anhålla om befrielse från skyldigheten att infinna mig vid riksdagen förrän måndagen den 12 innevarande januari.</textBlock>
    <textBlock ix="2">Luleå den 6 januari 1931.</textBlock>
    <textBlock ix="3">P. Sandström.</textBlock>
  </contentBlock>
  <contentBlock page="4" ix="3">
    <textBlock ix="0">Även de av herrar Lindblad, Asplund och Sandström sökta ledigheterna beviljades.</textBlock>
  </contentBlock>
  <contentBlock page="4" ix="4">
    <textBlock ix="0">Anställdes val av talman, och utsågs därtill herr Vennersten .......sssssrsssrssrs rosa med alla avgivna eller 131 röster.</textBlock>
  </contentBlock>
  <contentBlock page="4" ix="5">
    <textBlock ix="0">Företogs val av förste vice talman, och utsågs därtill herr Olsson, Olof, sssososseeseserersrsrrsr rer rss essens sa med 120 röster.</textBlock>
  </contentBlock>
  <contentBlock page="4" ix="6">
    <textBlock ix="0">Anställdes val av andre vice talman, och utsågs därtill herr Nilsson, Petrus, i Gränebo .....ssssmosssssssssssss saa med 103 röster.</textBlock>
  </contentBlock>
  <contentBlock page="4" ix="7">
    <textBlock ix="0">Herr Trygger, som nu lämnade talmansplatsen, yttrade därvid till herr talmannen: Herr talman! Det måtte kännas angenämt att emottaga ett förtroende, som ständigt lämnas så enhälligt. För oss är det en glädje att arbeta i denna kammare, när klubban ligger i eder hand, och jag önskar eder hjärtligt, a ni under denna riksdag måtte få stadfästa många för vårt land lyckliga beslut.</textBlock>
  </contentBlock>
  <contentBlock page="4" ix="8">
    <textBlock ix="0">Herr talmannen intog talmansplatsen och yttrade: Herr ålderspresident, ärade ledamöter av denna kammare! Å vice talmännens och egna vägnar ber jag nu att få framföra vårt vördsamma tack för det förtroende, som vi kommit i åtnjutande av genom de val, som nyss ägt rum. Två av oss ha redan förut rönt samma välvilliga bevis på kammarens förtroende. Den tredje känner säkerligen liksom vi behov av att försäkra kammaren, att det skall bli vår allvarliga plikt och vårt uppsåt att göra vårt bästa på de platser, där herrarnas förtroende satt oss att verka.</textBlock>
    <textBlock ix="1">Under det år, som gått, hände, som vi alla veta, ett nog så tragiskt dödsfall i denna kammare, i det att en av våra kamrater på Stockholmsbänken kallades hädan mitt under brinnande arbete i kammaren. Senare på året blev det två andra kamraters lott att lämna det jordiska — med ett par timmars mellanrum hämtades de av den obevekliga döden. Jag vill vid detta tillfälle påminna om dessa senast avlidna båda kamraters stora och betydelsefulla insats i riksdagsarbetet. Såvitt jag kunde bedöma, voro de båda besjälade av det mest levande intresse för vad som förehades i riksdagen, såväl i kamrarna som i utskotten, och jag tror, att vi nu böra ägna dem en tacksamhetens tanke.</textBlock>
  </contentBlock>
  <contentBlock page="4" ix="9">
    <textBlock ix="0">Nr 1.</textBlock>
  </contentBlock>
  <contentBlock page="5" ix="0">
    <textBlock ix="0">Nr 1.</textBlock>
  </contentBlock>
  <contentBlock page="5" ix="1">
    <textBlock ix="0">6 Lördagen den 10 januari.</textBlock>
  </contentBlock>
  <contentBlock page="5" ix="2">
    <textBlock ix="0">Jag borde redan tidigare ha erinrat om en förlust, som vi här i presidiet ha lidit. Jag antager att kammaren delar den känsla, som jag nu vill ge uttryck åt. Det var med beklämning jag mottog underrättelsen om att vår beprövade förste vice talman ville draga sig tillbaka. Han har på ett utomordentligt skickligt sätt skött den befattning, som blev honom given, och jag tror jag ger uttryck åt allas vår innersta tanke, då jag säger, att vi alla beklaga det beslut, som han fattat. Jag är visserligen lika övertygad om att den man, som trätt i hans ställe, skall värdigt fylla platsen, men han lärer lika litet som någon annan taga illa upp att jag ägnar dessa tacksamhetens ord åt den avgångne förste vice talmannen. Hos mig personligen har hans tillbakaträdande lämnat ett tomrum, det måste jag ärligt bekänna.</textBlock>
    <textBlock ix="1">I övrigt ha förändringarna inom denna kammare varit många, icke mindre än nära nog en tiondel av kammaren består nu av nytillkomna ledamöter. Jag ber att få hälsa dem alla välkomna till det ansvarsfulla värv, som vi här ha att fylla. Jag är viss om att de snart komma att finna sig till rätta i kammaren, att de med samma kärlek som vi komma att omfatta vårt gemensamma arbete, foga sig i de goda traditioner, som här intill denna dag ha kunnat bevaras; och jag önskar slutligen eder alla, mina herrar, trevnad, framgång och glädje i vårt gemensamma arbete och därmed också en god fortsättning på det nyss ingångna året.</textBlock>
  </contentBlock>
  <contentBlock page="5" ix="3">
    <textBlock ix="0">På framställning av herr talmannen beslöt kammaren att nu företaga val av sekreterare.</textBlock>
  </contentBlock>
  <contentBlock page="5" ix="4">
    <textBlock ix="0">Valet företogs, och befanns efter valförrättningens slut hava blivit till sekreterare utsedd: kanslirådet G. H. Berggren ............ med alla avgivna eller 100 röster.</textBlock>
  </contentBlock>
  <contentBlock page="5" ix="5">
    <textBlock ix="0">Kanslirådet Berggren fick nu företräda, underrättades, att han blivit av kammaren vald till sekreterare, och övertog protokollsföringen. In fidem Lode Wistrand.</textBlock>
  </contentBlock>
  <contentBlock page="5" ix="6">
    <textBlock ix="0">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att måndagen den 12 innevarande månad kl. 11 f. m. infinna sig i slottskapellet samt, efter förrättad gudstjänst, enligt 8 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="5" ix="7">
    <textBlock ix="0">Herr talmannen meddelade, att till kammarens förfogande överlämnats 50 inträdesbiljetter till rikssalen vid riksdagens öppnande, och hemställde, att fördelning av dessa biljetter proportionellt i förhållande till ledamotsantalet i varje valkrets finge ske genom sekreteraren.</textBlock>
  </contentBlock>
  <contentBlock page="5" ix="8">
    <textBlock ix="0">Denna hemställan bifölls.</textBlock>
  </contentBlock>
  <contentBlock page="5" ix="9">
    <textBlock ix="0">Justerades ett protokollsutdrag för denna dag.</textBlock>
  </contentBlock>
  <contentBlock page="5" ix="10">
    <textBlock ix="0">Kammarens sammanträde avslutades kl. 12.02 på dagen. In fidem G. H. Berggren.</textBlock>
  </contentBlock>
  <contentBlock page="6" ix="0">
    <textBlock ix="0">Måndagen den 12 januari. [ rå</textBlock>
  </contentBlock>
  <contentBlock page="6" ix="1">
    <textBlock ix="0">Måndagen den 12 januari.</textBlock>
  </contentBlock>
  <contentBlock page="6" ix="2">
    <textBlock ix="0">Kammarens sammanträdde kl. 10.30 f. m.</textBlock>
  </contentBlock>
  <contentBlock page="6" ix="3">
    <textBlock ix="0">Herr Larsson, Johan, och herr Sandström anmälde, att de infunnit sig vid riksdagen.</textBlock>
  </contentBlock>
  <contentBlock page="6" ix="4">
    <textBlock ix="0">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde onsdagen den 14 innevarande månad företaga följande val, nämligen</textBlock>
  </contentBlock>
  <contentBlock page="6" ix="5">
    <textBlock ix="0">dels av fyra ledamöter för att jämte talmannen tillsätta kammarens kansli och vaktbetjäning,</textBlock>
  </contentBlock>
  <contentBlock page="6" ix="6">
    <textBlock ix="0">dels av tre ledamöter för att deltaga i talmansöverläggningarna, dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="6" ix="7">
    <textBlock ix="0">Detta förslag antogs.</textBlock>
  </contentBlock>
  <contentBlock page="6" ix="8">
    <textBlock ix="0">Herr talmannen yttrade vidare, att han, likaledes efter samråd med andra kammarens talman, finge föreslå, det första kammaren ville besluta att företaga vid sammanträde, som komme att hållas torsdagen den 15 i denna månad, val av ledamöter och vid sammanträde påföljande dag val av suppleanter i de ständiga utskotten och utrikesnämnden.</textBlock>
  </contentBlock>
  <contentBlock page="6" ix="9">
    <textBlock ix="0">Vad herr talmannen sålunda föreslagit bifölls.</textBlock>
  </contentBlock>
  <contentBlock page="6" ix="10">
    <textBlock ix="0">Ordet lämnades härefter till herr förste vice talmannen som anförde: Jag ber att få hemställa, herr talman, att kammaren måtte besluta, att antalet suppleanter för denna kammares vidkommande i de ordinarie utskotten måtte bestämmas till: i konstitutionsutskottet 13, i statsutskottet 16, i bevillningsutskottet 13, i bankoutskottet 8, i första lagutskottet 8, i andra lagutskottet 1i och i jordbruksutskottet 8.</textBlock>
  </contentBlock>
  <contentBlock page="6" ix="11">
    <textBlock ix="0">Denna hemställan bifölls.</textBlock>
  </contentBlock>
  <contentBlock page="6" ix="12">
    <textBlock ix="0">På framställning av herr talmannen beslöt kammaren nu, kl. 10.34 f. m., att ajournera sina förhandlingar till kl. 10.45 f. m.</textBlock>
  </contentBlock>
  <contentBlock page="6" ix="13">
    <textBlock ix="0">Till åtlydnad av Kungl. Maj:ts kallelse avgingo herr talmannen och kammarens ledamöter kl. 10.45 f. m. till slottskapellet, där riksdagspredikan hölls av regementspastorn i Kungl. Skaraborgs regemente, kyrkoherden O. J. Hermansson. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="6" ix="14">
    <textBlock ix="0">Hans Maj:t Konungen kom tillstädes och öppnade riksdagen med det i protokollsbihanget införda tal, varefter hans excellens herr statsministern Ekman uppläste Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="6" ix="15">
    <textBlock ix="0">Nr 1.</textBlock>
  </contentBlock>
  <contentBlock page="7" ix="0">
    <textBlock ix="0">Nr 1.</textBlock>
  </contentBlock>
  <contentBlock page="7" ix="1">
    <textBlock ix="0">8 Måndagen den 12 januari.</textBlock>
  </contentBlock>
  <contentBlock page="7" ix="2">
    <textBlock ix="0">M fen talmannen framträdde därpå och yttrade: Allernådigste Konung, Eders aj:t!</textBlock>
    <textBlock ix="1">Riksdagens första kammare frambär till Eders Maj:t sin undersåtliga vördnad.</textBlock>
    <textBlock ix="2">Kammaren delar Eders Maj:ts känslor vid erinringen om den stora förlust, som drabbat Konung och folk genom Hennes Majestät Drottningens bortgång. Det är därför också kammaren kärt att nu få inför Eders Maj:t ägna sin tacksamma hyllning åt minnet av den ädla kvinnan,. den vördade landsmodern och samtidigt få giva uttryck åt sin djupa tillfredsställelse över Eders Maj:ts eget höga föredöme i trogen pliktuppfyllelse och bevarad själsstyrka under prövningen.</textBlock>
    <textBlock ix="3">Hårda tider hemsöka fortfarande länder och folk. Vårt land har ingalunda blivit förskonat. Eders Maj:t har ånyo måst erinra om jordbruksnäringens betryck, och svårare prövningar förestå oss måhända. Men missmodet är en dålig rådgivare. Vi hava att tacksamt erkänna, att vårt land allt hitintills i många stycken intagit en gynnad undantagsställning.</textBlock>
    <textBlock ix="4">Utan tvivel hava statsmakternas åtgärder i sin mån därtill bidragit. Mycket återstår dock att härutinnan fullfölja och fullkomna, även om vi jämväl och i stor utsträckning måste lita till, vad den enskilda företagsamheten kan åstadkomma. Samfällda bemödanden av allmän och enskild natur skola nu som tillförene, hoppas vi, krönas med framgång.</textBlock>
    <textBlock ix="5">De åtgärder i sådant syfte, som Eders Maj:t i dag bebådat, ävensom övriga förslag och äskanden ägnade att mildra arbetslösheten, öka arbetstillfällena eller eljest främja landets allmänna utveckling, skola säkerligen mottagas med förståelse och erkännande. I denna anda skola de också av första kammaren upptagas till prövning.</textBlock>
    <textBlock ix="6">Kammaren anhåller till sist att få försäkra Eders Maj:t om kammarens alltjämt lika varma känslor av trohet och tillgivenhet.</textBlock>
    <textBlock ix="7">Sedan andra kammarens talman därefter i denna kammares namn till Hans Maj:t Konungen framfört andra kammarens undersåtliga vördnad, fingo talmännen vardera mottaga ett exemplar av Kungl. Maj:ts proposition nr 1, angående statsverkets tillstånd och behov under budgetåret 1931/1932, varefter ceremonien å rikssalen avslutades och första kammaren enligt beslut, fattat före avtågandet från samlingsrummet, åtskildes vid utgången från rikssalen.</textBlock>
  </contentBlock>
  <contentBlock page="7" ix="3">
    <textBlock ix="0">In fidem G. H. Berggren.</textBlock>
  </contentBlock>
  <contentBlock page="7" ix="4">
    <textBlock ix="0">Stockholm 1931. Kungl. Boktryckeriet, P. A. Norstedt &amp; Söner. 310209</textBlock>
  </contentBlock>
</protocol>
