<protocol id="prot-199596--71">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
    <textBlock ix="1"> _________________________________________________________________________</textBlock>
    <textBlock ix="2"> 1 §  Justering av protokoll</textBlock>
    <textBlock ix="3">Justerades protokollen för den 12 och 13 mars.</textBlock>
    <textBlock ix="4">2 §  Anmälan om entledigande av regeringen</textBlock>
    <textBlock ix="5">Anf.  1  TALMANNEN</textBlock>
    <textBlock ix="6">Jag får anmäla att jag på begäran av statsminister Ingvar Carlsson entledigat honom från befattningen som statsminister. Till följd härav har jag entledigat också övriga statsråd. Regeringens samtliga ledamöter uppehåller sina befattningar till dess ny regering har tillträtt.</textBlock>
    <textBlock ix="7">Följande skrivelse hade inkommit från statsministern:</textBlock>
    <textBlock ix="8">Riksdagens talman</textBlock>
    <textBlock ix="9">Jag begär härmed att bli entledigad från befattningen som statsminister.</textBlock>
    <textBlock ix="10">Stockholm den 18 mars 1996</textBlock>
    <textBlock ix="11">Ingvar Carlsson</textBlock>
    <textBlock ix="12">Talmannens skrivelse hade följande lydelse:</textBlock>
    <textBlock ix="13">Till statsministern och övriga statsråd</textBlock>
    <textBlock ix="14">Statsministern har i dag till mig överlämnat en skrivelse med begäran om entledigande. I anledning därav och med stöd av bestämmelserna i 6 kap. 6 och 7 §§ regeringsformen entledigar jag statsministern och övriga statsråd. jag erinrar om stadgandet i 8 § i samma kapitel: Har regeringens samtliga ledamöter entledigats, uppehåller de sina befattningar till dess ny regering har tillträtt.</textBlock>
    <textBlock ix="15">Stockholm den 18 mars 1996</textBlock>
    <textBlock ix="16">Birgitta Dahl</textBlock>
    <textBlock ix="17">Talman</textBlock>
    <textBlock ix="18">3 §  Förslag om statsminister</textBlock>
    <textBlock ix="19">Anf.  2  TALMANNEN</textBlock>
    <textBlock ix="20">Enligt regeringsformen ankommer det på mig att för riksdagens godkännande avge förslag om ny statsminister.</textBlock>
    <textBlock ix="21">Efter samråd med företrädare för varje partigrupp inom riksdagen och överläggning med de vice talmännen får jag härmed föreslå riksdagen att till ny statsminister utse Göran Persson, som avser att bilda en regering bestående av företrädare för Arbetarepartiet socialdemokraterna.</textBlock>
    <textBlock ix="22">Förslaget bordlades.</textBlock>
    <textBlock ix="23">4 §  Meddelande om obesvarade interpellationer och frågor</textBlock>
    <textBlock ix="24">Talmannen meddelade att statsminister Ingvar Carlsson den 18 mars 1996 på egna och övriga statsråds vägnar meddelat att expeditionsregeringens ledamöter inte skulle besvara några interpellationer och frågor, vilket innebar att samtliga obesvarade interpellationer och frågor förfallit.</textBlock>
    <textBlock ix="25">5 §  Meddelande om aktuell debatt den 28 mars</textBlock>
    <textBlock ix="26">Talmannen meddelade att på begäran av Folkpartiet liberalernas riksdagsgrupp skulle aktuell debatt om mc-anknutet våld anordnas torsdagen den 28 mars kl. 12.00.</textBlock>
    <textBlock ix="27">Från regeringen skulle justitieministern delta och från Folkpartiet Siw Persson.</textBlock>
    <textBlock ix="28">En företrädare för varje parti skulle ha rätt att delta i debatten.</textBlock>
    <textBlock ix="29">Anmälan till talarlistan skulle ske senast onsdagen den 27 mars kl. 12.00.</textBlock>
    <textBlock ix="30">Den inkomna skrivelsen hade följande lydelse:</textBlock>
    <textBlock ix="31">Till talmannen</textBlock>
    <textBlock ix="32">Begäran om aktuell debatt om mc-anknutet våld</textBlock>
    <textBlock ix="33">Statens kärnfunktion är att tillförsäkra medborgarna trygghet till liv, hälsa och egendom. Rättsväsendet måste därför garantera att ingen inkräktar på statsmakternas monopol på lagligt våld. Varje medborgare måste kunna känna att rättsväsendet tillhandahåller såväl det effektivaste som det enda sättet att skipa rättvisa.</textBlock>
    <textBlock ix="34">Det allt vanligare förekommande våld som är knutet till vissa mc-gäng tär på den svenska rättsstatens fundament. I kretsarna kring dessa maffialiknande organisationer har det blivit naturligt att bekänna sig till en alternativ rättsordning som står utanför demokratins kontroll. Rättsstaten riskerar därmed att lösas upp inifrån.</textBlock>
    <textBlock ix="35">Det är uppenbart att inte tillräckligt gjorts från statsmakternas sida för att stävja det mc-anknutna våldet och den övriga kriminalitet som härrör från organisationer som Hells Angels och Bandidos.</textBlock>
    <textBlock ix="36">Mot denna bakgrund begär Folkpartiet liberalernas riksdagsgrupp att en aktuell debatt anordnas angående mc-anknutet våld.</textBlock>
    <textBlock ix="37">Stockholm den 12 mars 1996</textBlock>
    <textBlock ix="38">Lars Leijonborg</textBlock>
    <textBlock ix="39">6 §  Bordläggning</textBlock>
    <textBlock ix="40">Anmäldes och bordlades</textBlock>
    <textBlock ix="41">Propositioner</textBlock>
    <textBlock ix="42">1995/96:178 Sekretess och polisregister</textBlock>
    <textBlock ix="43">1995/96:191 Mervärdesskatt på entréavgifter till biografföreställningar</textBlock>
    <textBlock ix="44">Motioner</textBlock>
    <textBlock ix="45">med anledning av prop. 1995/96:38 Länsindelningen i Skåne och Västsverige m.m.</textBlock>
    <textBlock ix="46">1995/96:Bo7 av Bengt Harding Olson (fp)</textBlock>
    <textBlock ix="47">1995/96:Bo8 av Börje Nilsson m.fl. (s)</textBlock>
    <textBlock ix="48">1995/96:Bo9 av Gudrun Schyman m.fl. (v)</textBlock>
    <textBlock ix="49">1995/96:Bo10 av Tuve Skånberg (kds)</textBlock>
    <textBlock ix="50">1995/96:Bo11 av Annika Nordgren (mp)</textBlock>
    <textBlock ix="51">1995/96:Bo12 av Knut Billing m.fl. (m)</textBlock>
    <textBlock ix="52">1995/96:Bo13 av Rolf Kenneryd m.fl. (c)</textBlock>
    <textBlock ix="53">1995/96:Bo14 av Ingbritt Irhammar (c)</textBlock>
    <textBlock ix="54">1995/96:Bo15 av Erling Bager och Eva Flyborg (fp)</textBlock>
    <textBlock ix="55">1995/96:Bo16 av Per Lager m.fl. (mp)</textBlock>
    <textBlock ix="56">7 §  Kammaren åtskildes kl. 14.02.</textBlock>
    <textBlock ix="58">Förhandlingarna leddes av talmannen.</textBlock>
  </contentBlock>
</protocol>
