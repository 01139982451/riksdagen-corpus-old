<protocol id="prot-199293--8">
  <contentBlock ix="0">
    <textBlock ix="0">
      <textBlock ix="0">1 §  Kompletteringsval till justitieutskottet och utrikesutskottet</textBlock>
    </textBlock>
  </contentBlock>
  <contentBlock ix="1">
    <textBlock ix="0">
      <textBlock ix="0">Förste vice talmannen meddelade att Folkpartiet liberalernas riksdagsgrupp som suppleant i justitieutskottet och utriksutskottet under Karl-</textBlock>
      <textBlock ix="1">Göran Biörsmarks ledighet anmält hans ersättare</textBlock>
      <textBlock ix="2">Lola Björkquist.</textBlock>
    </textBlock>
  </contentBlock>
  <contentBlock ix="2">
    <textBlock ix="0">
      <textBlock ix="0">Förste vice talmannen förklarade vald till</textBlock>
    </textBlock>
  </contentBlock>
  <contentBlock ix="3">
    <textBlock ix="0">
      <textBlock ix="0">suppleant i justitieutskottet</textBlock>
    </textBlock>
  </contentBlock>
  <contentBlock ix="4">
    <textBlock ix="0">
      <textBlock ix="0">Lola Björkquist (fp)</textBlock>
    </textBlock>
  </contentBlock>
  <contentBlock ix="5">
    <textBlock ix="0">
      <textBlock ix="0">suppleant i utrikesutskottet</textBlock>
    </textBlock>
  </contentBlock>
  <contentBlock ix="6">
    <textBlock ix="0">
      <textBlock ix="0">Lola Björkquist (fp)</textBlock>
    </textBlock>
  </contentBlock>
  <contentBlock ix="7">
    <textBlock ix="0">
      <textBlock ix="0">2 §  Ledigheter</textBlock>
    </textBlock>
  </contentBlock>
  <contentBlock ix="8">
    <textBlock ix="0">
      <textBlock ix="0">Förste vice talmannen meddelade att Maj Britt</textBlock>
      <textBlock ix="1">Theorin (s) ansökt om ledighet för FN-uppdrag under tiden den 19 oktober --den 27 november.</textBlock>
    </textBlock>
  </contentBlock>
  <contentBlock ix="9">
    <textBlock ix="0">
      <textBlock ix="0">Kammaren biföll denna ansökan.</textBlock>
    </textBlock>
  </contentBlock>
  <contentBlock ix="10">
    <textBlock ix="0">
      <textBlock ix="0">Förste vice talmannen anmälde att Sylvia Lindgren</textBlock>
      <textBlock ix="1">(s) skulle tjänstgöra som ersättare för Maj Britt</textBlock>
      <textBlock ix="2">Theorin.</textBlock>
    </textBlock>
  </contentBlock>
  <contentBlock ix="11">
    <textBlock ix="0">
      <textBlock ix="0">Förste vice talmannen meddelade att Anne</textBlock>
      <textBlock ix="1">Rhenman (nyd) ansökt om föräldraledighet under tiden den 7 december 1992--den 3 maj 1993.</textBlock>
    </textBlock>
  </contentBlock>
  <contentBlock ix="12">
    <textBlock ix="0">
      <textBlock ix="0">Kammaren biföll denna ansökan.</textBlock>
    </textBlock>
  </contentBlock>
  <contentBlock ix="13">
    <textBlock ix="0">
      <textBlock ix="0">Förste vice talmannen anmälde att Simon Liliedahl</textBlock>
      <textBlock ix="1">(nyd) skulle tjänstgöra som ersättare för Anne</textBlock>
      <textBlock ix="2">Rhenman.</textBlock>
    </textBlock>
  </contentBlock>
  <contentBlock ix="14">
    <textBlock ix="0">
      <textBlock ix="0">3 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="15">
    <textBlock ix="0">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="16">
    <textBlock ix="0">
      <textBlock ix="0">Propositionerna</textBlock>
    </textBlock>
  </contentBlock>
  <contentBlock ix="17">
    <textBlock ix="0">
      <textBlock ix="0">1992/93:3 till skatteutskottet</textBlock>
    </textBlock>
  </contentBlock>
  <contentBlock ix="18">
    <textBlock ix="0">
      <textBlock ix="0">1992/93:32 bil. 1 till konstitutionsutskottet</textBlock>
    </textBlock>
  </contentBlock>
  <contentBlock ix="19">
    <textBlock ix="0">
      <textBlock ix="0">propositionen i övrigt till bostadsutskottet</textBlock>
    </textBlock>
  </contentBlock>
  <contentBlock ix="20">
    <textBlock ix="0">
      <textBlock ix="0">Skrivelse</textBlock>
    </textBlock>
  </contentBlock>
  <contentBlock ix="21">
    <textBlock ix="0">
      <textBlock ix="0">1992/93:18 till näringsutskottet</textBlock>
    </textBlock>
  </contentBlock>
  <contentBlock ix="22">
    <textBlock ix="0">
      <textBlock ix="0">4 §  Allmänpolitisk debatt</textBlock>
    </textBlock>
  </contentBlock>
  <contentBlock ix="23">
    <textBlock ix="0">
      <textBlock ix="0">(forts. från prot. 7)</textBlock>
    </textBlock>
  </contentBlock>
  <contentBlock ix="24">
    <textBlock ix="0">
      <textBlock ix="0">Arbetsmarknads- och regionalpolitik</textBlock>
    </textBlock>
  </contentBlock>
  <contentBlock ix="25">
    <textBlock ix="0">
      <textBlock ix="0">Anf. 1  IRÉNE VESTLUND (s):</textBlock>
    </textBlock>
  </contentBlock>
  <contentBlock ix="26">
    <textBlock ix="0">
      <textBlock ix="0">Herr talman! Att i dag vara en medelålders kvinna med 30 års arbetslivserfarenhet, att vara en kvinna som har känt sig behövd på arbetet och som har haft nödvändiga arbetsuppgifter, men som nu är varslad eller uppsagd, är en alltmer vanlig situation på arbetsmarknaden. Att vara varslad eller uppsagd, att ens arbetsuppgifter helt plötsligt inte är värda någonting är en djupt kränkande situation för väldigt många kvinnor. Kvinnorna går också ofta ut i en arbetslöshet som blir mer långvarig än männens.</textBlock>
    </textBlock>
  </contentBlock>
  <contentBlock ix="27">
    <textBlock ix="0">
      <textBlock ix="0">I mitt län -- jag bor i Dalarna -- där man ganska länge stod emot den nuvarande lågkonjunkturen, har arbetslösheten naturligtvis också ökat väldigt starkt för männen. I dag är ungefär 15 % av de yrkesverksamma inom stålindustrin arbetslösa, och många fler är varslade.</textBlock>
    </textBlock>
  </contentBlock>
  <contentBlock ix="28">
    <textBlock ix="0">
      <textBlock ix="0">De arbetslösa kvinnorna talas det emellertid mycket litet om. Det blir inte stora rubriker när det sägs att något skall läggas ned, när det exempelvis rationaliseras inom kommun och landsting. Det blir inte heller stora rubriker när banker och försäkringsbolag börjar att rationalisera -- det kanske bara är ett par kvinnor åt gången som måste gå. Just de här kvinnorna har emellertid en lång arbetslivserfarenhet, och de har också en mycket begränsad arbetsmarknad att gå ut på.</textBlock>
    </textBlock>
  </contentBlock>
  <contentBlock ix="29">
    <textBlock ix="0">
      <textBlock ix="0">Antalet arbetslösa ökar väldigt starkt, inte minst när det gäller kvinnorna i vårt län. Antalet arbetslösa kommer också att stiga markant i samband med de inskränkningar som inte bara har gjorts utan som också planeras inom andra delar av den offentliga sektorn. Ett område som vi inte så ofta talar om är post-  och teleområdet.</textBlock>
    </textBlock>
  </contentBlock>
  <contentBlock ix="30">
    <textBlock ix="0">
      <textBlock ix="0">Naturligtvis kommer man också på den privata sidan, med fortsatt datorisering och förändrat kontorsnät, att minska den traditionella arbetsmarknaden för kvinnor. Jag talade tidigare om försäkringsbolagen, men bankerna är ju den stora krisbranschen.</textBlock>
    </textBlock>
  </contentBlock>
  <contentBlock ix="31">
    <textBlock ix="0">
      <textBlock ix="0">Vad har då de arbetslösa kvinnorna att förvänta sig av en förändring som utlovas genom sänkning av skatter och satsning på företag? Inte vet jag! Jag vet bara att mer än var sjätte av de arbetslösa är ungdomar, med övervägande antal unga kvinnor i åldrarna 16 till 24 år. När jag ser på Dalarnas arbetsmarknadskarta undrar jag hur man kan stimulera dessa unga kvinnor till en nödvändig utbildning. Hur skall man, i ett område där det inte finns någon tradition att satsa på högre utbildning, i den här situationen kunna säga till den unga kvinnan, att ''om du satsar på en ökad infrastruktur, dvs. utbildning, kommer du att klara dig bra i framtiden''?</textBlock>
    </textBlock>
  </contentBlock>
  <contentBlock ix="32">
    <textBlock ix="0">
      <textBlock ix="0">Den låga konjunkturen drabbar även andra områden, som detaljhandeln. Inom dessa områden finns dess värre också väldigt många deltidsarbetande kvinnor som nu är arbetslösa. Jag har talat med Handels representanter om detta, som säger att det här är ett stort bekymmer. De arbetslösa kvinnorna är dessutom starkt knutna till det lokala området och har svårt att tänka sig att pendla.</textBlock>
    </textBlock>
  </contentBlock>
  <contentBlock ix="33">
    <textBlock ix="0">
      <textBlock ix="0">I våra områden med tung verkstadsindustri, t.ex.</textBlock>
      <textBlock ix="1">Ludvika, Smedjebacken, Avesta och Borlänge --</textBlock>
      <textBlock ix="2">kanske har Borlänge en vidare arbetsmarknad, men de tre tidigare nämnda kommunerna har det sannerligen inte -- visar det sig i denna lågkonjunktur, att när antalet arbetstillfällen minskar för männen så får också kvinnorna ta del av detta förhållande på ett negativt sätt.</textBlock>
    </textBlock>
  </contentBlock>
  <contentBlock ix="34">
    <textBlock ix="0">
      <textBlock ix="0">Varslen ökar och antalet arbetslösa kvinnor ökar.</textBlock>
      <textBlock ix="1">Vad säger man då till dem? I morse hörde jag någonting ganska skrämmande när det gäller beredskapsarbeten, nämligen att man i dag använder denna typ av arbeten som ett instrument för att dölja behovet av fasta arbeten. Jag har inte hunnit undersöka saken närmare, men jag skall göra det.</textBlock>
    </textBlock>
  </contentBlock>
  <contentBlock ix="35">
    <textBlock ix="0">
      <textBlock ix="0">I diskussioner med borgerliga företrädare, på</textBlock>
      <textBlock ix="1">Jungfrumässan i Falun senast, om kvinnors arbetsvillkor har jag fått höra att vårdnadsbidrag eller möjligheten att öppna eget företag skall lösa de flesta problem. För vem, undrar jag då. Gäller detta för kvinnor med 30 års yrkeserfarenhet, men i fel bransch, eller gäller detta för unga kvinnor utan utbildning och utan god ekonomisk bakgrund?</textBlock>
    </textBlock>
  </contentBlock>
  <contentBlock ix="36">
    <textBlock ix="0">
      <textBlock ix="0">Anf. 2  CHARLOTTE CEDERSCHIÖLD</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="37">
    <textBlock ix="0">
      <textBlock ix="0">Herr talman! I den ekonomiska situation som vi befinner oss i gäller det att finna lösningar som ökar svensk produktivitet, lösningar som ger mer produktion med mindre resurser insatta.</textBlock>
    </textBlock>
  </contentBlock>
  <contentBlock ix="38">
    <textBlock ix="0">
      <textBlock ix="0">Nobelpristagaren i ekonomi, Gary S Becker, hävdar att ekonomiska incitament är det som driver människor till ytterligare insatser. Med en förbättrad jämställdhet finns det i så fall ekonomiska vinster att göra i samhället. Även om den generella standard- och löneutjämningen drivits långt här i landet jämfört med i många andra länder -- så långt att Sverige enligt nobelpristagaren har förstört tillväxtincitamenten -- har kvinnor fortfarande lägre lön än män.</textBlock>
    </textBlock>
  </contentBlock>
  <contentBlock ix="39">
    <textBlock ix="0">
      <textBlock ix="0">Detta förhållande kan knappast beläggas med att kvinnor har sämre kunskaper -- tvärtom har svenska flickor högre betyg i alla ämnen utom i fysik och i idrott. De har högre genomströmningstakt och högre examensfrekvens vid universiteten, men de innehar endast 6 % av professorstjänsterna. Relativt sett är kvinnor ofta billig arbetskraft. Hur absurt det än kan låta kan detta bli en tillgång i den nya arbetsmarknadssituation som vi nu går in i.</textBlock>
    </textBlock>
  </contentBlock>
  <contentBlock ix="40">
    <textBlock ix="0">
      <textBlock ix="0">Om vi i stället utgår från det som de flesta av oss betraktar som en normal arbetsmarknadssituation, är det från min utgångspunkt tre saker som utgör förutsättningen för jämställdhet på arbetsmarknaden:</textBlock>
    </textBlock>
  </contentBlock>
  <contentBlock ix="41">
    <textBlock ix="0">
      <textBlock ix="0">1.Samma utbildningsmöjligheter för män och kvinnor.</textBlock>
    </textBlock>
  </contentBlock>
  <contentBlock ix="42">
    <textBlock ix="0">
      <textBlock ix="0">2.Könsneutral arbetsvärdering -- som vi har fått in i vår lag via EG.</textBlock>
    </textBlock>
  </contentBlock>
  <contentBlock ix="43">
    <textBlock ix="0">
      <textBlock ix="0">3.Jämnare arbetsfördelning i hemmen. Utan det får kvinnor i gemen aldrig den tid arbetsmarknaden kräver när det gäller högkvalificerade jobb. Även här har Sverige följt EG och tillsatt en grupp som skall studera hur man får män att göra mer i hemmet och i sin familj, bl.a. genom att i större utsträckning sköta sina små barn.</textBlock>
    </textBlock>
  </contentBlock>
  <contentBlock ix="44">
    <textBlock ix="0">
      <textBlock ix="0">Man skall också komma ihåg att familjeansvaret inte bara handlar om de första småbarnsåren. I</textBlock>
      <textBlock ix="1">Sverige har familjediskussionen nästan bara handlat om vården av små barn, men även äldre barn behöver omsorg, fast av annat slag, för att kunna utvecklas till trygga, kapabla vuxna, i en värld som sannolikt blir mycket hårdare än den som här närvarande generationer har mött.</textBlock>
    </textBlock>
  </contentBlock>
  <contentBlock ix="45">
    <textBlock ix="0">
      <textBlock ix="0">Det är bra att vi har en jämställdhetsminister som tar frågorna på allvar och som inser vårt offensiva läge på detta område, i synnerhet i förhållande till</textBlock>
      <textBlock ix="1">EG.</textBlock>
    </textBlock>
  </contentBlock>
  <contentBlock ix="46">
    <textBlock ix="0">
      <textBlock ix="0">Samtidigt skall man inte tro att jämställdhet är så enkelt som samma jobb, samma inkomst, samma liv. Jämställdhet är mer av lika möjligheter, samma chanser att välja samma jobb och samma liv, men det handlar också om att vara respekterad av sin familj och som människa i samhället som helhet --</textBlock>
      <textBlock ix="1">helt oavsett vilket kön man har råkat födas till eller vilket liv man har valt. Det går att vara jämställd utan att ha exakt samma förvärvsinkomst som sin partner.</textBlock>
    </textBlock>
  </contentBlock>
  <contentBlock ix="47">
    <textBlock ix="0">
      <textBlock ix="0">Civilrätten är också en viktig del av jämställdhetslagstiftningen. Det inser många kvinnor som förlorade pensionsrättigheter när riksdagen för cirka tio år sedan fråntog kvinnan giftorätten i familjens pensionsförsäkring.</textBlock>
    </textBlock>
  </contentBlock>
  <contentBlock ix="48">
    <textBlock ix="0">
      <textBlock ix="0">Det ligger nära till hands att tro att alla partier i vår riksdag har samma genuina intresse av att driva på utvecklingen mot ett samhälle där män och kvinnor har samma möjligheter. Det tror jag också att debattörerna i denna debatt har. Jag ifrågasätter inte den politiska viljan, men jag beklagar det starka fackliga inflytandet över den socialdemokratiska politiken.</textBlock>
    </textBlock>
  </contentBlock>
  <contentBlock ix="49">
    <textBlock ix="0">
      <textBlock ix="0">Det var sorgligt, om än inte förvånande, att i tisdags konstatera att socialdemokraterna i arbetsmarknadsutskottet satte fackets intressen framför kvinnornas. Ställningstagandet gällde huruvida man skulle överväga ytterligare formella åtgärder mot arbetsmarknadsparter som inte lever upp till lagens minimikrav. De borgerliga partierna är här beredda att driva på parterna och använda skärpta lagliga medel om parterna inte lever upp till kraven, medan socialdemokraterna helt hänvisade till parterna. I valet mellan kvinnornas intressen och parternas valde man fackets -- ett upplysande beslut för de kvinnor som vill skynda på utvecklingen mot ett mer jämställt samhälle.</textBlock>
    </textBlock>
  </contentBlock>
  <contentBlock ix="50">
    <textBlock ix="0">
      <textBlock ix="0">När den nya jämställdhetslagen antogs våren 1991</textBlock>
      <textBlock ix="1">tog vi från moderathåll upp den fråga som nu på sistone fått förnyad aktualitet, nämligen hur man kommer åt sexuella trakasserier inom utbildningsväsendet. Jämställdhetslagen berör endast förhållandet mellan arbetstagare och arbetsgivare, medan sexuella trakasserier på universiteten inte sorterar under detta. Enligt de undersökningar som gjorts är sådana trakasserier ett påtagligt problem.</textBlock>
    </textBlock>
  </contentBlock>
  <contentBlock ix="51">
    <textBlock ix="0">
      <textBlock ix="0">Om något är en jämställdhetsfråga så är det rätten att få sina kunskaper prövade på lika villkor, dvs.</textBlock>
      <textBlock ix="1">att ha samma möjligheter och samma rätt till utbildning. När vi moderater tog upp detta i arbetsmarknadsutskottet våren 1991 hänvisade man till brottsbalken och sade att det inte går att komma till rätta med problemen inom jämställdhetslagen. Att brottsbalken inte riktigt tycks räcka för att i praktiken förhindra dessa missförhållanden är tydligt. Att lagstiftningsvägen komma åt problemen tycks besvärligt; mycket handlar om attitydförändringar, som inom så många andra delar av jämställdhetsområdet. Nu har man åtminstone på Stockholms universitet börjat ta itu med problemen.</textBlock>
    </textBlock>
  </contentBlock>
  <contentBlock ix="52">
    <textBlock ix="0">
      <textBlock ix="0">Så är det inom många delar av jämställdhetspolitiken: även om lagen är en hjälp, och skall vara en hjälp, handlar det ytterst för kvinnor om att själva tillägna sig inflytande och makt. Historien är inte precis späckad med grupper som tilldelats sina rättigheter eller framgångar, utan snarare finner man i historien otaliga exempel på grupper som tröttnat på sin situation och som därför kämpat sig till rättigheter, makt och inflytande. Det är det svenska kvinnor nu är i färd med att göra. Det är vår uppgift att genom könsneutrala regelverk i möjligaste mån stödja denna process.</textBlock>
    </textBlock>
  </contentBlock>
  <contentBlock ix="53">
    <textBlock ix="0">
      <textBlock ix="0">I detta anförande instämde Gullan Lindblad (m)</textBlock>
      <textBlock ix="1">och Johan Brohult (nyd).</textBlock>
    </textBlock>
  </contentBlock>
  <contentBlock ix="54">
    <textBlock ix="0">
      <textBlock ix="0">Anf. 3  BARBRO WESTERHOLM (fp):</textBlock>
    </textBlock>
  </contentBlock>
  <contentBlock ix="55">
    <textBlock ix="0">
      <textBlock ix="0">Herr talman! Som vanligt drunknar jämställdhetsfrågorna i andra frågor. I dag döljs jämställdhetsdebatten under rubriken arbetsmarknadspolitik. Men jämställdhetsfrågorna är mycket vidare än så. De rör hela livet, från vaggan till graven, vare sig vi finns ute på arbetsmarknaden, i utbildning eller i den privata sfären.</textBlock>
    </textBlock>
  </contentBlock>
  <contentBlock ix="56">
    <textBlock ix="0">
      <textBlock ix="0">Sätten att marginalisera kvinno- och jämställdhetsfrågorna är många. Inom universitetsvärlden används begreppet jämställdhetspoliser om dem som arbetar för jämställdhet mellan män och kvinnor.</textBlock>
      <textBlock ix="1">Sydsvenskans sportchef skriver att svenska idrottstjejer springer och ler och är för tunga i baken. Det finns kvinnliga präster vars möjligheter att predika i kyrkan är starkt begränsade, och de är hänvisade till kontorsarbete etc. Min egen dotterson på fem år har på dagis lärt sig ramsan</textBlock>
      <textBlock ix="2">''Pojkar är bäst, flickor luktar ruttet fläsk'' -- fast hans systrar är ju undantagna.</textBlock>
    </textBlock>
  </contentBlock>
  <contentBlock ix="57">
    <textBlock ix="0">
      <textBlock ix="0">Det här är saker som är svåra att komma åt. Det handlar om attityder som grundläggs tidigt och som tar sig uttryck i användningen av såväl talspråk som kroppsspråk och handling.</textBlock>
    </textBlock>
  </contentBlock>
  <contentBlock ix="58">
    <textBlock ix="0">
      <textBlock ix="0">Folkpartiets kvinnoförbund antog i våras ett kvinnopolitiskt program -- ett jämställdhetens</textBlock>
      <textBlock ix="1">ABC -- där vi bl.a. tar upp att förskolepersonalen och lärarna har ett ansvar för att skapa attityder för ett mer jämställt samhälle och ömsesidig respekt mellan pojkar och flickor, män och kvinnor. Vi anser att skolorna måste aktiveras att bedriva jämställdhetsprojekt med eleverna och att det avsätts särskilda projektpengar för detta.</textBlock>
    </textBlock>
  </contentBlock>
  <contentBlock ix="59">
    <textBlock ix="0">
      <textBlock ix="0">Det handlar också om att uppmärksamma föräldrarna på att pojkar och flickor behandlas olika. Dessa frågor behöver tas upp i föräldrautbildningen i ökad utsträckning.</textBlock>
    </textBlock>
  </contentBlock>
  <contentBlock ix="60">
    <textBlock ix="0">
      <textBlock ix="0">En annan fråga som jag vill ta upp i det här sammanhanget är den ekonomiska krisen och hur krispaketen slår i olika grupper i samhället. Både kvinnor och män måste naturligtvis ta sin andel av ansvaret för att lösa krisen, men bördorna måste fördelas rättvist. När nu krispaketens propositioner kommer anser vi att de måste innehålla konsekvensanalyser för olika grupper i samhället, inkl. kvinnorna, så att var och en ser hur åtgärderna slår i olika grupper.</textBlock>
    </textBlock>
  </contentBlock>
  <contentBlock ix="61">
    <textBlock ix="0">
      <textBlock ix="0">I vårt kvinnopolitiska program skriver vi: ''FPK</textBlock>
      <textBlock ix="1">anser att politiska beslut, som har ekonomisk innebörd, bör innehålla en särskild konsekvensanalys avseende effekterna för kvinnor.</textBlock>
      <textBlock ix="2">Analysen skall redovisas offentligt.''</textBlock>
    </textBlock>
  </contentBlock>
  <contentBlock ix="62">
    <textBlock ix="0">
      <textBlock ix="0">Den tredje frågan jag vill beröra är den jämställdhetsrörelse som är på gång på grund av valresultatet förra hösten, då andelen kvinnor i riksdagen minskade, men också i en del andra politiska församlingar. Detta ledde till en vrede, som sedan har utmynnat i skapande av nätverk, aktivering av det kvinnoparti som redan fanns och tankar på ett nytt kvinnoparti. Det är en hälsosam reaktion, som inrymmer krav på ökat samarbete mellan kvinnor över partigränserna.</textBlock>
    </textBlock>
  </contentBlock>
  <contentBlock ix="63">
    <textBlock ix="0">
      <textBlock ix="0">Låt mig säga att jag inte tror att skapande av ett kvinnoparti är den bästa modellen. Jag tror att det är mycket bättre att jämställdhetsarbetet får en mer framskjuten plats i de partier vi har. Det finns ju förenande och åtskiljande frågor i kvinno- och jämställdhetspolitiken. Forskningspolitiken, frågor om kvinnors hälsa, kvinnovåld är exempel på områden där vi har i stort sett gemensam syn, men det finns andra områden där vi skiljer oss åt. Jag tänker på familjepolitiken, som är en fråga där vi har olika åsikter i den borgerliga gruppen. Jag tänker på lagstiftning om rätten till barnomsorg, som mitt parti företräder, och om vårdnadsbidrag kontra barnkonto. Det har på sistone varit väldigt tyst från oppositionen. Vad Ny demokrati tycker i familjepolitiken över huvud taget är jag inte heller klar över, men kanske Johan Brohult har något att säga på den punkten.</textBlock>
    </textBlock>
  </contentBlock>
  <contentBlock ix="64">
    <textBlock ix="0">
      <textBlock ix="0">EG och jämställdheten har diskuterats tidigare under den allmänpolitiska debatten, men jag vill aktualisera frågan igen. Hotbilder har målats upp om att kvinnorna skulle trängas tillbaka till hemmen igen. Men hur förklarar avsändarna av hotbilderna då det faktum att danska kvinnor under den tid Danmark har varit med i EG har fått en mycket framskjuten plats på arbetsmarknaden? De ligger i dag nästan på Sveriges nivå. Danmark har</textBlock>
      <textBlock ix="1">78 % och vi har 81 % av kvinnorna ute i förvärvsarbete.</textBlock>
    </textBlock>
  </contentBlock>
  <contentBlock ix="65">
    <textBlock ix="0">
      <textBlock ix="0">När man väger för- och nackdelar med ett inträde mot varandra och ser det ur ett kvinnoperspektiv överväger fördelarna -- det är min övertygelse.</textBlock>
      <textBlock ix="1">Kvinnors valfrihet när det gäller hemarbete och yrkesliv främjas av att ett land har en god ekonomi, och för att vi skall få en positiv utveckling i Sverige fordras det att vi finns med i den gemensamma marknaden, inte står utanför den.</textBlock>
    </textBlock>
  </contentBlock>
  <contentBlock ix="66">
    <textBlock ix="0">
      <textBlock ix="0">Anf. 4  KARIN STARRIN (c):</textBlock>
    </textBlock>
  </contentBlock>
  <contentBlock ix="67">
    <textBlock ix="0">
      <textBlock ix="0">Herr talman! Varför har kvinnor inget eller mycket litet förtroende för politiker? När Aftonbladet under sparpaketsuppgörelsen gjorde en enkätundersökning om det fick alla våra partiledare låga siffror. Nästan hälften av kvinnorna vill inte ha någon uppfattning alls om politikerna.</textBlock>
    </textBlock>
  </contentBlock>
  <contentBlock ix="68">
    <textBlock ix="0">
      <textBlock ix="0">I dagens ekonomiska diskussion förs förhandlingarna på en sådan nivå att kvinnor inte känner igen sig. Det är mycket olyckligt eftersom förslagen i allra högsta grad berör kvinnor.</textBlock>
      <textBlock ix="1">Sparpaketen diskuteras i termer av valutaspekulationer, marginalräntor, transfereringar och skatteväxlingar. Men vad blir det för effekter av allt det här i det praktiska livet?</textBlock>
      <textBlock ix="2">Det har gjorts beräkningar som visar hur besparingarna drabbar kvinnor respektive män. Vi måste få veta hur de har utfallit. Jag har just i dag ställt en fråga om det till jämställdhetsministern.</textBlock>
      <textBlock ix="3">Jag tycker att det är viktigt att få klara siffror om detta.</textBlock>
    </textBlock>
  </contentBlock>
  <contentBlock ix="69">
    <textBlock ix="0">
      <textBlock ix="0">Den fördelningsgrupp som finns på finansdepartementet har nu en mycket viktigt uppgift när det gäller att förklara hur nödvändiga krisåtgärderna är och att belysa att alla måste vara med och betala. Ännu har jag inte sett något av dess arbete.</textBlock>
    </textBlock>
  </contentBlock>
  <contentBlock ix="70">
    <textBlock ix="0">
      <textBlock ix="0">Vi kan nu i stället läsa olika rapporter från framstående ekonomer som drar olika slutsatser, och det är mycket förvirrande. LO:s rapport visar att eftersom man nu minskar den inhemska köpkraften genom att göra det dyrare för alla att äta, bo och leva så tar man bort en stor del av företagens möjligheter att sälja. Och depressionen blir ännu värre.</textBlock>
    </textBlock>
  </contentBlock>
  <contentBlock ix="71">
    <textBlock ix="0">
      <textBlock ix="0">Andra rapporter säger att kostnadsnivåerna till varje pris måste sänkas, och en del förordar devalvering. Ingvar Carlsson tror att man kan beställa ett ekonomiskt geni som kommer med nya teorier och därmed klarar Sverige ur den kris som den under 80-talet förda socialdemokratiska politiken har försatt oss i. Den enda hållfasta ekonomiska politiken är en praktisk, sund ekonomi med vinstresultat som mål och utan spekulationer med vare sig pengar eller fastigheter. Här behövs det fler kvinnliga ekonomer -- det är jag helt övertygad om -- så att vi får de kvinnliga värderingarna med i beräkningarna från början.</textBlock>
    </textBlock>
  </contentBlock>
  <contentBlock ix="72">
    <textBlock ix="0">
      <textBlock ix="0">För att vi skall kunna ha en bra välfärd med god barnomsorg, bra utbildning, säker sjukvård och en trygg äldreomsorg måste räntorna enligt min uppfattning ned. Detta hör ihop. Därför måste vi tillsammans bidra med ökade skatter och minskade förmåner. Men det får inte ensidigt vara kvinnans trygghet och rättigheter som offras.</textBlock>
    </textBlock>
  </contentBlock>
  <contentBlock ix="73">
    <textBlock ix="0">
      <textBlock ix="0">Herr talman! Lönediskussionerna är i full gång.</textBlock>
      <textBlock ix="1">Marknadens avtalsparter måste ta sitt ansvar och snabbt träffa avtal. Det har stor betydelse för svensk trovärdighet.</textBlock>
    </textBlock>
  </contentBlock>
  <contentBlock ix="74">
    <textBlock ix="0">
      <textBlock ix="0">Under senare delen av 80-talet har löneskillnaderna mellan män och kvinnor ökat. I</textBlock>
      <textBlock ix="1">går kunde vi på Ekot höra vilka enorma löneskillnader som finns, inte minst inom sjukvården. Läkare har fem till sju gånger mer betalt än övrig sjukvårdspersonal. Och naturligtvis skall de ha mer betalt eftersom de har större ansvar, studieskulder etc., men det kan inte vara rimligt med sådana enorma skillnader. Och det är bara ett exempel.</textBlock>
    </textBlock>
  </contentBlock>
  <contentBlock ix="75">
    <textBlock ix="0">
      <textBlock ix="0">Under den intensivaste delen av högkonjunkturen var det inte låginkomsttagarna som fick de största lönepåslagen, utan de som redan hade höga löner fick ännu högre löner. Det är häpnadsväckande.</textBlock>
      <textBlock ix="1">Men slutsatsen av den utvecklingen måste bli att nu när vi har lågkonjunktur så måste de med låga inkomster få påslagen, om det nu över huvud taget finns några utrymmen för lönepåslag. Det krav vi nu måste ställa på arbetsmarknadens parter är att det är låginkomsttagarna som skall ha de ev.</textBlock>
      <textBlock ix="2">löneökningar som det finns utrymme för.</textBlock>
    </textBlock>
  </contentBlock>
  <contentBlock ix="76">
    <textBlock ix="0">
      <textBlock ix="0">Herr talman! Vi läser dagligen om överfall, våldtäkter, rån och slagsmål. Respekten för människors liv och människors egendom minskar.</textBlock>
      <textBlock ix="1">Det behövs på flera områden skärpningar i svensk lagstiftning för att återvinna repekten. När lösningen ligger i att kvinnor skall få livvakt för att känna sig säkra har det gått för långt, tycker jag. Vi centerkvinnor anser att det måste vara en absolut sista utväg. Naturligtvis är det gärningsmännen som måste få sin integritet minskad -- det är i huvudsak de som måste bevakas.</textBlock>
    </textBlock>
  </contentBlock>
  <contentBlock ix="77">
    <textBlock ix="0">
      <textBlock ix="0">Arbetssituationen i vårt land är mycket tuff. Det är nu viktigt att vi åstadkommer fler arbetsplatser, inte minst för kvinnor. Regering och riksdag måste fortsätta att vidta kraftfulla åtgärder mot arbetslösheten. Arbetslinjen måste gälla. Det är viktigt, inte minst för kvinnorna.</textBlock>
    </textBlock>
  </contentBlock>
  <contentBlock ix="78">
    <textBlock ix="0">
      <textBlock ix="0">Anf. 5  FÖRSTE VICE TALMANNEN:</textBlock>
    </textBlock>
  </contentBlock>
  <contentBlock ix="79">
    <textBlock ix="0">
      <textBlock ix="0">Jag ger nu Johan Brohult replik på Barbro</textBlock>
      <textBlock ix="1">Westerholms anförande, eftersom Johan Brohult var apostroferad i det anförandet.</textBlock>
    </textBlock>
  </contentBlock>
  <contentBlock ix="80">
    <textBlock ix="0">
      <textBlock ix="0">Anf. 6  JOHAN BROHULT (nyd) replik:</textBlock>
    </textBlock>
  </contentBlock>
  <contentBlock ix="81">
    <textBlock ix="0">
      <textBlock ix="0">Herr talman! Jag tackar talmannen för detta. Det konstaterades att jag var ett borderlinefall -- det var tveksamt om jag skulle kunna få en replik. Det kanske är det faktum att det är så många kvinnor och så få män här som gör mig till detta borderlinefall.</textBlock>
    </textBlock>
  </contentBlock>
  <contentBlock ix="82">
    <textBlock ix="0">
      <textBlock ix="0">Barbro Westerholm frågade mig var Ny demokrati står då det gäller de här viktiga kvinnofrågorna. En del av svaret gav jag då jag instämde i Charlotte</textBlock>
      <textBlock ix="1">Cederschiölds anförande.</textBlock>
    </textBlock>
  </contentBlock>
  <contentBlock ix="83">
    <textBlock ix="0">
      <textBlock ix="0">Vi har i vårt parti tyvärr försummat kvinnofrågorna, vilket bl.a. har fått till resultat att vi befinner oss på jumboplats när det gäller antalet kvinnor i förhållande till antalet män. Detta är någonting som vi får ta tag i.</textBlock>
    </textBlock>
  </contentBlock>
  <contentBlock ix="84">
    <textBlock ix="0">
      <textBlock ix="0">Det är då viktigt att framhålla att vi verkligen stöder allt som kan bidra till kvinnofrid. Vi har absolut ingen annan uppfattning än den som här har kommit till uttryck om det.</textBlock>
    </textBlock>
  </contentBlock>
  <contentBlock ix="85">
    <textBlock ix="0">
      <textBlock ix="0">I detta sammanhang kanske jag får framhålla att det från en del partikamrater har kommit en del osolidariska förslag om bordellhus och liknande.</textBlock>
      <textBlock ix="1">Jag har i alla fall som partiets representant i socialutskottet starkt tagit avstånd från sådana tankar.</textBlock>
    </textBlock>
  </contentBlock>
  <contentBlock ix="86">
    <textBlock ix="0">
      <textBlock ix="0">Anf. 7  MARGARETA WINBERG (s):</textBlock>
    </textBlock>
  </contentBlock>
  <contentBlock ix="87">
    <textBlock ix="0">
      <textBlock ix="0">Herr talman! Det finns en växande kvinnovrede i vårt land, och det är egentligen inte så märkligt.</textBlock>
      <textBlock ix="1">Den politik som nu präglar samhällsutvecklingen har haft och har sin udd riktad mot just kvinnor.</textBlock>
      <textBlock ix="2">Precis som Charlotte Cederschiöld sade tar nu många kvinnor saken i egna händer; de förstår vad kvinnoförbunden länge har förstått, nämligen att ingen frivilligt lämnar ifrån sig makten -- den måste man ta.</textBlock>
    </textBlock>
  </contentBlock>
  <contentBlock ix="88">
    <textBlock ix="0">
      <textBlock ix="0">Nu höjs allt fler röster från kvinnor utanför riksdagen och utanför de etablerade partierna för att vi kvinnor i riksdagen skall gå samman och försvara de positioner som kvinnorna i Sverige har uppnått. I förra veckan ställde Maria-Pia Boethius en berättigad fråga om det i en artikel i Dagens</textBlock>
      <textBlock ix="1">Nyheter. Därför vill jag ägna de minuter som jag har till mitt förfogande åt att fråga er andra som är med i den här omgången av debatten om ni är intresserade av ett samarbete över partigränserna.</textBlock>
      <textBlock ix="2">När våra manliga partiledare nu har lyckats med uppgörelser vore det väl konstigt om inte vi på samma sätt skulle kunna värna kvinnorna. Eller?</textBlock>
    </textBlock>
  </contentBlock>
  <contentBlock ix="89">
    <textBlock ix="0">
      <textBlock ix="0">Då tänker jag främst på de grundläggande, viktiga kvinnofrågorna. För oss s-kvinnor är det kvinnornas egna arbete som är grunden för jämställdhet. Med det egna arbetet följer den egna inkomsten, oberoendet och friheten. Och visst har vi lyckats i Sverige. 84 % av kvinnorna mellan 16</textBlock>
      <textBlock ix="1">och 64 år har ett eget arbete. Ett av problemen är den låga lönen. Var tredje kvinna tjänar mindre än</textBlock>
      <textBlock ix="2">10 000 kr i månaden; det gör bara var tionde man.</textBlock>
      <textBlock ix="3">Inom alla yrkesgrupper och i samtliga tre stora fackliga organisationer ligger kvinnor betydligt lägre i lön än sina manliga kolleger.</textBlock>
    </textBlock>
  </contentBlock>
  <contentBlock ix="90">
    <textBlock ix="0">
      <textBlock ix="0">Karin Starrin framhöll vikten av att satsa på de lågavlönade. Jag vet att man i arbetsmarknadsutskottet nu har enats om en skrivning som innebär att satsningen på att minska löneklyftorna är den stora jämställdhetsfrågan under 90-talet. Så långt var man enig. Men när det gällde frågan hur man skall gå vidare skilde man sig åt.</textBlock>
    </textBlock>
  </contentBlock>
  <contentBlock ix="91">
    <textBlock ix="0">
      <textBlock ix="0">Jag vill gärna fråga varför de borgerliga partierna inte fullföljer den här linjen och ställer upp på tanken att återinföra den solidariska lönepolitiken.</textBlock>
      <textBlock ix="1">Det var ju under tider med solidarisk lönepolitik, ungefär fram till 1985, som klyftan mellan låg- och högavlönade minskade och därmed också mellan kvinnors och mäns löner. Från 1985, när principen om den solidariska lönepolitiken mer eller mindre slogs sönder till förmån för individuella lokala förhandlingar förbundsvis, började löneklyftorna öka igen.</textBlock>
    </textBlock>
  </contentBlock>
  <contentBlock ix="92">
    <textBlock ix="0">
      <textBlock ix="0">Visst borde vi kvinnor här i riksdagen kunna ena oss om att löneskillnaderna är en stor fråga och att vi måste satsa på de lågavlönade och därmed stötta upp fackföreningsrörelsen, som nu kämpar för just det. Då får vi också sätta den solidariska lönepolitiken i centrum.</textBlock>
    </textBlock>
  </contentBlock>
  <contentBlock ix="93">
    <textBlock ix="0">
      <textBlock ix="0">57,4 % av kvinnorna arbetar inom offentlig sektor.</textBlock>
      <textBlock ix="1">De behövs där därför att vård och omsorg av barn och gamla alltid måste utföras. Organiserar vi det inte tillsammans görs det på ett annat vis, och det betyder att vi kvinnor gör det privat. Vi lämnar inte barnen och de gamla på gatan.</textBlock>
    </textBlock>
  </contentBlock>
  <contentBlock ix="94">
    <textBlock ix="0">
      <textBlock ix="0">Genom statens indragningar av statsbidrag till kommunerna hotas nu vården och omsorgen. Det kan vi höra på radio och läsa om i tidningarna.</textBlock>
      <textBlock ix="1">Därmed hotas kvinnornas trygghet när de jobbar och många kvinnojobb -- lärare, vårdpersonal, lokalvårdare, undersköterskor, osv. Nog borde väl vi kvinnor här i riksdagen kunna gå samman om kravet att kommunerna måste få sina statsbidrag så att våra barn och gamla får sin vård och så att kvinnorna kan känna trygghet i sina jobb?</textBlock>
    </textBlock>
  </contentBlock>
  <contentBlock ix="95">
    <textBlock ix="0">
      <textBlock ix="0">Det har bildats ännu ett nätverk för kvinnor. Det består av ensamstående kvinnor som inte får vanligt underhåll från papporna till sina barn. De har hittills fått ett generellt bidragsförskott. Nu har det i en departementspromemoria föreslagits att detta skall göras om och att bidragsförskotten skall inkomstprövas. Det är inte bra, tycker vi s-kvinnor.</textBlock>
      <textBlock ix="1">Det medför att man frångår den generella välfärdens princip, och det gör att många kvinnor fastnar i fattigdomsfällan, dvs. att det inte lönar sig att höja sin lön.</textBlock>
    </textBlock>
  </contentBlock>
  <contentBlock ix="96">
    <textBlock ix="0">
      <textBlock ix="0">Det nya nätverket väntar sig också att vi kvinnor i riksdagen stöder dem i deras kamp mot en försämring. Kan vi här gå samman och hjälpa dem?</textBlock>
    </textBlock>
  </contentBlock>
  <contentBlock ix="97">
    <textBlock ix="0">
      <textBlock ix="0">Ytterligare en stor fråga för många kvinnor är pensionerna. Bara 20  av de nyblivna pensionärerna har 30 arbetsår. Medelpoängen för kvinnor är 2,84 och för män 4,13. En pensionsberedning arbetar med dessa frågor, och vi vet ännu inte vilket resultat den kommer till.</textBlock>
    </textBlock>
  </contentBlock>
  <contentBlock ix="98">
    <textBlock ix="0">
      <textBlock ix="0">Är vi beredda att samarbeta i den frågan för att skapa ett rättvisare system som gynnar just kvinnor?</textBlock>
    </textBlock>
  </contentBlock>
  <contentBlock ix="99">
    <textBlock ix="0">
      <textBlock ix="0">Precis som Karin Starrin sade är det viktigt att få veta hur krisuppgörelsen slår för olika personer.</textBlock>
      <textBlock ix="1">Det är klart att de fattiga kvinnorna drabbas av den uppgörelse som våra partier har gått samman om.</textBlock>
      <textBlock ix="2">Hur mycket de drabbas råder det delade meningar om. LO hävdar exempelvis att en ensamstående kvinna med ett barn och en inkomst på 133 000 kr kommer att förlora drygt 6 000 kr nästa år. Det är oerhört viktigt för oss att få det här klarlagt. Jag håller med Karin Starrin om att det bara är regeringen som kan ge oss ett officiellt besked på den punkten. Vi kan inte acceptera förslaget från invandrarministern -- som också har hand om jämställdhetsfrågorna --, nämligen en uträkning på hushållsbasis. Om man anser att kvinnor och män är självständiga individer, skall det även gälla här.</textBlock>
      <textBlock ix="3">Jag tycker att vi skall gå samman.</textBlock>
    </textBlock>
  </contentBlock>
  <contentBlock ix="100">
    <textBlock ix="0">
      <textBlock ix="0">Anf. 8  CHARLOTTE CEDERSCHIÖLD (m)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="101">
    <textBlock ix="0">
      <textBlock ix="0">Herr talman! Mot bakgrund av det som Margareta</textBlock>
      <textBlock ix="1">Winberg framförde är det förvånande att</textBlock>
      <textBlock ix="2">Socialdemokraterna inte ställde några särskilda krav på kommunbidrag i krisuppgörelsen.</textBlock>
    </textBlock>
  </contentBlock>
  <contentBlock ix="102">
    <textBlock ix="0">
      <textBlock ix="0">Jag har emellertid begärt ordet framför allt för att svara på Margareta Winbergs fråga om huruvida de andra kvinnoförbunden vill samarbeta. Det har vi visat att vi vill. Men det gäller vissa frågor. Ett bra exempel är det ämne som Johan Brohult tog upp.</textBlock>
      <textBlock ix="1">Horribla förslag om bordeller skall man från kvinnohåll motarbeta så mycket det går. Vi får tydligen också hjälp inifrån Ny demokrati.</textBlock>
      <textBlock ix="2">Våldsfrågor är det också bra att samarbeta om.</textBlock>
    </textBlock>
  </contentBlock>
  <contentBlock ix="103">
    <textBlock ix="0">
      <textBlock ix="0">Det finns dock ideologiska skillnader mellan</textBlock>
      <textBlock ix="1">Moderata samlingspartiet och</textBlock>
      <textBlock ix="2">Socialdemokraterna, oavsett om det är kvinnor eller män som debatterar. Över de ideologiska skiljelinjerna kommer vi inte att samarbeta.</textBlock>
    </textBlock>
  </contentBlock>
  <contentBlock ix="104">
    <textBlock ix="0">
      <textBlock ix="0">Vi Moderater tycker att utbildningsinvestering skall löna sig för både män och kvinnor. Det skall löna sig att vara duktig i jobbet och sträva framåt.</textBlock>
      <textBlock ix="1">Om samhället inte utformas på det sättet kommer den ekonomiska utvecklingen inte att bli gynnsam.</textBlock>
      <textBlock ix="2">Det kommer att drabba de svagaste grupperna, som tyvärr för närvarande utgörs av kvinnor.</textBlock>
    </textBlock>
  </contentBlock>
  <contentBlock ix="105">
    <textBlock ix="0">
      <textBlock ix="0">Vi kommer således inte att arbeta över de ideologiska skiljelinjerna. Vi stöder inte heller den ståndpunkt som Socialdemokraterna har intagit när det gäller att sätta fackens intresse framför kvinnornas. I det valet håller vi på kvinnornas intressen.</textBlock>
    </textBlock>
  </contentBlock>
  <contentBlock ix="106">
    <textBlock ix="0">
      <textBlock ix="0">Anf. 9  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="107">
    <textBlock ix="0">
      <textBlock ix="0">Herr talman! Jag måste rätta Charlotte</textBlock>
      <textBlock ix="1">Cederschiöld på en punkt. Hon sade att vi inte har ställt några krav på kommunbidraget. Charlotte</textBlock>
      <textBlock ix="2">Cederschiöld vet nog, likaväl som jag, att dessa 7,5</textBlock>
      <textBlock ix="3">miljarder i statsbidrag till kommunerna var under diskussion. Man diskuterade också den ytterligare indragning på 10 miljarder som den borgerliga regeringen har aviserat. Eftersom de borgerliga partierna i regeringen inte ville göra något åt detta, släppte man det. Därför ställde jag min fråga. Det är av ett vitalt kvinnointresse att kommunerna får dessa pengar.</textBlock>
    </textBlock>
  </contentBlock>
  <contentBlock ix="108">
    <textBlock ix="0">
      <textBlock ix="0">Behovet i den kommunala sektorn kommer att öka med 2 % fr.o.m. nästa år. Volymen minskar med</textBlock>
      <textBlock ix="1">2  nästa år. Det är första gången på decennier som volymen minskar. Det betyder att service, vård och omsorg kommer att reduceras. Det betyder också att många kvinnor mister sina jobb.</textBlock>
      <textBlock ix="2">Kommunerna behöver dessa pengar. Det ville vi åstadkomma i förhandlingarna, men det gick inte de borgerliga partierna med på.</textBlock>
    </textBlock>
  </contentBlock>
  <contentBlock ix="109">
    <textBlock ix="0">
      <textBlock ix="0">Charlotte Cederschiöld säger också att det skall löna sig att vara duktig på jobbet. Visst skall det göra det. Jag vet att många sjukvårdsbiträden, lokalvårdare m.fl. gör sitt yttersta och är mycket duktiga. Som tack får de nu se att löneklyftorna mellan de låg- och högavlönade ökar ytterligare.</textBlock>
      <textBlock ix="1">Jag frågar därför om Charlotte Cederschiöld är beredd att gå samman med oss andra och satsa på de lågavlönade, som i det här fallet är kvinnorna.</textBlock>
    </textBlock>
  </contentBlock>
  <contentBlock ix="110">
    <textBlock ix="0">
      <textBlock ix="0">Anf. 10  CHARLOTTE CEDERSCHIÖLD</textBlock>
      <textBlock ix="1">(m) replik:</textBlock>
    </textBlock>
  </contentBlock>
  <contentBlock ix="111">
    <textBlock ix="0">
      <textBlock ix="0">Herr talman! Vi känner igen bidragslinjen och talet om att behoven ökar. Visst är det så att behoven ökar. I dessa frågor, liksom i alla andra frågor, är man dock tvungen att koppla möjligheterna till resurserna. Mot behoven måste vi ställa de finansieringsmöjligheter vi har. Det går inte att bara tala om behoven. Finansieringen är en viktig del.</textBlock>
    </textBlock>
  </contentBlock>
  <contentBlock ix="112">
    <textBlock ix="0">
      <textBlock ix="0">Jag tror att det är ganska svårt för oss att nu här i kammaren föra en debatt om krisuppgörelsen. Vi skulle säkert kunna sätta oss ner och göra ändringar, men det skulle inte hjälpa så mycket. Vi får nog lämna den debatten.</textBlock>
    </textBlock>
  </contentBlock>
  <contentBlock ix="113">
    <textBlock ix="0">
      <textBlock ix="0">Jag tror att vi har mycket likartade uppfattningar när det gäller sjukvårdsbiträdenas möjligheter till löneutveckling. Det duktiga sjukvårdsbiträdet borde få högre lön. Vi vill ha mer av individuell lönesättning och mindre av kollektiv lönesättning.</textBlock>
      <textBlock ix="1">Jag tycker att det mycket duktiga sjukvårdsbiträdet skall ha bättre betalt än en kollega som kanske är mindre duktig.</textBlock>
    </textBlock>
  </contentBlock>
  <contentBlock ix="114">
    <textBlock ix="0">
      <textBlock ix="0">Anf. 11  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="115">
    <textBlock ix="0">
      <textBlock ix="0">Herr talman! Nu säger Charlotte Cederschiöld att hon vill lämna debatten om krisuppgörelsen, men det var hon själv som tog upp den. Det var därför jag påpekade att hon hade fel.</textBlock>
    </textBlock>
  </contentBlock>
  <contentBlock ix="116">
    <textBlock ix="0">
      <textBlock ix="0">Jag konsterar att hon inte är intresserad av någon debatt om de lågavlönade, utan här gäller det individuella lönesättningar. Vi har erfarenheter från år 1985 och framåt som säger att individuell lönesättning inte gynnar kvinnor och de lågavlönade.</textBlock>
    </textBlock>
  </contentBlock>
  <contentBlock ix="117">
    <textBlock ix="0">
      <textBlock ix="0">Förste vice talmannen anmälde att Charlotte</textBlock>
      <textBlock ix="1">Cederschiöld anhållit att till protokollet få antecknat att hon inte ägde rätt till yttterligare replik.</textBlock>
    </textBlock>
  </contentBlock>
  <contentBlock ix="118">
    <textBlock ix="0">
      <textBlock ix="0">Anf. 12  BARBRO WESTERHOLM (fp)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="119">
    <textBlock ix="0">
      <textBlock ix="0">Herr talman! Jag tycker också att yrken inom vård och omsorg och socialtjänst är gravt undervärderade i lönekuvertet. Det har varit så alltsedan 1800-talet, då Florence Nightingale bröt väg. Man behöver göra något åt denna orättvisa.</textBlock>
      <textBlock ix="1">Politiker skall inte lägga sig i avtalsförhandlingar.</textBlock>
      <textBlock ix="2">Detta får därför stå som en meningsyttring.</textBlock>
    </textBlock>
  </contentBlock>
  <contentBlock ix="120">
    <textBlock ix="0">
      <textBlock ix="0">Likalönsprincipen måste gälla. Det finns stora orättvisor i olika yrken mellan män och kvinnor.</textBlock>
    </textBlock>
  </contentBlock>
  <contentBlock ix="121">
    <textBlock ix="0">
      <textBlock ix="0">Om man skall gå ifrån krispaketets besparingskrav tycker jag att man har en skyldighet att komma med alternativa förslag. Vi har en regering som har kommit överens om ett krispaket. Jag har efterlyst konsekvensbeskrivningar så att vi i den framtida politiska verksamheten kan mildra åtgärderna något. Man måste då veta varifrån man skall ta pengarna. Just nu är det ganska tomt i kassan.</textBlock>
    </textBlock>
  </contentBlock>
  <contentBlock ix="122">
    <textBlock ix="0">
      <textBlock ix="0">Jag sitter med i arbetsgruppen som arbetar med pensionerna. Utredningen syftar till att utjämna de orättvisor som finns i dagens system och att skapa ett system som bygger på livsinkomst där obetalt arbete kan inräknas. Delning av pensionspoäng skall vara en frivillig möjlighet. Det motsätter sig dock Margreta Winbergs parti. Jag undrar vad ni har för skäl. Om man i ett parförhållande vill räkna pensionspoängen som en gemensam tillgång och dela på den, tycker vi att det skall vara möjligt. Det bidrar till jämställdheten.</textBlock>
    </textBlock>
  </contentBlock>
  <contentBlock ix="123">
    <textBlock ix="0">
      <textBlock ix="0">Anf. 13  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="124">
    <textBlock ix="0">
      <textBlock ix="0">Herr talman! Det är bra att Barbro Westerholm hävdar vårdpersonalens intressen. Den är lågt betald och undervärderad. Barbro Westerholm säger också att vi inte skall lägga oss i avtalsförhandlingarna. Jag vet det. Vad som behövs är emellertid en stark opinion, som kan bidra till att de fackliga organisationerna får igenom sina krav på satsningar på de lågavlönade. Det är därför viktigt att vi här i riksdagen kommer med meningsyttringar. Jag förstår att vi har stöd av</textBlock>
      <textBlock ix="1">Folkpartiet och Centern.</textBlock>
    </textBlock>
  </contentBlock>
  <contentBlock ix="125">
    <textBlock ix="0">
      <textBlock ix="0">Hur är det egentligen med den solidariska lönepolitikens princip? Det är en sak att säga att man stöttar de lågavlönade, men sedan måste man ta konsekvenserna av det. Hur ser Barbro</textBlock>
      <textBlock ix="1">Westerholm och Folkpatiets kvinnoförbund på den solidariska lönepolitiken?</textBlock>
    </textBlock>
  </contentBlock>
  <contentBlock ix="126">
    <textBlock ix="0">
      <textBlock ix="0">Jag kan konstatera att Centern, Folkpartiet och vi</textBlock>
      <textBlock ix="1">Socialdemokrater är överens om att det behövs konsekvensbeskrivningar av krispaketet. Jag menar inte att det skall leda till att uppgörelsen görs om eller bryts upp. Det är dock viktigt att inför framtiden veta hur sådana här uppgörelser slår för olika individer i en familj.</textBlock>
    </textBlock>
  </contentBlock>
  <contentBlock ix="127">
    <textBlock ix="0">
      <textBlock ix="0">Anf. 14  BARBRO WESTERHOLM (fp)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="128">
    <textBlock ix="0">
      <textBlock ix="0">Herr talman! För att återknyta till frågan om samarbete över partigränserna kanske det vore klokt av oss att fundera över var framtida besparingar bör göras för att mildra konsekvenserna för kvinnorna.</textBlock>
    </textBlock>
  </contentBlock>
  <contentBlock ix="129">
    <textBlock ix="0">
      <textBlock ix="0">Jag tycker att man skall värderas efter insats i lönepolitiken. Jag kan inte se att det finns några uppgifter som är viktigare än att vårda och ta ansvar för andra människors liv och hälsa. Därför tycker jag att vårdpersonalens arbete är undervärderat.</textBlock>
      <textBlock ix="1">Det ligger vid sidan av frågan om den solidariska lönepolitiken.</textBlock>
    </textBlock>
  </contentBlock>
  <contentBlock ix="130">
    <textBlock ix="0">
      <textBlock ix="0">Vi arbetar nu med morgondagens pensionssystem.</textBlock>
      <textBlock ix="1">Vi ser att systemet slår orättvist för dem som pensioneras enligt dagens system. Lågavlönade kvinnor som har arbetat sedan tonåren kan t.ex. ha betalat in betydligt mera i pension än vad de får ut, jämfört med de högavlönade som har varit ute på arbetsmarkanden under kortare tid. Jag tycker att vi kvinnor över partigränserna bör återkomma till denna fråga för att se vad vi kan göra för den berörda kvinnogruppen.</textBlock>
    </textBlock>
  </contentBlock>
  <contentBlock ix="131">
    <textBlock ix="0">
      <textBlock ix="0">Anf. 15  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="132">
    <textBlock ix="0">
      <textBlock ix="0">Herr talman! Det sista Barbro Westerholm sade i sin replik tycker jag är bra. Jag håller med om att vi behöver gå samman och diskutera det problemet.</textBlock>
    </textBlock>
  </contentBlock>
  <contentBlock ix="133">
    <textBlock ix="0">
      <textBlock ix="0">Däremot delar jag inte uppfattningen om delning av pensionspoäng. Jag har litet svårt att se vad det har med jämställdheten att göra. Vi får ändå hoppas att vi i framtiden skall kunna räkna varje individ i en familj som en person, och att varje individ har sin lön och så småningom sin pension.</textBlock>
    </textBlock>
  </contentBlock>
  <contentBlock ix="134">
    <textBlock ix="0">
      <textBlock ix="0">Barbro Westerholm säger att vi skall värdera arbetet inom vård och omsorg. Men det är ju inte vi som förhandlar, och vi vet vilka värderingar de som förhandlar har. Nu har vi lyckligtvis kunnat se att de fackliga organisationerna vill satsa på de lågavlönade. De börjar nu kanske inse att arbete med människor har stor betydelse och är värt mycket mera än vad man har tyckt tidigare. Det är där den solidariska lönepolitiken kommer in.</textBlock>
      <textBlock ix="1">Därför har jag mycket svårt att förstå motståndet mot att acceptera den.</textBlock>
    </textBlock>
  </contentBlock>
  <contentBlock ix="135">
    <textBlock ix="0">
      <textBlock ix="0">Förste vice talmannen anmälde att Barbro</textBlock>
      <textBlock ix="1">Westerholm anhållit att till protokollet få antecknat att hon inte ägde rätt till ytterligare replik.</textBlock>
    </textBlock>
  </contentBlock>
  <contentBlock ix="136">
    <textBlock ix="0">
      <textBlock ix="0">Anf. 16  KARIN STARRIN (c) replik:</textBlock>
    </textBlock>
  </contentBlock>
  <contentBlock ix="137">
    <textBlock ix="0">
      <textBlock ix="0">Herr talman! Jag välkomnar verkligen Margareta</textBlock>
      <textBlock ix="1">Winbergs vilja att samarbeta mer över partigränserna. Jag tycker att det är värt att notera att denna vilja är mycket större nu när</textBlock>
      <textBlock ix="2">Socialdemokraterna sitter i opposition än den var tidigare. Vi har tidigare gjort några sporadiska försök att samarbeta i vissa gemensamma frågeställningar. Vi lyckades i de fåtal frågor där vi var överens över partigränserna. Nu kanske vi kommer att få se flera resultat, eftersom</textBlock>
      <textBlock ix="3">Socialdemokraterna har en helt annan vilja till samarbete.</textBlock>
    </textBlock>
  </contentBlock>
  <contentBlock ix="138">
    <textBlock ix="0">
      <textBlock ix="0">Jag håller med om att vi måste sträva efter att det egna arbetet skall vara en självklarhet för kvinnor.</textBlock>
      <textBlock ix="1">Den egna inkomsten måste gälla, så att man kan försörja sig själv.</textBlock>
    </textBlock>
  </contentBlock>
  <contentBlock ix="139">
    <textBlock ix="0">
      <textBlock ix="0">Vi måste få en mer rättvis lönesättning. Vi kan inte acceptera de löneskillnader som finns i dag. Hur skall vi gå till väga med det arbetet? Jo, det gäller naturligtvis att driva den opinionen och påverka de avtalsparter som skall förhandla.</textBlock>
    </textBlock>
  </contentBlock>
  <contentBlock ix="140">
    <textBlock ix="0">
      <textBlock ix="0">Varför är det så självklart att säga att kvinnorna inte skall vara med och förhandla? Vi måste naturligtvis också våga ta upp den kampen och se till att kvinnor sitter med i de beslutande instanserna i fackförbunden. Det måste också vara en gemensam målsättning för oss.</textBlock>
    </textBlock>
  </contentBlock>
  <contentBlock ix="141">
    <textBlock ix="0">
      <textBlock ix="0">Det skall vara individuell lönesättning efter prestation. Ett rättvist lönetänkande måste naturligtvis ligga i botten även i ett sådant system.</textBlock>
    </textBlock>
  </contentBlock>
  <contentBlock ix="142">
    <textBlock ix="0">
      <textBlock ix="0">I våras förde vi en dikussion om kommunernas statsbidrag. Vi måste tolerera och acceptera en indragning för att klara den svenska ekonomin.</textBlock>
      <textBlock ix="1">Dessa pengar finns egentligen inte. Kommunerna får stora delar av statsbidraget efter gjorda insatser.</textBlock>
    </textBlock>
  </contentBlock>
  <contentBlock ix="143">
    <textBlock ix="0">
      <textBlock ix="0">Margareta Winberg talade om rättvisa pensioner.</textBlock>
      <textBlock ix="1">Vi centerkvinnor säger att vi skall ha rättvisa pensioner. Nu utreder man ett nytt pensionssystem.</textBlock>
      <textBlock ix="2">Det är viktigt att det kommer att finnas en rejäl grundpension i botten. I annat fall kommer kvinnorna att få låga pensioner även i fortsättningen.</textBlock>
    </textBlock>
  </contentBlock>
  <contentBlock ix="144">
    <textBlock ix="0">
      <textBlock ix="0">Anf. 17  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="145">
    <textBlock ix="0">
      <textBlock ix="0">Herr talman! Först till detta med kommunbidraget -- det statliga bidraget till kommunerna. Det är konstigt att det inte finns andra sektorer som man kan spara på, och det är konstigt att det alltid är för de områden där kvinnor arbetar som man hävdar att vi skall dra in. Det betyder ytterligare frivilligarbete.</textBlock>
    </textBlock>
  </contentBlock>
  <contentBlock ix="146">
    <textBlock ix="0">
      <textBlock ix="0">Man skulle kunna roa sig med att tänka hur det skulle se ut om männen arbetade lika mycket frivilligt som kvinnorna gör -- släckte bränder om de hade lust, lagade vägar, byggde dagis osv. Men det är det aldrig fråga om, utan det är alltid på de områden där kvinnor arbetar som vi skall ha ytterligare frivilligt arbete. Det är en mycket konstig logik, tycker jag.</textBlock>
    </textBlock>
  </contentBlock>
  <contentBlock ix="147">
    <textBlock ix="0">
      <textBlock ix="0">Ingen av de andra partiernas representanter har svarat på frågan om bidragsförskottet, Karin</textBlock>
      <textBlock ix="1">Starrin. Då vill jag fråga: Hur ställer sig Karin</textBlock>
      <textBlock ix="2">Starrin till det förslag som nu cirkulerar, att man skall inkomstpröva bidragsförskottet? Kan Karin</textBlock>
      <textBlock ix="3">Starrin tänka sig att kämpa emot det förslaget, för att på det här området behålla den generella välfärdspolitiken?</textBlock>
    </textBlock>
  </contentBlock>
  <contentBlock ix="148">
    <textBlock ix="0">
      <textBlock ix="0">Sedan säger Karin Starrin att vi måste vara med och förhandla. Det bestämmer ju inte vi här i riksdagen. Vi arbetar mycket ihop med de fackligt verksamma kvinnorna för att stötta och uppmuntra dem, så att de skall våga ta steget upp och bli förhandlare. Men vad de behöver är ju opinionsstöd för att de skall våga satsa på de lågavlönade.</textBlock>
    </textBlock>
  </contentBlock>
  <contentBlock ix="149">
    <textBlock ix="0">
      <textBlock ix="0">Under den tid då vi hade solidarisk lönepolitik visade det sig att klyftan mellan hög- och lågavlönade minskade. När man övergav den principen, ökade återigen klyftorna. Vill man minska löneklyftorna, så finns det alltså ett instrument. Jag begriper inte varför inte ni i de borgerliga kvinnoförbunden vill använda det instrumentet -- om ni nu värnar om de lågavlönade kvinnorna.</textBlock>
    </textBlock>
  </contentBlock>
  <contentBlock ix="150">
    <textBlock ix="0">
      <textBlock ix="0">Anf. 18  KARIN STARRIN (c) replik:</textBlock>
    </textBlock>
  </contentBlock>
  <contentBlock ix="151">
    <textBlock ix="0">
      <textBlock ix="0">Herr talman! Som svar till till Margareta Winberg vill jag betona att vi tror på kvinnorna. Vi tror på deras egna möjligheter och egna sätt att visa att man är duktig i sitt arbete, så att man är berättigad till en riktig, skälig lönenivå.</textBlock>
    </textBlock>
  </contentBlock>
  <contentBlock ix="152">
    <textBlock ix="0">
      <textBlock ix="0">Det är också viktigt att man håller ihop med ett ökat engagemang i de här frågorna. Jag anser att det är passiviserande att tycka att en rättvis lönepolitik bara skall gå ut på att man tittar i en lönetabell och läser av att det och det arbetet skall ge den och den inkomsten. Jag tror på kvinnorna, men jag tycker att vi nu kan göra viktiga insatser genom att trycka på inför avtalsmarknadens parter och verkligen få ökad förståelse för våra krav. Och jag tycker att vi är på god väg därvidlag.</textBlock>
    </textBlock>
  </contentBlock>
  <contentBlock ix="153">
    <textBlock ix="0">
      <textBlock ix="0">Margareta Winberg kom in på en ny fråga -- hur vi ställer oss till bidragsförskotten. Från centerkvinnorna har vi i remissomgången svarat att det är oerhört viktigt att vi hittar ett system som ger mer tid för barnen och föräldrarna -- i det här fallet så att barnen skall få mer tid med både pappan och mamman. Vi tycker inte att man hittar det systemet genom att enbart inkomstpröva bidragsförskotten, och sedan kanske låta detta gå ut över bostadsbidragen. Jag tror att Margareta Winberg och jag hyser samma stora skepsis inför det här förslaget som vi har sett i dagsläget. Vi önskar ett mer utvecklat förslag i den frågan.</textBlock>
    </textBlock>
  </contentBlock>
  <contentBlock ix="154">
    <textBlock ix="0">
      <textBlock ix="0">När det gäller statsbidragsstödet tycker jag att det är mycket viktigt att alla parter känner ansvar. Det går inte bara, för att vi är kvinnor och för att den största kvinnliga arbetsmarknaden har varit inom offentlig sektor -- och inom kommunsektorn -- att tro att det går att hitta finansieringar genom statsbidraget. Vi måste se på alternativa vägar. Och det som är viktigt när det gäller kommunernas uppgifter är ju de servicetjänster som hela tiden måste utföras åt kommuninvånarna. Man kan hitta olika vägar att få dessa servicetjänster utförda. Det behöver inte bara ske i kommunal regi.</textBlock>
    </textBlock>
  </contentBlock>
  <contentBlock ix="155">
    <textBlock ix="0">
      <textBlock ix="0">Anf. 19  MARGARETA WINBERG (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="156">
    <textBlock ix="0">
      <textBlock ix="0">Herr talman! Till det senast anförda vill jag säga att jag vet att det kan ske i annan regi. Men pengarna vill ju ändå de ha som utför tjänsterna. Det handlar egentligen inte om en privatisering av verksamheter, utan det handlar om en privatisering av våra skattepengar. Vi lämnar ifrån oss bidraget till aktiebolag, handelsbolag och allt vad det är, men vi tappar insynen och inflytandet.</textBlock>
    </textBlock>
  </contentBlock>
  <contentBlock ix="157">
    <textBlock ix="0">
      <textBlock ix="0">Det är ju också så, att det inte blir någon besparing på 7,5 miljarder. De ca 35 000 kvinnor som 1993</textBlock>
      <textBlock ix="1">drabbas av den här åtgärden och blir arbetslösa --</textBlock>
      <textBlock ix="2">de ställs naturligtvis inte på gatan, utan de måste ha sin försörjning. Och den försörjningen får de ur arbetsmarknadsfonden. Där finns det inte heller pengar, utan vi måste låna till den utgiften. Då är man inne i en rundgång som kanske inte är så bra.</textBlock>
    </textBlock>
  </contentBlock>
  <contentBlock ix="158">
    <textBlock ix="0">
      <textBlock ix="0">Karin Starrin säger att vi tror på kvinnorna -- och utifrån det skall kvinnorna själva kämpa sig fram till högre löner. Men vi måste ändå komma ihåg vems värderingar det är som styr och i vilken maktstruktur de här kvinnorna, som vi alla tror på, skall kämpa för en högre lön. Det är ju värderingar som under århundraden har präglats av männen, och det är uppbyggda strukturer som inte alls gagnar kvinnor och kvinnors arbete. Det är därför som jag tycker att det är så väsentligt att man genom påtryckningar och genom att dra konsekvenser av viljan att satsa på de lågavlönade, dvs. kvinnorna, också bejakar en princip -- den solidariska lönepolitiken, som har varit verksam tidigare men som nu inte finns längre.</textBlock>
    </textBlock>
  </contentBlock>
  <contentBlock ix="159">
    <textBlock ix="0">
      <textBlock ix="0">Förste vice talmannen anmälde att Karin Starrin anhållit att till protokollet få antecknat att hon inte ägde rätt till ytterligare replik.</textBlock>
    </textBlock>
  </contentBlock>
  <contentBlock ix="160">
    <textBlock ix="0">
      <textBlock ix="0">Anf. 20  INES UUSMANN (s):</textBlock>
    </textBlock>
  </contentBlock>
  <contentBlock ix="161">
    <textBlock ix="0">
      <textBlock ix="0">Herr talman! Jag vill tala om arbetsmarknaden i</textBlock>
      <textBlock ix="1">Storstockholm. Inte är det lättare att bära arbetslöshet om man bor i ett storstadsområde än om man bor i glesbygd eller på en liten ort.</textBlock>
    </textBlock>
  </contentBlock>
  <contentBlock ix="162">
    <textBlock ix="0">
      <textBlock ix="0">Ibland tror jag att det finns de som tror det. Varför skulle annars de arbetspolitiska medlen fördelas så som skedde t.ex. i våras när regeringen ansåg att de tre storstadsområdena tillsammans kunde klara sig med 26 miljoner kronor i stöd, medan Norrland kunde kvittera ut 600 miljoner?</textBlock>
    </textBlock>
  </contentBlock>
  <contentBlock ix="163">
    <textBlock ix="0">
      <textBlock ix="0">Och då skall vi komma ihåg att vi bara i Stockholms län har lika många arbetslösa som finns från Gävle och uppåt. Jag missunnar inte norrlänningarna arbetsmarknadspolitiskt stöd, men den här perioden med arbetslöshet ser helt annorlunda ut än vad tidigare konjunkturnedgångar gjort. Då har det trots allt funnits vissa möjligheter att få jobb i storstadsområdena -- och många flyttade ju faktiskt hit av den anledningen -- men nu är det slut med det.</textBlock>
    </textBlock>
  </contentBlock>
  <contentBlock ix="164">
    <textBlock ix="0">
      <textBlock ix="0">Jag skall nämna några exempel på vad jag menar:</textBlock>
    </textBlock>
  </contentBlock>
  <contentBlock ix="165">
    <textBlock ix="0">
      <textBlock ix="0">Det gäller den totala avindustrialiseringen i</textBlock>
      <textBlock ix="1">Stockholms län -- vi har i stort sett inga industriarbetsplatser kvar i vår region.</textBlock>
      <textBlock ix="2">Margarinbolaget, Finnboda varv, Vin  &amp;  Sprit, för att inte tala om de stora företagen som Atlas</textBlock>
      <textBlock ix="3">Copco -- allt är borta eller på väg att flytta.</textBlock>
    </textBlock>
  </contentBlock>
  <contentBlock ix="166">
    <textBlock ix="0">
      <textBlock ix="0">Det gäller också den mycket stora kontorsarbetsmarknaden i vår region. Varje kontor, från det lilla bokföringsföretaget till de stora försäkringsbolagen och bankerna, rationaliserar och datoriserar. Det är nödvändigt --</textBlock>
      <textBlock ix="1">produktivitetsutvecklingen i den privata tjänstesektorn har varit urdålig -- men i samband med att det sker i den här svåra lågkonjunkturen blir effekterna för tusentals kontorister, särskilt i fyrtioårsåldern och däröver, alldeles fasansfulla.</textBlock>
    </textBlock>
  </contentBlock>
  <contentBlock ix="167"/>
  <contentBlock ix="168">
    <textBlock ix="0">
      <textBlock ix="0">Vidare gäller det den i de flesta fall ideologiskt bottnade slakten av kommunerna. Ett exempel är</textBlock>
      <textBlock ix="1">Huddinge, en av länets 24 kommuner -- jag bortser från Stockholms kommun, som ju är den 25:e. I</textBlock>
      <textBlock ix="2">Huddinge har man dragit in 643 tjänster -- nästan alla i kommundelsnämnderna. Det är alltså omsorgspersonal och i viss mån lärarpersonal som får gå. Jag behöver inte nämna vilket kön det oftast är fråga om.</textBlock>
    </textBlock>
  </contentBlock>
  <contentBlock ix="169">
    <textBlock ix="0">
      <textBlock ix="0">Till detta kommer byggarbetslösheten. Den är allmänt omvittnad och mycket omtalad också här i kammaren. Vi räknar med man här i Stockholms län exporterar 2 000--4 000 arbetslösa byggjobbare till andra län. Dessa har jobbat i Stockholms län, men nu går de arbetslösa i sina hemlän.</textBlock>
    </textBlock>
  </contentBlock>
  <contentBlock ix="170">
    <textBlock ix="0">
      <textBlock ix="0">Herr talman! Med förlov sagt: Det som har hänt med det kanske största byggprojekt på decennier som vi har planerat i vår region är inte något annat än en skandal. Det är en skandal när det gäller de ansvariga politikerna.</textBlock>
    </textBlock>
  </contentBlock>
  <contentBlock ix="171">
    <textBlock ix="0">
      <textBlock ix="0">Arlandabanan var i princip igångsättningsfärdig när den nya regeringen tog över. Då satte man i gång med dogmatiska -- jag kan inte använda något annat ord -- privatiseringsutredningar. Dessa resulterade inte i något annat än en katastrofal fördröjning av det här projektet. Nu antyder vissa regeringspartier att det kanske inte skall vara någon bana alls. Detta är mycket mycket oroande.</textBlock>
    </textBlock>
  </contentBlock>
  <contentBlock ix="172">
    <textBlock ix="0">
      <textBlock ix="0">Det budskap jag skulle vilja skicka vidare till regeringen är att arbetsmarknadsministern och kommunikationsministern nu måste lära sig att dra åt samma håll och få i gång det här bygget, som borde ha varit i gång för ett halvår sedan. Allt annat är nämligen oacceptabelt och får katastrofala konsekvenser.</textBlock>
    </textBlock>
  </contentBlock>
  <contentBlock ix="173">
    <textBlock ix="0">
      <textBlock ix="0">Sammantaget var 62 700 personer arbetslösa i</textBlock>
      <textBlock ix="1">Stockholms län förra veckan. Till detta kommer varsel som gör att prognosen för eftervintern visar att närmare 100 000 kvinnor och män i Stockholms län kommer att beröras.</textBlock>
    </textBlock>
  </contentBlock>
  <contentBlock ix="174">
    <textBlock ix="0">
      <textBlock ix="0">Vad skall man göra åt det här eländet -- för det är ett elände?</textBlock>
    </textBlock>
  </contentBlock>
  <contentBlock ix="175">
    <textBlock ix="0">
      <textBlock ix="0">Jag tänker t.ex. på Marianne, som jag känner väl.</textBlock>
      <textBlock ix="1">Hon är 52 år och kontorist sedan 15 år tillbaka.</textBlock>
      <textBlock ix="2">Dessförinnan var hon kassörska i Konsum. Hon flyttade till Stockholm på 70-talet och kom hit från</textBlock>
      <textBlock ix="3">Östergötland tillsammans med sin man, som fick jobb i Stockholm. Så småningom skilde de sig. Men</textBlock>
      <textBlock ix="4">Marianne kunde behålla radhuset, för hon hade ett jobb som kontorist. Jobbet var visserligen lågavlönat, men hon räknade med att det skulle vara tryggt fram till pensionen. Barnen håller på att flytta hemifrån. Det är nu som Marianne drabbas av det hemska. På hennes jobb skall man nämligen halvera personalen. Trots allt kände sig Marianne rätt så optimistisk i somras, när hon skulle börja på en AMU-utbildning. Äntligen, sade hon, skall jag lära mig modern datahantering och kontorsadministration. Jag skall komma igen med ny kraft och nya kunskaper, sade Marianne.</textBlock>
    </textBlock>
  </contentBlock>
  <contentBlock ix="176">
    <textBlock ix="0">
      <textBlock ix="0">Nu är läget det att Länsarbetsnämnden i</textBlock>
      <textBlock ix="1">Stockholms län minskar antalet beställda utbildningsplatser från 6 000 till 2 000 på ett bräde.</textBlock>
      <textBlock ix="2">Marianne och tusentals andra kvinnor och män kommer inte att få sin utbildning. De kan inte komma igen när konjunkturen vänder. Detta är grymt och cyniskt. Dessutom är det samhällsekonomiskt vansinnigt att slösa bort så mycket av lärarkompetens och bra utbildning.</textBlock>
    </textBlock>
  </contentBlock>
  <contentBlock ix="177">
    <textBlock ix="0">
      <textBlock ix="0">Herr talman! Taletiden är snart slut. Men jag skulle vilja säga att jag, om arbetsmarknadsministern var här, hade velat avkräva ett löfte av honom. Han måste komma ihåg att det, för att hela Sverige skall leva, krävs att också Marianne och andra som flyttat hit till Stockholm får en chans till utbildning och jobb också i framtiden. Det tycker jag att man skall komma ihåg i samband med den nya propositionen. Det gäller att fördela arbetsmarknadsmedel och investeringsmedel så, att de också kan komma den här regionen till godo.</textBlock>
    </textBlock>
  </contentBlock>
  <contentBlock ix="178">
    <textBlock ix="0">
      <textBlock ix="0">Anf. 21  CHRISTINA LINDERHOLM (c):</textBlock>
    </textBlock>
  </contentBlock>
  <contentBlock ix="179">
    <textBlock ix="0">
      <textBlock ix="0">Herr talman! En avgörande regionalpolitisk fråga för stockholmarna och stockholmarnas framtid är den uppgörelse som har träffats mellan moderater, socialdemokrater och folkpartister om det s.k.</textBlock>
      <textBlock ix="1">Dennispaketet. Jag tvekar inte att använda ordet katastrof när det gäller effekterna av uppgörelsen.</textBlock>
      <textBlock ix="2">Den är en katastrof för både miljö och skattebetalare. Såväl miljöxperter som ekonomer har helt underkänt den analys som</textBlock>
      <textBlock ix="3">Stockholmsleder AB presenterat och som beslutet grundar sig på.</textBlock>
    </textBlock>
  </contentBlock>
  <contentBlock ix="180">
    <textBlock ix="0">
      <textBlock ix="0">Kommunikationsminister Mats Odell jublade när avtalet var klart. Nu skulle bilismen minska med</textBlock>
      <textBlock ix="1">35 % i Stockholms innerstad, och därmed var saken klar. Blir det så? Det har vi ju ingen aning om.</textBlock>
      <textBlock ix="2">Bilismens utveckling är lika okänd som allt annat som berör framtiden. Men en sak vet vi, och det är att trafiken ökar när fler vägar byggs.</textBlock>
    </textBlock>
  </contentBlock>
  <contentBlock ix="181">
    <textBlock ix="0">
      <textBlock ix="0">Några ungdomar -- bl.a. min son Hasse -- satt häromkvällen och diskuterade hur det skulle bli i framtiden. Stockholm, deras stad, skulle förstöras av politiska 40-talister med storhetsvansinne och behov av att bygga monument över sig själva.</textBlock>
      <textBlock ix="1">Ungdomarna undrade om det inte fanns något nytänkande hos politiker. Är bilismen och bilarnas framkomlighet viktigare än luft, vatten och känsliga grönområden? Vad har de för rätt att förstöra vår stad? undrade ungdomarna. De kände inte alls någon tilltro till de subjektiva värderingar som Dennispolitikerna står för.</textBlock>
    </textBlock>
  </contentBlock>
  <contentBlock ix="182">
    <textBlock ix="0">
      <textBlock ix="0">De här ungdomarna -- de flesta av dem är studerande vid universitet och högskolor i</textBlock>
      <textBlock ix="1">Stockholm och alla är uppväxta i Stockholm -- var mycket undrande över att politiker inte har en aning om teknikens utveckling och om att det finns andra trafiklösningar som är bättre i stora städer.</textBlock>
      <textBlock ix="2">Tänk om vi kunde ligga först med att utveckla och använda modern teknik i stället för att använda gammaldags lösningar som inte fungerar och som förkastas av mera framsynta politiker i andra länder! Det var ungdomarnas slutsats.</textBlock>
    </textBlock>
  </contentBlock>
  <contentBlock ix="183">
    <textBlock ix="0">
      <textBlock ix="0">Centern förstår de här ungdomarnas vrede och ställer upp på deras önskemål. Gör ni andra politiker det?</textBlock>
    </textBlock>
  </contentBlock>
  <contentBlock ix="184">
    <textBlock ix="0">
      <textBlock ix="0">''Hotet mot Stockholm'' heter en skrift som</textBlock>
      <textBlock ix="1">Socialdemokraterna givit ut. Jag tog för givet att det handlade om trafiklederna. Men det handlade om oron för nedskärningar inom barn- och äldreomsorg, om höjningen av avgifter och taxor som drabbar de som har låga inkomster. Inte ett ord sades om att de miljarder som tas från just de här pengarna läggs på en utbyggnad av Öster- och</textBlock>
      <textBlock ix="2">Västerlederna. Det är väl ingen som tror att det i slutänden inte blir skattbetalarna som får stå för kalaset. Så har det ju blivit när det gäller alla andra machoprojekt som genomförts. Globen är bara ett exempel.</textBlock>
    </textBlock>
  </contentBlock>
  <contentBlock ix="185">
    <textBlock ix="0">
      <textBlock ix="0">Det verkar som om manliga politikers främsta intresse är att skapa potenta symboler över sig själva -- vi kan bara fantisera om varför: en</textBlock>
      <textBlock ix="1">Haglundspinne på Södermalm, en Cederschiöldsk</textBlock>
      <textBlock ix="2">Japanskrapa i ett ömtåligt strandområde vid</textBlock>
      <textBlock ix="3">Brunnsviken. Om Österleden, eller</textBlock>
      <textBlock ix="4">Djurgårdsleden, blir verklighet kan många politiker få sin egen fallossymbol i form av en avgasskorsten på Djurgården. Den arktitektoniska utformningen kan göras så, att den speglar vars och ens karaktär. Symbolerna kan tillägnas Mats Odell,</textBlock>
      <textBlock ix="5">Mats Hulth, Carl Cederschiöld och Ralph Lédel.</textBlock>
      <textBlock ix="6">T.o.m. Lennart Rydberg kan nog få en skorsten, trots att folkpartisterna inte riktigt vågar stå för sin åsikt. De vill säga ja och nej lika kraftfullt.</textBlock>
    </textBlock>
  </contentBlock>
  <contentBlock ix="186">
    <textBlock ix="0">
      <textBlock ix="0">Framtidens dom över de här kortsiktiga gammelmanslösningarna beträffande framtidens kommunikationer kommer att bli förödande -- och det med rätta. Ingen annanstans har det visat sig att biltrafiken minskar när nya vägar byggs. Dessutom kräver finansieringen att bilismen skall öka, för annars räcker inte intäkterna. Kostnaderna stiger ju dag för dag för de här projekten. Vem skall betala? Är det exploateringen av grönområden som skall stå för fiolerna? Handlar det om nya stormarknader på norra Djurgården, i</textBlock>
      <textBlock ix="1">Nackareservatet och på Mälaröarna? Är det så det är tänkt? Är det för det här som vi skall ge statliga garantier?</textBlock>
    </textBlock>
  </contentBlock>
  <contentBlock ix="187">
    <textBlock ix="0">
      <textBlock ix="0">Det blir ju så många arbetstillfällen, säger man. Ja, men fruktansvärt dyra. Undrar just, Ines</textBlock>
      <textBlock ix="1">Uusmann, hur många arbetstillfällen för kvinnor som skulle få kosta uppemot 1 miljon per styck.</textBlock>
    </textBlock>
  </contentBlock>
  <contentBlock ix="188">
    <textBlock ix="0">
      <textBlock ix="0">Lennart Daléus, Pär Granstedt och jag motionerade i januari om att man skulle dela upp Dennispaketet för att snabbt skapa arbetstillfällen och förbättra möjligheterna att ställa bilen hemma i stället för att använda den till och från arbetet.</textBlock>
    </textBlock>
  </contentBlock>
  <contentBlock ix="189">
    <textBlock ix="0">
      <textBlock ix="0">Nu kanske inte ens kollektivtrafiksatsningarna kommer till stånd. Vägutbyggnaderna blir så dyra att man kanske blir tvingad att ta bort en del av det andra. Det är ju inte klokt! Mats Odell har gång på gång, bl.a. här i kammaren, betonat att paketet är en odelbar helhet. Nu plötsligt är helheten inte viktig. Tala om att skapa politikerförakt!</textBlock>
    </textBlock>
  </contentBlock>
  <contentBlock ix="190">
    <textBlock ix="0">
      <textBlock ix="0">Nej, nu är dags för sans och eftertanke. Följ naturresurslagen och gör en miljökonsekvensanalys. Gör en oberoende, långsiktig ekonomisk bedömning innan statliga garantier ges. Rädda Djurgården och Mälaren från förödelse och ge Stockholm en miljöchans med världens bästa kollektivtrafik.</textBlock>
    </textBlock>
  </contentBlock>
  <contentBlock ix="191">
    <textBlock ix="0">
      <textBlock ix="0">Anf. 22  LARS BIÖRCK (m):</textBlock>
    </textBlock>
  </contentBlock>
  <contentBlock ix="192">
    <textBlock ix="0">
      <textBlock ix="0">Herr talman! De senaste veckorna har det blivit alltmer uppenbart för de flesta av oss att festen är över. Kvar på borden finns bara rester och obetalda räkningar från festarrangörerna.</textBlock>
    </textBlock>
  </contentBlock>
  <contentBlock ix="193">
    <textBlock ix="0">
      <textBlock ix="0">Därför ser vi en tendens i svensk politik till att regering och opposition samarbetar på bred front för att städa rent och dela på notan.</textBlock>
    </textBlock>
  </contentBlock>
  <contentBlock ix="194">
    <textBlock ix="0">
      <textBlock ix="0">Mot bakgrund av denna eftertankens kranka blekhet är det kanske i viss mån befogat att närmare titta på olika heliga kor. Skall vi skicka dem till slakt eller göda dem tjocka och feta?</textBlock>
    </textBlock>
  </contentBlock>
  <contentBlock ix="195">
    <textBlock ix="0">
      <textBlock ix="0">Några minuter vill jag tala om en av dessa politikens symbolfrågor -- Inlandsbanan. Kring denna har diskussionen alltid varit känslomässigt infekterad, och man hittar förkämpar och motståndare tvärs över partilinjerna.</textBlock>
    </textBlock>
  </contentBlock>
  <contentBlock ix="196">
    <textBlock ix="0">
      <textBlock ix="0">Inlandsbanan byggdes på 30-talet. Det är en bana som byggdes sent. Ganska snart fann man att den var en felsatsning, att de teorier som investeringen vilade på inte fungerade i praktiken. Det fanns helt enkelt inget behov av en längsgående järnväg från</textBlock>
      <textBlock ix="1">Gällivare till Kristinehamn. Den i och för sig goda tanken, att det norrländska inlandet härigenom skulle få ett rejält uppsving, visade sig bara vara en dröm. Både person-  och godstrafiken gick, som den alltid dessförinnan gjort -- nämligen i västöstlig riktning utmed älvdalarna, där människorna har bott i tusentals år.</textBlock>
    </textBlock>
  </contentBlock>
  <contentBlock ix="197">
    <textBlock ix="0">
      <textBlock ix="0">Därför lades stora delar av trafiken ned redan efter ca 30 år, på 60-talet, och alltsedan dess har banans framtid -- eller kanske man skall säga brist på framtid -- stått i rampljuset. Så sent som 1991</textBlock>
      <textBlock ix="1">fattades i den här riksdagen ett beslut som skulle förbereda en total nedläggning. Det beslutet innebar att vi satsade 36 miljoner per år på att upprusta och nyinvestera i den busstrafik som går parallellt med banan. Parallellt och parallellt, busstrafiken går på vägarna, som har den fördelen att de passerar byar och samhällen där människor bor, så att hållplatserna kan ligga mer praktiskt till.</textBlock>
      <textBlock ix="2">Järnvägsspåret stryker fram mitt i storskogen.</textBlock>
    </textBlock>
  </contentBlock>
  <contentBlock ix="198">
    <textBlock ix="0">
      <textBlock ix="0">Beslutet att investera i busstrafik kan tyckas motiverat, då alla räknade med att Inlandsbanan skulle läggas ned. Härigenom skulle en fortsatt persontrafik garanteras. Men så kom den stora skälvans dag, och för att kunna skjuta ifrån sig det formella nedläggningsbeslutet, lade vår riksdag hundra miljoner på rådrumsårets altare. Det är hundra miljoner som inte direkt togs ur kassan, för kassan var tom. Men det går ju alltid att låna.</textBlock>
    </textBlock>
  </contentBlock>
  <contentBlock ix="199">
    <textBlock ix="0">
      <textBlock ix="0">Jag tror att en dylik generositet var en av dessa signaler som ledde till att den sedermera så berömda marknaden började tvivla på vår solvens.</textBlock>
    </textBlock>
  </contentBlock>
  <contentBlock ix="200">
    <textBlock ix="0">
      <textBlock ix="0">Släng inte goda pengar efter dåliga, brukar det heta. Det är ett ordspråk som vi kan ta fasta på när vi snart igen skall diskutera Inlandsbanans framtid.</textBlock>
      <textBlock ix="1">Men i år får diskussionen en betydligt krassare ekonomisk bakgrund än någonsin förut.</textBlock>
    </textBlock>
  </contentBlock>
  <contentBlock ix="201">
    <textBlock ix="0">
      <textBlock ix="0">Förslagen kring Inlandsbanans framtid kommer, om de förverkligas, att kosta oss åtskilliga hundra miljoner de närmaste fem åren.</textBlock>
    </textBlock>
  </contentBlock>
  <contentBlock ix="202">
    <textBlock ix="0">
      <textBlock ix="0">Tänkt är, att det bolag som skall ta hand om driften skall få ett årligt bidrag om 27 miljoner. Därtill får man ta över de normala underhållspengarna, som uppgår till 45 miljoner per år. Det finns också ett eftersatt upprustningsbehov på de sträckor där godstågen går fram. Det är en begränsad del av banan. Här räknar man med 250 miljoner i investeringspengar, men de pengarna vill man också ge till det nya bolaget. Meningen är att de skall räcka till investeringar över hela bannätet.</textBlock>
      <textBlock ix="1">Eftersom det sägs att det är ungefär 400 miljoner som behövs för att upprusta persontrafiksdelarna, förstår alla att detta bara inte kommer att gå. Det kommer att bli en urvattning av de anslag som är livsviktiga för skogsindustrins systemtåg.</textBlock>
    </textBlock>
  </contentBlock>
  <contentBlock ix="203">
    <textBlock ix="0">
      <textBlock ix="0">Men det är inte nog med det. Bolaget skall även vederlagsfritt få överta SJ:s rullande materiel och även SJ:s fastigheter utmed spåren. Vederlagsfritt och vederlagsfritt. Det är staten, skattebetalarna, som får ersätta SJ med si eller så många hundra miljoner. Man förhandlar just nu om summans storlek och om hur den skall utbetalas.</textBlock>
    </textBlock>
  </contentBlock>
  <contentBlock ix="204">
    <textBlock ix="0">
      <textBlock ix="0">Det är stora pengar i en fattig ekonomi. Får vi någonting för detta då? Jag tror för min del att det finns många skäl för oss alla att inte rida på gamla tankegångar, utan vi får tänka igenom den här saken en gång till. Politisk vilja handlar om att prioritera och att satsa varje skattekrona där den gör bästa nyttan. Redan rådrumsårets kostnader innebär att vi har subventionerat varje resande på den här banan med 4 000--8 0000 kr.</textBlock>
    </textBlock>
  </contentBlock>
  <contentBlock ix="205">
    <textBlock ix="0">
      <textBlock ix="0">Herr talman! De här turisterna och de berörda</textBlock>
      <textBlock ix="1">Norrlandskommunerna förlorar ingenting på en nedläggning. Bussarna går där de går, och de kan svälja en högre beläggning. Det bli bättre lönsamhet där. En intressant reflektion är för övrigt att det inte är naturen kring banan som är turistens upplevelse. Där finns det mest snårskog. Höga berg och milsvid utsikt finns i den närliggande fjällvärlden, och dit kommer man på vägarna. Det är väl också därför som de 25 000 turisterna egentligen bara är en marginell siffra i den totala turistvolymen där uppe.</textBlock>
    </textBlock>
  </contentBlock>
  <contentBlock ix="206">
    <textBlock ix="0">
      <textBlock ix="0">Anf. 23  GUNNAR THOLLANDER (s):</textBlock>
    </textBlock>
  </contentBlock>
  <contentBlock ix="207">
    <textBlock ix="0">
      <textBlock ix="0">Herr talman! Jag vill säga några ord om Uppsala län i den här regionalpolitiska debatten. Vi lever i krispaketens skugga i dag. Då tyckte jag att det var i högsta grad angeläget att belysa de problem, men också de möjligheter, som finns i just Uppsala län.</textBlock>
    </textBlock>
  </contentBlock>
  <contentBlock ix="208">
    <textBlock ix="0">
      <textBlock ix="0">Under många år har jag varit med i den här debatten och tagit upp frågan om vårt län. Nästan alltid har det varit den norra länsdelen som haft de stora bekymren. Det finns fortfarande stora bekymmer i den norra länsdelen, t.ex. i Skutskär.</textBlock>
      <textBlock ix="1">Massafabriken som Stora Kopparberg äger rationaliserar väldigt hårt. Där finns det, som sagt var, bekymmer.</textBlock>
    </textBlock>
  </contentBlock>
  <contentBlock ix="209">
    <textBlock ix="0">
      <textBlock ix="0">Så sent som i går kväll var jag där på ett möte. Jag åkte tåg till Gävle och möttes där av en person från</textBlock>
      <textBlock ix="1">Skutskär. Jag skjutsades av honom, och under tiden hann han berätta för mig att han var 60 år och att han i år gått hem med förtidspension från fabriken.</textBlock>
      <textBlock ix="2">Hans son, som är 34 år, har tyvärr blivit arbetslös.</textBlock>
      <textBlock ix="3">På så sätt fick jag under några minuter situationen mycket effektfullt belyst.</textBlock>
    </textBlock>
  </contentBlock>
  <contentBlock ix="210">
    <textBlock ix="0">
      <textBlock ix="0">Vi har en ort som heter Karlholmsbruk. Där finns</textBlock>
      <textBlock ix="1">Karlitfabriken. Den riskerar just nu att helt gå under. Jag vet inte om löntagarna möjligen kan ta över fabriken. Men där finns stora risker för att hela den grund som Karlitfabriken i Karlholmsbruk utgör för de här människorna rycks undan.</textBlock>
    </textBlock>
  </contentBlock>
  <contentBlock ix="211">
    <textBlock ix="0">
      <textBlock ix="0">För några veckor sedan var jag nere i Enköping. Nu talar jag om den södra delen av länet, för att få en spridning av informationen. Jag besökte ett antal småföretag. Det var intressant att komma till de här småföretagen. Men det var också jobbigt att märka hur svårt de just nu har att klara sin verksamhet och vilka bekymmer det finns när det gäller att klara vidare drift av de olika företagen.</textBlock>
    </textBlock>
  </contentBlock>
  <contentBlock ix="212">
    <textBlock ix="0">
      <textBlock ix="0">Trots att Älvkarleby fortfarande har den största arbetslösheten, är det Uppsala som nu ligger näst intill när det gäller arbetslöshetssiffror. Det är inte en situation som vi är vana vid. Uppsala är navet i vårt län. Men där har man också stora bekymmer.</textBlock>
    </textBlock>
  </contentBlock>
  <contentBlock ix="213">
    <textBlock ix="0">
      <textBlock ix="0">Jag tänkte referera ett brev som nyligen har lämnats till arbetsmarknadsdepartementet från länsstyrelsen, där Jan-Erik Wikström, som satt som ledamot här för bara några månader sedan, nu är landshövding. Han har undertecknat detta brev tillsammans med sina medarbetare på länssstyrelsen.</textBlock>
    </textBlock>
  </contentBlock>
  <contentBlock ix="214">
    <textBlock ix="0">
      <textBlock ix="0">Man talar i brevet om, att räknar man samman de arbetslösa och de personer som är föremål för arbetsmarknadspolitiska åtgärder har arbetslöshetstalet tredubblats på ett år. Man säger också i en prognos att man sommaren 1993 riskerar att vara uppe i 9 % arbetslöshet. Jag ser naturligtvis inte detta som en förväntan, utan det måste vara en trend som bör brytas. Det är inte en prognos som skall infrias. Man skriver att det som har anslagits i krispaketet inte räcker till. Det behövs ytterligare insatser.</textBlock>
    </textBlock>
  </contentBlock>
  <contentBlock ix="215">
    <textBlock ix="0">
      <textBlock ix="0">Länsarbetsnämnden har precis i de här dagarna givit ut en rapport, som jag har tagit del av. Där säger man att totalt 22 124 arbetssökande är i kontakt med länets arbetsförmedlingar. Det är, som jag har sagt förut, en siffra som stiger oerhört snabbt.</textBlock>
    </textBlock>
  </contentBlock>
  <contentBlock ix="216">
    <textBlock ix="0">
      <textBlock ix="0">Länsstyrelsen trycker vidare på vikten av att satsa på beredskapsarbeten. Vi behöver, skriver man, ytterligare 700 platser inom tjänstesektorn. Man trycker också på vikten av att vara flexiblare i tillämpningen av regelsystemet, så att man inte låser fast sig i regler. Finns det riktiga projekt bör pengarna få användas, så att folk kommer i arbete snabbt. Det får inte haka upp sig.</textBlock>
    </textBlock>
  </contentBlock>
  <contentBlock ix="217">
    <textBlock ix="0">
      <textBlock ix="0">Jag har ett bra exempel från den ort jag kommer ifrån. En ideell förening skulle startas, och vi höll på att fastna i regelsystemet. Men vi lyckades på något sätt lösa det problemet. Det projektet är nu utfört. Många människor har fått jobba med det, och det var en fin sak som gjordes i ordning under våren och sommaren. Så det går om man är litet mer flexibel.</textBlock>
    </textBlock>
  </contentBlock>
  <contentBlock ix="218">
    <textBlock ix="0">
      <textBlock ix="0">Vi pratar också om, och det är viktigt att stryka under det, att samhällets insatser inte bara görs kortsiktigt för att minska arbetslösheten, utan de skall givetvis vara långsiktiga och främja den framtida tillväxten.</textBlock>
    </textBlock>
  </contentBlock>
  <contentBlock ix="219">
    <textBlock ix="0">
      <textBlock ix="0">Satsningar på infrastruktur och näringsliv i Uppsala län har goda förutsättningar att bli framgångsrika.</textBlock>
      <textBlock ix="1">De kan medverka till en utveckling av och ge problemlösningar för andra delar av landet. Hur kan det vara så? Jo, jag menar att Uppsala län, på grund av sitt läge, genomkorsas av många stora kommunikationsleder av mycket stort nationellt intresse. Om man tidigarelägger dessa utbyggnader kommer det att förbättra sysselsättningsläget, dels för oss, givetvis, dels för andra delar av landet.</textBlock>
    </textBlock>
  </contentBlock>
  <contentBlock ix="220">
    <textBlock ix="0">
      <textBlock ix="0">Jag tänker t.ex. på utbyggnaden av Ostkustbanan och byggandet av Mälarbanan. Det är mycket viktiga saker. Arlandabanan måste också anslutas till Ostkustbanan. Vi har tagit fram en lång rad projekt. Jag vill betona -- tyvärr tar talartiden slut mycket fort -- att vi har hört arbetsmarknadsminister Hörnlund tala om väldigt höga tal av industrijobb som har försvunnit och som kommer att försvinna inom några år. Men vi har, som vi säger, behov av krafttag för vårt län. Och vi har nödvändiga och viktiga projekteringar. Vi står väl förberedda att ta emot de resurser vi kan få för att starta dessa jobb.</textBlock>
    </textBlock>
  </contentBlock>
  <contentBlock ix="221">
    <textBlock ix="0">
      <textBlock ix="0">Anf. 24  MAJ-INGER KLINGVALL (s):</textBlock>
    </textBlock>
  </contentBlock>
  <contentBlock ix="222">
    <textBlock ix="0">
      <textBlock ix="0">Herr talman! I dag känner vi inte igen oss i</textBlock>
      <textBlock ix="1">Östergötland. Vi har varit bortskämda med att ha en hög sysselsättning och låg arbetslöshet, även om vissa orter har varit drabbade av problem.</textBlock>
    </textBlock>
  </contentBlock>
  <contentBlock ix="223">
    <textBlock ix="0">
      <textBlock ix="0">Nu står vi en helt ny situation, där vårt län har drabbats mycket hårt av den djupa och långdragna lågkonjunkturen. Varslen har varit mer omfattande och arbetslösheten har ökat kraftigare i</textBlock>
      <textBlock ix="1">Östergötland än i något annat län.</textBlock>
    </textBlock>
  </contentBlock>
  <contentBlock ix="224">
    <textBlock ix="0">
      <textBlock ix="0">I slutet av augusti fanns över 16 000 öppet arbetslösa -- i länet en ökning med över 9 000</textBlock>
      <textBlock ix="1">personer eller 128 % på ett år. I hela landet var ökningen 89 %. Tyvärr ser framtiden ännu mörkare ut. Om ett år kommer 25 000 östgötar att sakna fast jobb. Tillbakagången är störst inom industri och offentlig sektor.</textBlock>
    </textBlock>
  </contentBlock>
  <contentBlock ix="225">
    <textBlock ix="0">
      <textBlock ix="0">Sämst till i Östergötland ligger Norrköping, med över 5 000 öppet arbetslösa. Det betyder att den öppna arbetslösheten nu är uppe i 7 % i</textBlock>
      <textBlock ix="1">Norrköping, att jämföra med t.ex. Västerås 5,2 %,</textBlock>
      <textBlock ix="2">Skellefteå 5,8 % och Gävle 6,4 %. Om ett år kommer 10 000 av Norrköpings 75 000 människor i arbetsför ålder att stå utanför den ordinarie arbetsmarknaden. Det motsvarar 13 %.</textBlock>
    </textBlock>
  </contentBlock>
  <contentBlock ix="226">
    <textBlock ix="0">
      <textBlock ix="0">Förhoppningen är att satsningarna i krispaketet på ungdomspraktikplatser kommer att minska den öppna arbetslösheten. ''Men det innebär inte att det egentligen sker något trendbrott när det gäller sysselsättningen. Tvärtom ökar den verkliga arbetslösheten.'' Det sade arbetsförmedlingens chef i Norrköping i en tidningsintervju häromdagen.</textBlock>
    </textBlock>
  </contentBlock>
  <contentBlock ix="227">
    <textBlock ix="0">
      <textBlock ix="0">Den absolut sista textilfabriken i textilstaden</textBlock>
      <textBlock ix="1">Norrköping, Strömma, läggs ner om några månader, och ytterligare 200 personer kommer att mista jobbet. Till detta kommer riksdagens beslut att lägga ner F 13 nästa år. Det betyder ett bortfall av 500 jobb på flottiljen och ytterligare 200 jobb som följdeffekt. Norrköpings kommun kommer också att skära ner verksamheten. 2 000 anställda kommer att mista sina jobb 1992-1993. Det är ungefär en femtedel av de anställda.</textBlock>
    </textBlock>
  </contentBlock>
  <contentBlock ix="228">
    <textBlock ix="0">
      <textBlock ix="0">Bakom varje siffra döljer sig en människa, som känner oro inför sin framtid och som vill ha besked om sin framtid.</textBlock>
    </textBlock>
  </contentBlock>
  <contentBlock ix="229">
    <textBlock ix="0">
      <textBlock ix="0">Herr talman! Länsstyrelsen i Östergötland med ledning av landshövdingen håller nu på att dra upp riktlinjerna för en länskommission med uppgift att samla alla krafter i kampen om jobben i länet. Vi har goda tillgångar i form av universitet, bra kommunikationer, ett varierat näringsliv och jordbruk. Det finns mycket att ta tillvara och utveckla, men då behöver vi också få draghjälp i form av statliga pengar till infrastrukturinvesteringar och riskkapital för att utveckla näringslivet.</textBlock>
    </textBlock>
  </contentBlock>
  <contentBlock ix="230">
    <textBlock ix="0">
      <textBlock ix="0">I Norrköping, som är speciellt utsatt, har kommunledningen uppvaktat ett antal statsråd under hösten och beskrivit läget för kommunen, inte minst mot bakgrund av beslutet att lägga ner</textBlock>
      <textBlock ix="1">F 13. Flera intressanta projekt har presenterats, t.ex. lokalisering av kollektivforskning med uppgift att främja svensk industris konkurrenskraft, kriminalvårdshögskola, transportcentrum, förstärkning och förnyelse av industristrukturen i samarbete med Tekniska högskolan i Linköping, länsstyrelsen, Nutek m.fl. och naturligtvis infrastruktursatsningar. Det handlar i samtliga fall om att hitta flera olika finansieringskällor, men självklart behövs det statlig starthjälp och pengar från staten till infrastrukturinvesteringarna.</textBlock>
    </textBlock>
  </contentBlock>
  <contentBlock ix="231">
    <textBlock ix="0">
      <textBlock ix="0">Vi tycker också att staten har ett ansvar för att väga upp åtminstone effekterna av F 13:s nedläggning.</textBlock>
      <textBlock ix="1">Hittills har vi bara hört vänliga tillrop från regeringen, men vi behöver faktiskt mer. Det finns mycket av kraft och kreativitet i en stad som</textBlock>
      <textBlock ix="2">Norrköping, som genomgått en enorm strukturomvandlig alltsedan textilkrisen på 60-</textBlock>
      <textBlock ix="3">talet. Men det som saknas är i många fall riskvilligt kapital. Ibland handlar det faktiskt inte om så mycket pengar för att få fart och förverkliga en affärsidé.</textBlock>
    </textBlock>
  </contentBlock>
  <contentBlock ix="232">
    <textBlock ix="0">
      <textBlock ix="0">Den socialdemokratiska oppositionen i kommunen har valt att inte vänta på reaktionerna från regeringen och den borgerliga kommunledningen, utan har själv satt igång ett arbete med att söka nya vägar i kampen för jobben. Nu letar vi nya idéer i samverkan med fack och näringsliv. För att på kort sikt hjälpa upp situationen för de värst drabbade kommer vi socialdemokrater att föreslå en sysselsättnings- och utbildningsgaranti i vårt budgetalternativ för nästa år, på 20 veckor per arbetslös, genom att försöka hitta flexibla lösningar med socialbidrag och andra ersättningsformer som finansiering. Även här behövs uppställning från staten genom förenklade regler för samordning av olika bidragsformer. Det är livsnödvändigt för att man skall kunna omvandla det passiva till aktiva åtgärder.</textBlock>
    </textBlock>
  </contentBlock>
  <contentBlock ix="233">
    <textBlock ix="0">
      <textBlock ix="0">Ett stort orosmoln är bristen på medel till AMU-</textBlock>
      <textBlock ix="1">utbildningen, som nu riskerar att tvingas varsla personal på grund av att platserna inte utnyttjas till fullo -- och detta i ett läge då bl.a. hundratals medelålders kontorister med bristfällig utbildning sparkas ut från arbetsplatser.</textBlock>
    </textBlock>
  </contentBlock>
  <contentBlock ix="234">
    <textBlock ix="0">
      <textBlock ix="0">Jag hade hoppats att i dag få något svar från ansvariga ministrar när det gäller kommande insatser. I Norrköping och Östergötland vet vi hur vi vill vända på utvecklingen. Vi har en rad konkreta idéer. Allt som behövs är besked från regeringen, så att vi kan sätta i gång med framtidssatsningarna.</textBlock>
    </textBlock>
  </contentBlock>
  <contentBlock ix="235">
    <textBlock ix="0">
      <textBlock ix="0">Herr talman! Jag tvingas tyvärr konstatera att vi i</textBlock>
      <textBlock ix="1">Östergötland inte får några besked i dag. Därför kommer vi naturligtvis att upprepa frågorna vid senare tillfällen.</textBlock>
    </textBlock>
  </contentBlock>
  <contentBlock ix="236">
    <textBlock ix="0">
      <textBlock ix="0">Anf. 25  AGNE HANSSON (c):</textBlock>
    </textBlock>
  </contentBlock>
  <contentBlock ix="237">
    <textBlock ix="0">
      <textBlock ix="0">Herr talman! Flera talare här har anfört att de har projekt att erbjuda som mycket snabbt kan ge jobb.</textBlock>
      <textBlock ix="1">Det har jag också, exempelvis en upprustning av</textBlock>
      <textBlock ix="2">Stångådalsbanan och en utbyggnad av Dackeleden.</textBlock>
    </textBlock>
  </contentBlock>
  <contentBlock ix="238">
    <textBlock ix="0">
      <textBlock ix="0">Herr talman! Satsningen på att hålla sysselsättningen uppe i en svår lågkonjunktur måste gälla hela landet. Den nedgång i ekonomin som vi nu upplever drabbar alla. Men speciellt jobbigt är det för utsatta regioner. Kalmar län befinner sig i en mycket svår situation, som kräver särskild uppmärksamhet från statsmakternas sida.</textBlock>
    </textBlock>
  </contentBlock>
  <contentBlock ix="239">
    <textBlock ix="0">
      <textBlock ix="0">I Kalmar län går nu 4 500 öppet arbetslösa. Nära</textBlock>
      <textBlock ix="1">13 000 människor står utanför den ordinarie arbetsmarknaden på totalt 120 000 arbetstillfällen.</textBlock>
      <textBlock ix="2">Det är drygt 10 %. Det finns samhällen som</textBlock>
      <textBlock ix="3">Storebro utanför Vimmerby, som ju herr talmannen känner mycket väl, där två tredjedelar av industrisysselsättningen nu är borta. I Kalmar kommun, residenskommunen, går i dag nästan 6 %</textBlock>
      <textBlock ix="4">av arbetskraften, eller ca 2 000 personer, utan jobb.</textBlock>
      <textBlock ix="5">Ytterligare 1 100 finns i olika former av arbetsmarknadspolitiska åtgärder.</textBlock>
    </textBlock>
  </contentBlock>
  <contentBlock ix="240">
    <textBlock ix="0">
      <textBlock ix="0">Under den här veckan har offentliggjorts att Volvo skall ureda en stängning av fabriken i Kalmar.</textBlock>
      <textBlock ix="1">Därmed riskerar ca 800 ytterligare att förlora sina jobb. Därtill hotas en rad arbetstillfällen i underleverantörsföretag i länet. En nedläggning av</textBlock>
      <textBlock ix="2">Volvo Kalmarverken skulle vara förödande, inte enbart för Kalmar utan för hela sydöstra Sverige.</textBlock>
      <textBlock ix="3">Kalmar har blivit mer och mer beroende av Volvo genom att en rad andra viktiga enheter har försvunnit.</textBlock>
    </textBlock>
  </contentBlock>
  <contentBlock ix="241">
    <textBlock ix="0">
      <textBlock ix="0">Kalmar har mist offentliga jobb inom Vägverket.</textBlock>
      <textBlock ix="1">Posten har flyttat verksamhet till Växjö, Televerket har flyttat arbetstillfällen till Jönköping, Scans slakteri har lagts ner, ABB Train, som bygger tågvagnar till X 2000, har varslat om uppsägning och kooperativa Nordchoklad är till salu. Mycket av detta är direkt statliga jobb. Därmed faller också ansvaret tungt på statsmakterna. Det gäller både att hjälpa till med att bevara Volvoverken i Kalmar och att ersätta redan förlorade statliga jobb.</textBlock>
    </textBlock>
  </contentBlock>
  <contentBlock ix="242">
    <textBlock ix="0">
      <textBlock ix="0">Kalmar behöver Volvo lika väl som länet behöver en upprustad Stångådalsbana och en utbyggd</textBlock>
      <textBlock ix="1">Dackeled. Om strukturproblemen är stora i residenskommunen, är de verkligen inte mindre i övriga delar av länet. Norra länsdelens kommuner är värst utsatta. Där är också arbetslösheten högst i länet.</textBlock>
    </textBlock>
  </contentBlock>
  <contentBlock ix="243">
    <textBlock ix="0">
      <textBlock ix="0">Samtidigt som det gäller att härda ut i en krissituation gäller det att rusta för att möta bättre tider, att hålla humöret uppe och att visa optimism och framtidstro. För att klara det är det viktigt att länet ser att det får del av de satsningar som görs från statsmakternas sida.</textBlock>
    </textBlock>
  </contentBlock>
  <contentBlock ix="244">
    <textBlock ix="0">
      <textBlock ix="0">Viktiga och avgörande åtgärder i det sammanhanget nu för länet är att med arbetsmarknadsmedel upprusta länsjärnvägarna, framför allt med sikte på en framtida</textBlock>
      <textBlock ix="1">Stångådalsbana genom hela Kalmar län. I första hand gäller det sträckorna Oskarshamn--Linköping och Hultsfred--Nässjö, som i dag hotas av direkt nedläggning om inte staten går in och svarar för upprustningen.</textBlock>
    </textBlock>
  </contentBlock>
  <contentBlock ix="245">
    <textBlock ix="0">
      <textBlock ix="0">Dessa insatser, tillsammans med en förbättring av vägen Storebro--Vimmerby med hjälp av extra vägpengar, är sådana utvecklingsinsatser där statens hjälp är klart avgörande för framtiden. Det skulle vara en verkningsfull regionalpolitisk insats.</textBlock>
      <textBlock ix="1">Det skulle öppna möjligheten att förverkliga</textBlock>
      <textBlock ix="2">Dackeleden som genomfartsled med en avlänkning av Europaväg 4 genom norra Kalmar län. Det skulle förbättra länets infrastruktur radikalt och därmed förbättra länets möjligheter att möta nästa konjunkturuppgång. Det skulle vara en trafikpolitiskt och miljöpolitiskt viktig förbättring.</textBlock>
      <textBlock ix="3">Det skulle ge värdefull sysselsättning i det sysselsättningssvagaste området i länet.</textBlock>
    </textBlock>
  </contentBlock>
  <contentBlock ix="246">
    <textBlock ix="0">
      <textBlock ix="0">En upprustning av Stångådalsbanan och ett förverkligande av Dackeleden är ett samfällt och starkt önskemål från de berörda kommunernas sida. En utebliven satsning i dessa avseenden kan innebära att strukturoch sysselsättningsproblemen ytterligare förvärras, särskilt om hot om omlokalisering till annan region från betydande företag i området sätts i verket.</textBlock>
    </textBlock>
  </contentBlock>
  <contentBlock ix="247">
    <textBlock ix="0">
      <textBlock ix="0">Ett annat samfällt krav från regionen är att de norra kommunerna Västervik, Vimmerby, Hultsfred och</textBlock>
      <textBlock ix="1">Högsby tillfälligt inlemmas i stödområdet. Det är klart motiverat, då de regionalpolitiska problemen i de fyra berörda kommunerna är mer svårartade än i vissa andra kommuner, som redan har getts tillfällig placering i stödområdet. Det finns inte några skäl till att förhindra ett beslut om tillfällig stödområdestillhörighet för de fyra norra kommunerna i Kalmar län.</textBlock>
    </textBlock>
  </contentBlock>
  <contentBlock ix="248">
    <textBlock ix="0">
      <textBlock ix="0">Herr talman! De sysselsättningspolitiska åtgärder som nu genom krisuppgörelsen visat sig ha så bred uppslutning i riksdagen bör naturligtvis också omfatta Kalmar län.</textBlock>
    </textBlock>
  </contentBlock>
  <contentBlock ix="249">
    <textBlock ix="0">
      <textBlock ix="0">Anf. 26  JAN BJÖRKMAN (s):</textBlock>
    </textBlock>
  </contentBlock>
  <contentBlock ix="250">
    <textBlock ix="0">
      <textBlock ix="0">Herr talman! Blekinge är ett bra län att leva och bo i. I länet finns en omfattande industriell verksamhet, en stor del av landets pälsdjursnäring, ett välorganiserat fiske, en stor trädgårdsnäring, viktiga militära anläggningar och underbara naturliga förutsättningar för turism. Blekinge är ett av landets mest tättbefolkade områden med korta avstånd och goda kommunikationsmöjligheter. Till detta kommer den relativt nybildade högskolan i</textBlock>
      <textBlock ix="1">Karlskrona/Ronneby som befinner sig i ett expansionsskede. Högskolan utgör ett viktigt inslag i ett framgångsrikt, strategiskt arbete för att stärka regionen.</textBlock>
    </textBlock>
  </contentBlock>
  <contentBlock ix="251">
    <textBlock ix="0">
      <textBlock ix="0">Blekinge har långsiktigt goda utvecklingsmöjligheter. Läget kring Östersjön med närhet till såväl de baltiska staterna som Polen och övriga Central- och Östeuropa ger goda förutsättningar för utbyte när det gäller t.ex.</textBlock>
      <textBlock ix="1">handel, turism, utbildning och kultur. Från att under decennier ha varit en barriär har Östersjön åter blivit en förbindelseled med regioner som ligger nära Blekinge.</textBlock>
    </textBlock>
  </contentBlock>
  <contentBlock ix="252">
    <textBlock ix="0">
      <textBlock ix="0">Tyvärr förmörkas utvecklingsmöjligheterna i nuläget av det mycket svåra sysselsättningsläget.</textBlock>
      <textBlock ix="1">För närvarande är 6,5 % av blekingarna öppet arbetslösa. Till detta kommer 4,5 % som är föremål för olika typer av åtgärder. Bara sedan september</textBlock>
      <textBlock ix="2">1991 har 3 600 personer varslats om uppsägning, varav 1 900 personer inom tillverkningsindustrin.</textBlock>
      <textBlock ix="3">Satt i relation till folkmängden är Blekinge, enligt</textBlock>
      <textBlock ix="4">Länsarbetsnämnden i Blekinge, det län som drabbats hårdast av varsel under det senaste året.</textBlock>
    </textBlock>
  </contentBlock>
  <contentBlock ix="253">
    <textBlock ix="0">
      <textBlock ix="0">I dag står mer än 10 000 blekingar utanför den ordinarie arbetsmarknaden. Värst drabbade är ungdomarna. 4 000 ungdomar under 25 år, eller nästan 30 %, står utanför den ordinarie arbetsmarknaden. Den öppna arbetslösheten i denna grupp är för närvarande 13 %.</textBlock>
    </textBlock>
  </contentBlock>
  <contentBlock ix="254">
    <textBlock ix="0">
      <textBlock ix="0">Blekinge som typiskt industrilän drabbas extra hårt i nedgångstider. Med några få undantag kommer länets större företag att fortsätta att minska antalet anställda. Minst 1 500 industrijobb väntas försvinna med nu kända varselåtgärder.</textBlock>
    </textBlock>
  </contentBlock>
  <contentBlock ix="255">
    <textBlock ix="0">
      <textBlock ix="0">På det offentliga området riskerar bortåt 2 000</textBlock>
      <textBlock ix="1">personer att få lämna sina jobb. En starkt bidragande orsak till detta är den dramatiska indragning av statsbidrag från kommuner och landsting som den borgerliga riksdagsmajoriteten har beslutat om. Den offentliga sektorn är ju i långa stycken en kvinnoarbetsmarknad, och när det sker så stora indragningar som nu drabbas kvinnorna i särskilt hög grad. Detta är speciellt allvarligt i ett län som Blekinge, där arbetsmarknaden för kvinnorna redan tidigare varit svag.</textBlock>
    </textBlock>
  </contentBlock>
  <contentBlock ix="256">
    <textBlock ix="0">
      <textBlock ix="0">Många har svårt att förstå den rundgång av pengar som statsbidragsindragningen orsakar genom att man först sparar in anställda i kommuner och landsting och sedan satsar resurser på arbetsmarknadsåtgärder för samma grupper.</textBlock>
    </textBlock>
  </contentBlock>
  <contentBlock ix="257">
    <textBlock ix="0">
      <textBlock ix="0">Från socialdemokratisk sida har vi tagit mycket allvarligt på sysselsättningsläget. Under vintern och våren genomfördes inventering av sysselsättningsobjekt i länets alla kommuner för att man snabbt skulle kunna erbjuda arbeten i stället för kontantstöd åt arbetslösa. Förslagen innehöll bl.a. satsningar på skolor, VA-anläggningar, vägar,</textBlock>
      <textBlock ix="1">Blekinge kustbana m.m., och de fanns med i socialdemokraternas sysselsättningsmotion i våras.</textBlock>
      <textBlock ix="2">Dessa förslag föll inte riksdagsmajoriteten på läppen, utan de avvisades. Det var beklagligt att så skedde, eftersom en satsning på byggande och kommunikationer är att satsa på framtiden, och det är självklart att kraven kvarstår.</textBlock>
      <textBlock ix="3">Arbetsmarknadsläget är ju ännu allvarligare i dag än vad det var i våras.</textBlock>
    </textBlock>
  </contentBlock>
  <contentBlock ix="258">
    <textBlock ix="0">
      <textBlock ix="0">På utbildningssidan har den borgerliga regeringen slagits för neddragning av framför allt kommunal vuxenutbildning och studiestöd. Detta har naturligtvis gått ut över den kommunala vuxenutbildningens möjligheter att erbjuda utbildningsplatser. Fler utbildningsplatser till komvux i länet är ett måste!</textBlock>
    </textBlock>
  </contentBlock>
  <contentBlock ix="259">
    <textBlock ix="0">
      <textBlock ix="0">På högskolans område har regeringen efter mycken sommarvånda lagt ut 4 000 nya studieplatser. Det moderatstyrda utbildningsdepartementet gav inte högskolan i Karlskrona/Ronneby de platser man kunde ta emot. Av ett erbjudande om att ta emot</textBlock>
      <textBlock ix="1">195 nya elever fick man bara resurser till 30.</textBlock>
    </textBlock>
  </contentBlock>
  <contentBlock ix="260">
    <textBlock ix="0">
      <textBlock ix="0">I krispaket nummer ett finns nu ytterligare platser att fördela. Enligt min mening är det självklart att dessa platser läggs på de mindre högskolorna, och jag förutsätter att högskolan i Karlskrona/Ronneby erhåller en betydligt rejälare tilldelning än vad den fick i regeringens augustisatsning.</textBlock>
    </textBlock>
  </contentBlock>
  <contentBlock ix="261">
    <textBlock ix="0">
      <textBlock ix="0">Herr talman! Att mer än 10 000 är utan arbete i länet är orimligt. Åtgärder måste sättas in för att kraftigt minska den öppna arbetslösheten.</textBlock>
      <textBlock ix="1">Krispaketen innehåller resurser till arbetsmarknadsinsatser av olika slag. Det är viktigt att särskilt beakta Blekinges speciella situation, när dessa arbetsmarknadsmedel nu skall fördelas. De insatser av regionalpolitisk karaktär som har gjorts under 80-talet måste också få sin fortsättning.</textBlock>
      <textBlock ix="2">Staten måste ta sitt ansvar för att ta till vara de goda utvecklingsmöjligheter som länet har.</textBlock>
    </textBlock>
  </contentBlock>
  <contentBlock ix="262">
    <textBlock ix="0">
      <textBlock ix="0">Anf. 27  KENNETH LANTZ (kds):</textBlock>
    </textBlock>
  </contentBlock>
  <contentBlock ix="263">
    <textBlock ix="0">
      <textBlock ix="0">Herr talman! I förrgår kom Aftonbladet till vad som kanske är finalen i en artikelserie om den ekonomiska krisen. Tidningens framsida fylldes av en bild på ett ''förbrytargalleri'' bestående av tre personer: Thorbjörn Fälldin, Olof Palme och</textBlock>
      <textBlock ix="1">Ingvar Carlsson. Ingressen löd:</textBlock>
    </textBlock>
  </contentBlock>
  <contentBlock ix="264">
    <textBlock ix="0">
      <textBlock ix="0">''Hög inflation, ett skattesystem som gjorde lån oerhört billiga, för många devalveringar, för slappa budgetar och fel tidtabell för de avskaffade valutaregleringarna och skattereformen''.</textBlock>
    </textBlock>
  </contentBlock>
  <contentBlock ix="265">
    <textBlock ix="0">
      <textBlock ix="0">För några dagar sedan beskrev Odd Engström</textBlock>
      <textBlock ix="1">Sveriges kris som ett resultat av 20 års felgrepp. En smula skuldmedvetenhet från Socialdemokraternas sida hade inte skadat.</textBlock>
    </textBlock>
  </contentBlock>
  <contentBlock ix="266">
    <textBlock ix="0">
      <textBlock ix="0">Dagens extrema sysselsättningskris är inget problem som löses av kortsiktig politisk fingerfärdighet eller av några socialdemokratiska rosprydda paket med sidenband. Nej, herr talman, här krävs det insikter av långsiktig karaktär med fasthet och klara mål som är realistiska. Krisen är ett resultat av en ekonomi och näringspolitik som har vanskötts under lång tid och främst då naturligtvis under den socialdemokratiska regeringsperioden.</textBlock>
    </textBlock>
  </contentBlock>
  <contentBlock ix="267">
    <textBlock ix="0">
      <textBlock ix="0">Den förra borgerliga regeringen hetsades av en makthungrig fackföreningsrörelse och en hatisk socialdemokratisk opposition, när den försökte att genomföra blygsamma besparingar eller att åstadkomma en mer tillväxtinriktad ekonomisk politik. Detta lider vi av ännu i dag, och vi kommer att få betala igen varje förlorad krona i rena pengar och i tid.</textBlock>
    </textBlock>
  </contentBlock>
  <contentBlock ix="268">
    <textBlock ix="0">
      <textBlock ix="0">Man kan tänka sig tillbaka till tiden när många småföretagare lade ner sin verksamhet under hotet av löntagarfonderna. Hur många arbetsplatser gick då inte förlorade?</textBlock>
    </textBlock>
  </contentBlock>
  <contentBlock ix="269">
    <textBlock ix="0">
      <textBlock ix="0">Hur många hade i dag varit anställda i dessa företag, om ägarna hade känt sig motiverade att fortsätta med sin producerande verksamhet?</textBlock>
      <textBlock ix="1">Säkert hade vår arbetsmarknad sett helt annorlunda ut i ett sådant läge. Jag återkommer till detta litet senare.</textBlock>
    </textBlock>
  </contentBlock>
  <contentBlock ix="270">
    <textBlock ix="0">
      <textBlock ix="0">Hur många arbetstillfällen gick förlorade på grund av de höga arvs- och förmögenhetsskatterna?</textBlock>
    </textBlock>
  </contentBlock>
  <contentBlock ix="271">
    <textBlock ix="0">
      <textBlock ix="0">Hur många hade kunnat vara anställda i industriföretag om arbetsmarknadslagarna hade varit anpassade till små företag i stället för till stora fackliga organisationer?</textBlock>
    </textBlock>
  </contentBlock>
  <contentBlock ix="272">
    <textBlock ix="0">
      <textBlock ix="0">Socialdemokraterna har ett tungt ansvar för dagens situation på arbetsmarknaden. En dålig grund är lagd där ''huset'' faller samman som ett korthus.</textBlock>
    </textBlock>
  </contentBlock>
  <contentBlock ix="273">
    <textBlock ix="0">
      <textBlock ix="0">Men gjort är gjort. Nu gäller det om inte att förlåta så åtminstone att försöka göra det bästa möjliga för</textBlock>
      <textBlock ix="1">Sverige. Att höra vad som orsakade krisen är ingen tröst för dagens arbetslösa. Den enda långsiktiga trösten är ett riktigt arbete, inte någon terapeutisk sysselsättning i ett lönsamt företag.</textBlock>
    </textBlock>
  </contentBlock>
  <contentBlock ix="274">
    <textBlock ix="0">
      <textBlock ix="0">Herr talman! Vi kristdemokrater är glada över att vara med i ett spännande regeringssamarbete, där vi konkret kan visa på gamla kds-krav, såsom satsningar på infrastrukturen och på ungdomar som behöver möta en arbetsmarknad som har en öppen famn.</textBlock>
    </textBlock>
  </contentBlock>
  <contentBlock ix="275">
    <textBlock ix="0">
      <textBlock ix="0">Genom regeringspartiernas insatser finns det flera viktiga ingredienser för att långsiktigt förbättra arbetsmarknaden och därmed skapa en trygghet för svensk arbetskraft. Som exempel kan nämnas att arbetsgivaravgifterna sänks vid årsskiftet och att förmögenhetsskatten på arbetande kapital redan är avskaffad.</textBlock>
    </textBlock>
  </contentBlock>
  <contentBlock ix="276">
    <textBlock ix="0">
      <textBlock ix="0">Jag tänker också på förslaget om ett riskkapitalbolag, vilket har hälsats med tillfredsställelse av alla näringslivets organisationer.</textBlock>
      <textBlock ix="1">Förslaget presenterades förra veckan. Bolagen kommer att tjäna som partner till svenska företag med tillväxtpotential. Det är nämligen i de små företagen som lösningen på de stora problemen ligger.</textBlock>
    </textBlock>
  </contentBlock>
  <contentBlock ix="277">
    <textBlock ix="0">
      <textBlock ix="0">Herr talman! Tillåt mig att avsluta med att exemplifiera med följande tankar: Vi har i Sverige ca 385 000 småföretag, vilket i stora delar motsvarar dagens arbetslöshet. Vi klarar inte att komma till rätta med arbetslösheten genom stora insatser i stora företag. Nej, vi skall klara detta genom små insatser för de små företagen. Tänk, om varje småföretagare får möjlighet att anställa en person! Då skulle vi klara en stor del av den nuvarande arbetslösheten. Genom att ge småföretagarna ekonomisk stimulans och uppmuntran kommer de att ge liv i den svenska sysselsättningen igen.</textBlock>
    </textBlock>
  </contentBlock>
  <contentBlock ix="278">
    <textBlock ix="0">
      <textBlock ix="0">I dag har vi genom gemensamma åtgärder hjälpt många ungdomar tillbaka till förtroende för svensk företagsamhet. Detta är bra, men det vore önskvärt med en förlängning av de sex månader som praktikplatsen i dag sträcker sig över. Sjukdom och andra avbrott skall inrymmas i denna period, men jag anser att de i stället borde exkluderas.</textBlock>
    </textBlock>
  </contentBlock>
  <contentBlock ix="279">
    <textBlock ix="0">
      <textBlock ix="0">Låt oss göra stora insatser genom småföretagen och vuxenhjälp till ungdomarna. Lågkonjunkturen kan då skapa en mycket bra grund för kommande tider med hopp om bättre konjunkturer framöver för oss alla.</textBlock>
    </textBlock>
  </contentBlock>
  <contentBlock ix="280">
    <textBlock ix="0">
      <textBlock ix="0">Ett annat sätt, herr talman, vore att införa möjlighet till arbetsdelning. Detta kräver kanske sin förklaring. Ett exempel talar tydligt nog.</textBlock>
    </textBlock>
  </contentBlock>
  <contentBlock ix="281">
    <textBlock ix="0">
      <textBlock ix="0">Ett företag tvingas krympa antalet anställda med</textBlock>
      <textBlock ix="1">50 %, från 20 personer till 10. På detta sätt blir 10</textBlock>
      <textBlock ix="2">personer helt utan social arbetsgemenskap. Men genom att man delar på jobben, så att t.ex. 20</textBlock>
      <textBlock ix="3">personer arbetar 50 % och får ersättning från arbetslöshetskassan för resterande 50 %, skulle en viktig del av den sociala arbetsgemenskapen behållas.</textBlock>
    </textBlock>
  </contentBlock>
  <contentBlock ix="282">
    <textBlock ix="0">
      <textBlock ix="0">Varje människa, oavsett utbildning och kompetens, skall känna sig värdefull. Genom arbetsdelning är detta möjligt.</textBlock>
    </textBlock>
  </contentBlock>
  <contentBlock ix="283">
    <textBlock ix="0">
      <textBlock ix="0">Anf. 28  RUNE THORÉN (c):</textBlock>
    </textBlock>
  </contentBlock>
  <contentBlock ix="284">
    <textBlock ix="0">
      <textBlock ix="0">Herr talman! Vikten av en god infrastruktur har i den allmänpolitiska debatten under dessa tre dagar betonats av flera talare. En viktig del i en bra infrastruktur är att ha goda kommunikationer. Det är viktigt för näringslivet, och det är viktigt för de enskilda människorna. Det är avgörande om vi menar allvar med orden: Hela Sverige skall leva.</textBlock>
      <textBlock ix="1">Till kommunikationer hör vägar, järnvägar, flyg, sjöfart och telekommunikationer.</textBlock>
    </textBlock>
  </contentBlock>
  <contentBlock ix="285">
    <textBlock ix="0">
      <textBlock ix="0">Under den korta taletid som jag har till mitt förfogande här i debatten skall jag hvudsakligen beröra vikten av goda järnvägskommunikationer.</textBlock>
      <textBlock ix="1">Detta betyder inte att övriga kommunikationer är oviktiga.</textBlock>
    </textBlock>
  </contentBlock>
  <contentBlock ix="286">
    <textBlock ix="0">
      <textBlock ix="0">Såväl Banverket som SJ har tillställt oss i trafikutskottet ett bra underlagsmaterial om behovet av en stark utbyggnad för den närmaste tiden. SJ har presenterat ett framtida järnvägssystem fram till år 2010 och uppskattar investeringsbehovet för de närmaste 18 åren när det gäller de s.k. huvudstråken till ca 100 miljarder kronor. Det är naturligstvis en fantastiskt stor summa. Men jag vill erinra kammarens ledamöter om att det är exakt samma summa som arbetsmarknadsministern i debatten nämnde som kostnad för arbetslösheten under innevarande budgetår. Arbetsmarknadsministern åskådliggjorde också på ett bra sätt hur mycket 100</textBlock>
      <textBlock ix="1">miljarder kronor egentligen är. Det kan översättas med att varje arbetande i vårt land får lägga ut 2 000</textBlock>
      <textBlock ix="2">kr i månaden under ett år.</textBlock>
    </textBlock>
  </contentBlock>
  <contentBlock ix="287">
    <textBlock ix="0">
      <textBlock ix="0">Tänk om varannan arbetande i vårt land sparade</textBlock>
      <textBlock ix="1">25 000 kr i svenska järnvägsobligationer med en löptid på 10 år. Det skulle ge 50 miljarder kronor i möjliga investeringar, dvs. 100 miljarder kronor under 20 år. Jag framställer inte detta som ett förslag i dag, men jag vill visa att det inte borde vara omöjligt att finna bra sätt att få fram investeringskapital. Jag tror att många medborgare i dag gärna skulle sätta in sitt kapital i samhällsnyttiga investeringar, inte minst med erfarenhet av hur sparkapital under den senaste tiden hanterats av många som haft spararnas förtroende att göra det.</textBlock>
    </textBlock>
  </contentBlock>
  <contentBlock ix="288">
    <textBlock ix="0">
      <textBlock ix="0">Vårt land är mycket avlångt. Vi har all anledning att med snabba järnvägstransporter minska tidsavståndet till övriga Europa. Det är därför viktigt att vi snabbt tar till oss vad Banverket och</textBlock>
      <textBlock ix="1">SJ anför när det gäller utbyggnadsbehovet. Det tar nämligen lång tid från det att vi kommit överens om vad som behöver byggas tills objektet i fråga kan börja användas.</textBlock>
    </textBlock>
  </contentBlock>
  <contentBlock ix="289">
    <textBlock ix="0">
      <textBlock ix="0">Det är också av andra skäl viktigt att komma till beslut i dessa frågor så fort som möjligt, dels därför att de ger oss värdefull sysselsättning, dels därför att de företag som i dag tillverkar tåg behöver ha långsiktiga beslut för att kunna hålla sin produktion i gång. Kommuner, markförhandlare, m.fl. måste också ha signaler i god tid för att påbörja sitt arbete.</textBlock>
    </textBlock>
  </contentBlock>
  <contentBlock ix="290">
    <textBlock ix="0">
      <textBlock ix="0">I sin skrift Ett marknadsanpassat framtida järnvägssystem redovisar SJ vilka restider man kan komma ned till om man bygger ut järnvägen i vårt land. Det gäller då i vissa fall helt nya banor med s.k. höghastighetståg och i andra fall tåg som vi har i dag, X 2000, samt på andra håll banförbättringar som medför betydligt högre hastigheter än vi har i dag.</textBlock>
    </textBlock>
  </contentBlock>
  <contentBlock ix="291">
    <textBlock ix="0">
      <textBlock ix="0">Herr talman! Som exempel kan jag redovisa vad det betyder för Västsverige. Vi skulle på så sätt med tåg kunna ta oss från Göteborg till Malmö på två timmar, likaså från Göteborg till Oslo. Till</textBlock>
      <textBlock ix="1">Stockholm skulle också restiden klaras på två timmar med höghastighetståg på den nya</textBlock>
      <textBlock ix="2">Götalandsbanan.</textBlock>
    </textBlock>
  </contentBlock>
  <contentBlock ix="292">
    <textBlock ix="0">
      <textBlock ix="0">Vad detta skulle få för betydelse för näringslivet i</textBlock>
      <textBlock ix="1">Västsverige kan var och en räkna ut. Det skulle innebära ett minskat behov av inrikes flyg i</textBlock>
      <textBlock ix="2">Västsverige, vilket skulle ge oss möjligheter till flera utrikesförbindelser. Landvetter kan därmed också avlasta Arlanda. Med snabba tågförbindelser till Landvetter blir Landvetter därmed en lätt tillgänglig flygplats för en stor del av vårt land.</textBlock>
    </textBlock>
  </contentBlock>
  <contentBlock ix="293">
    <textBlock ix="0">
      <textBlock ix="0">En bra pendeltågstrafik i Västsverige är också av stor betydelse. Västtåg, som ingick som en del i det s.k. Adelsohnspaketet, måste genomföras. En järnvägstunnel i centrala Göteborg skulle göra pendeltågen ännu mera attraktiva, och därmed minska biltrafiken i Göteborg, vilket även skulle förbättra miljön.</textBlock>
    </textBlock>
  </contentBlock>
  <contentBlock ix="294">
    <textBlock ix="0">
      <textBlock ix="0">Det är viktigt vi får en ökad konkurrens inom tågtrafiken. På länsjärnvägsnätet liksom vissa andra banor är det viktigt att flera aktörer får vara med och ge anbud på trafiken. Just nu pågår upphandlingen av den s.k. olönsamma tågtrafiken.</textBlock>
      <textBlock ix="1">Det är viktigt att tågtrafik, som i dag kanske inte har så många resenärer men som genom en utbyggnad av det övriga nätet kan förväntas medverka till ett ökat resande, inte nu läggs ned.</textBlock>
    </textBlock>
  </contentBlock>
  <contentBlock ix="295">
    <textBlock ix="0">
      <textBlock ix="0">Herr talman! Jag beklagar att Lars Biörk har lämnat kammaren, eftersom jag slutligen vill framhålla vikten av att vi här i riksdagen tar vårt samhällsansvar för att Inlandsbanan får en sådan standard att såväl godstrafik som persontrafik får bra framtida transportbetingelser.</textBlock>
    </textBlock>
  </contentBlock>
  <contentBlock ix="296">
    <textBlock ix="0">
      <textBlock ix="0">Herr talman! Jag vill avsluta mitt anförande med att säga att vi inom Centern anser att:</textBlock>
    </textBlock>
  </contentBlock>
  <contentBlock ix="297">
    <textBlock ix="0">
      <textBlock ix="0">Det är nu när vi har arbetslöshet som vi bör utnyttja möjligheterna till en kraftig utbyggnad av järnvägstrafiken.</textBlock>
    </textBlock>
  </contentBlock>
  <contentBlock ix="298">
    <textBlock ix="0">
      <textBlock ix="0">Det är nu inför ett ökat samarbete med övriga</textBlock>
      <textBlock ix="1">Europa som vi skall bygga ut vår järnväg så att vårt avståndshandikapp därmed tidsmässigt minskas.</textBlock>
    </textBlock>
  </contentBlock>
  <contentBlock ix="299">
    <textBlock ix="0">
      <textBlock ix="0">Det är nu när miljöföroreningarna hotar oss alltmer som vi skall satsa på det miljövänliga alternativ som järnvägen utgör.</textBlock>
    </textBlock>
  </contentBlock>
  <contentBlock ix="300">
    <textBlock ix="0">
      <textBlock ix="0">Det är nu, på tröskeln till 2 000-talet, som vi skall visa våra efterkommande att vi var kloka politiker som satsade på en utbyggnad av vårt järnvägsnät.</textBlock>
    </textBlock>
  </contentBlock>
  <contentBlock ix="301">
    <textBlock ix="0">
      <textBlock ix="0">Anf. 29  STEN ÖSTLUND (s):</textBlock>
    </textBlock>
  </contentBlock>
  <contentBlock ix="302">
    <textBlock ix="0">
      <textBlock ix="0">Herr talman!När jag anmälde mig till debatten förra fredagen var avsikten att ägna mitt anförande åt hemmasituationen. Men efter den gångna veckan har jag ändrat min disposition.</textBlock>
    </textBlock>
  </contentBlock>
  <contentBlock ix="303">
    <textBlock ix="0">
      <textBlock ix="0">Jag tycker att det har varit en svart vecka när det gäller arbete och sysselsättning. Redan när veckan inleddes hade vi fått buden om att Volvo utreder</textBlock>
      <textBlock ix="1">Kalmar-  och Uddevallafabrikernas framtid.</textBlock>
      <textBlock ix="2">Bilindustrin befinner sig milt sagt i kris. För Volvo som för första gången redovisar förlust samtidigt för både person- och lastvagnar är situationen svår.</textBlock>
      <textBlock ix="3">Hemmamarknaden har halverats, och det är kärvt på de viktigaste exportmarknaderna. Vi har fått veta att Saab har något år på sig att komma igen.</textBlock>
    </textBlock>
  </contentBlock>
  <contentBlock ix="304">
    <textBlock ix="0">
      <textBlock ix="0">När några av oss gamla metallare här i riksdagen under vecka träffade förbundsledningen, kunde vi bara konstatera att det inte föreligger några större skillnader i bedömningarna av framtidsutsikterna för bilindustrin mellan företag och fack. Vi fick också veta att var femte metallarbetare befaras gå arbetslös vid årets slut -- 20 %.</textBlock>
    </textBlock>
  </contentBlock>
  <contentBlock ix="305">
    <textBlock ix="0">
      <textBlock ix="0">Under den förra lågkonjunkturen försvann 160 000</textBlock>
      <textBlock ix="1">industrijobb, 60 000 tillkom under 80-talet. Hur många av de över 200 000 industrijobb som nu har försvunnit kommer att kunna återskapas? Det var frågeställningen som satte sin prägel på träffen med vår förbundsledning.</textBlock>
    </textBlock>
  </contentBlock>
  <contentBlock ix="306">
    <textBlock ix="0">
      <textBlock ix="0">På arbetsmarknadsutskottets sammanträde i tisdags fick vi en förhandsinformation om den kommande prognosen av AMS-chefen Göte</textBlock>
      <textBlock ix="1">Bernardsson. Den publicerades i går, och det är nu allmänt känt att vi under nästa år går mot en öppen arbetslöshet på 10 %, om vi som AMS förutsatt ställer medel till förfogande att hålla 5 % i arbetsmarknadspolitiska åtgärder.</textBlock>
    </textBlock>
  </contentBlock>
  <contentBlock ix="307">
    <textBlock ix="0">
      <textBlock ix="0">Onsdagens debatt i ämnet präglades till viss del av debattörernas förhandsinformation. Men jag är inte säker på att arbetsmarknadsministern i sin redovisning av kostnaderna för arbetslösheten, som han angav till 100 miljarder kronor, hade tagit med i beräkningen de tal som man nu räknar med beträffande arbetslöshet och arbetsmarknadspolitiska åtgärder. Pengarna är i varje fall slut i Göteborgs och Bohus län, och det skapas inte några fler beredskapsjobb, utan man går där och väntar på pengar efter krisuppgörelsen.</textBlock>
    </textBlock>
  </contentBlock>
  <contentBlock ix="308">
    <textBlock ix="0">
      <textBlock ix="0">Av de arbetsmarknadspolitiska åtgärderna är det den s.k. ungdomspraktiken som nu växer lavinartat. Visst är det bra att de unga får komma ut i arbetslivet. Till den ställer de borgerliga stor tillit. Vi hade en annan lösning som dock röstades ned. Men det som nu händer inom ramen för ungdomspraktiken är att den hotar att försätta alla normala funktioner för ungdomars arbetsmarknad ur spel.</textBlock>
    </textBlock>
  </contentBlock>
  <contentBlock ix="309">
    <textBlock ix="0">
      <textBlock ix="0">I morgonens Ekosändningar redovisades oroande exempel på hur den används för att ersätta vanliga arbeten med gratis arbetskraft. Det är självfallet lockande för många arbetsgivare att få arbetskraft utan att behöva vare sig betala lön eller ta något egentligt arbetgivaransvar. Föreställningen om att arbetsförmedlarna skall kunna hålla kontroll så att ungdomarna inte utnyttjas felaktigt är inget annat än illusioner. Hur skall arbetsförmedlarna kunna hålla kontakt med 50 000--60 000 ungdomar ute på otaliga arbetsplatser utöver sina övriga uppgifter?</textBlock>
    </textBlock>
  </contentBlock>
  <contentBlock ix="310">
    <textBlock ix="0">
      <textBlock ix="0">I samma Ekosändningar lämnades nya uppgifter om vad förlusterna i bank- och finansystemen kan komma att bli efter spelet i kasinoekonomin med fastigheter under 80-talet. De 100 miljarder kronor som hitintills antagits kan komma att dubbleras.</textBlock>
    </textBlock>
  </contentBlock>
  <contentBlock ix="311">
    <textBlock ix="0">
      <textBlock ix="0">Samtidigt har SAF under veckan redovisat att man bedömer att 3 500 långsiktigt lönsamma företag drivits i konkurs. Orsaken är bankkrisen. Det handlar om att 10 % av de företag som slagits ut har gjort det, inte därför att de är dåliga, utan därför att de inte har kunnat få normala krediter.</textBlock>
    </textBlock>
  </contentBlock>
  <contentBlock ix="312">
    <textBlock ix="0">
      <textBlock ix="0">Herr talman!Man frågar sig nu: Hur många långsiktigt lönsamma företag hotas i spåren av bankkrisen?</textBlock>
    </textBlock>
  </contentBlock>
  <contentBlock ix="313">
    <textBlock ix="0">
      <textBlock ix="0">Inom den offentliga sektorn kräver regeringens och riksdagens indragning av 7,5 miljarder kronor från kommunerna sin tribut i ökad arbetslöshet.</textBlock>
    </textBlock>
  </contentBlock>
  <contentBlock ix="314">
    <textBlock ix="0">
      <textBlock ix="0">I Göteborg -- som har nära 7 % arbetslöshet, den högsta i länet, och som konsekvent har missgynnats i de senaste årens skatteomläggningar -- har 3 500</textBlock>
      <textBlock ix="1">jobb försvunnit under året, och lika många beräknas försvinna under nästa år. Ändå har kommunen en övertalighet på 1 500 personer, inte därför att dessa inte behövs utan därför att kommunen inte har råd.</textBlock>
    </textBlock>
  </contentBlock>
  <contentBlock ix="315"/>
  <contentBlock ix="316">
    <textBlock ix="0">
      <textBlock ix="0">Den borgerliga majoriteten har lagt fram ett sparprogram på 15 % under mandatperioden.</textBlock>
      <textBlock ix="1">Under veckan kom stadskontorets bedömning att det ändå kommer att fattas 1 miljard för 1993, något som naturligtvis kommer att slå mycket hårt även på sysselsättningen. Så är det i de flesta kommuner.</textBlock>
    </textBlock>
  </contentBlock>
  <contentBlock ix="317">
    <textBlock ix="0">
      <textBlock ix="0">Herr talman! Jag får nu signal om att min taletid börjar ta slut. Jag får stryka en del i mitt manus.</textBlock>
    </textBlock>
  </contentBlock>
  <contentBlock ix="318">
    <textBlock ix="0">
      <textBlock ix="0">Inför utsikterna att få uppleva en öppen arbetslöshet på 10 % nästa sommar måste nu alla åtgärder som kan tillgripas sättas in, byråkratiska hinder undanröjas och alla uppslag tillvaratas. Det är att hoppas att det kan bli ett gemensamt intresse över partigränserna i det allvarliga läge arbetsmarknaden befinner sig i, inte minst, herr talman, med tanke på vad vi nu kan se framför oss efter denna svarta vecka för arbete och sysselsättning i vårt land.</textBlock>
    </textBlock>
  </contentBlock>
  <contentBlock ix="319">
    <textBlock ix="0">
      <textBlock ix="0">Anf. 30  INGVAR JOHNSSON (s):</textBlock>
    </textBlock>
  </contentBlock>
  <contentBlock ix="320">
    <textBlock ix="0">
      <textBlock ix="0">Herr talman! Norra Älvsborg är en fin del av vårt land, med mycket starka industritraditioner och goda utvecklingsmöjligheter. Men krisen har gjort att över 9 000 personer nu är arbetslösa, och det mesta tyder på att det blir värre.</textBlock>
    </textBlock>
  </contentBlock>
  <contentBlock ix="321">
    <textBlock ix="0">
      <textBlock ix="0">De förslag som vi socialdemokrater redovisade under vårriksdagen och i augusti skulle ha dämpat denna negativa utveckling, men regeringen var alltför passiv.</textBlock>
    </textBlock>
  </contentBlock>
  <contentBlock ix="322">
    <textBlock ix="0">
      <textBlock ix="0">Västsverige är också, som Sten Östlund var inne på, starkt beroende av bilindustrin. Det finns en mycket stark oro för framtiden både bland de anställda i bilindustrin och bland dess underleverantörer.</textBlock>
    </textBlock>
  </contentBlock>
  <contentBlock ix="323">
    <textBlock ix="0">
      <textBlock ix="0">Jag tror att det allra viktigaste för bilindustrin är att det blir ordning på landets ekonomi. För underleverantörerna är det dessutom viktigt med en ökad kompetensutveckling. Därför har vi krävt att det skall satsas på kompetensutveckling för bilindustrins underleverantörer. Det är viktigt för utvecklingen i Norra Älvsborg.</textBlock>
    </textBlock>
  </contentBlock>
  <contentBlock ix="324">
    <textBlock ix="0">
      <textBlock ix="0">Teli tänker sparka 150 anställda i Vänersborg. Jag menar att staten inte kan smita undan från sitt ansvar för detta. Staten har ett ansvar för att Teli i</textBlock>
      <textBlock ix="1">Vänersborg kan utvecklas.</textBlock>
    </textBlock>
  </contentBlock>
  <contentBlock ix="325">
    <textBlock ix="0">
      <textBlock ix="0">Jag skulle också vilja peka på några ytterligare frågor som är viktiga just för oss i Norra Älvsborg.</textBlock>
      <textBlock ix="1">Vi har redovisat förslag till omfattande investeringar i kommunikationer, i byggande och i utbildning.</textBlock>
    </textBlock>
  </contentBlock>
  <contentBlock ix="326">
    <textBlock ix="0">
      <textBlock ix="0">Det första är att järnvägstrafiken skall utvecklas.</textBlock>
      <textBlock ix="1">Utbyggnaden av Norge--Väner-länken med sträckorna Erisstadssvängen i Dalsland och</textBlock>
      <textBlock ix="2">Trollhättan--Vänersborg skulle ge många jobb och stimulera utvecklingen.</textBlock>
    </textBlock>
  </contentBlock>
  <contentBlock ix="327">
    <textBlock ix="0">
      <textBlock ix="0">Vi socialdemokrater kräver därför: Börja byggandet av Norge--Väner-länken nu!</textBlock>
    </textBlock>
  </contentBlock>
  <contentBlock ix="328">
    <textBlock ix="0">
      <textBlock ix="0">SJ planerar också att lägga ner eller försämra servicen vid järnvägsstationerna i Åmål,</textBlock>
      <textBlock ix="1">Vänersborg och Trollhättan. Dessutom diskuteras faktiskt att lägga ner persontrafiken från Karlstad genom Dalsland.</textBlock>
    </textBlock>
  </contentBlock>
  <contentBlock ix="329">
    <textBlock ix="0">
      <textBlock ix="0">Jag skulle både till regeringen och till SJ vilja säga:</textBlock>
      <textBlock ix="1">Stoppa de planerade försämringarna av järnvägstrafiken i Norra Älvsborg!</textBlock>
    </textBlock>
  </contentBlock>
  <contentBlock ix="330">
    <textBlock ix="0">
      <textBlock ix="0">En ökad satsning på järnvägen skulle också förbättra möjligheten för TGOJ i Åmål. Även</textBlock>
      <textBlock ix="1">Herrljungabanan måste utvecklas. Jag tycker att man skall satsa på Herrljunga som ett resecentrum.</textBlock>
    </textBlock>
  </contentBlock>
  <contentBlock ix="331">
    <textBlock ix="0">
      <textBlock ix="0">De väginvesteringar som skall ske i skogslänen som ett resultat av krispaketet måste komma också norra Dalsland till del. Jag föreslår att Centralbron i Bengtsfors skall byggas omgående.</textBlock>
    </textBlock>
  </contentBlock>
  <contentBlock ix="332">
    <textBlock ix="0">
      <textBlock ix="0">Vi socialdemokrater från Norra Älvsborg vill ha fler platser till vår högskola och har stöd för detta i vår riksdagsgrupp. Men Marianne Andersson och andra röstade fyra gånger förra året emot satsningar på de små högskolorna.</textBlock>
    </textBlock>
  </contentBlock>
  <contentBlock ix="333">
    <textBlock ix="0">
      <textBlock ix="0">Regeringens förslag i augusti om fler högskoleplatser gav mest till de stora högskolorna.</textBlock>
      <textBlock ix="1">Nu gäller det att satsa på utbildning. Ge fler i Norra</textBlock>
      <textBlock ix="2">Älvsborg utbildning i gymnasieskolan, i vuxenutbildningen, i arbetsmarknadsutbildningen och i högskolan!</textBlock>
    </textBlock>
  </contentBlock>
  <contentBlock ix="334">
    <textBlock ix="0">
      <textBlock ix="0">För oss i Norra Älvsborg är byggandet av särskild vikt. Vår omfattande byggmaterialindustri i</textBlock>
      <textBlock ix="1">Alingsåsomådet men också i Dalsland och</textBlock>
      <textBlock ix="2">Götaälvdalen gör att vi drabbas hårt av nedgången i byggandet.</textBlock>
    </textBlock>
  </contentBlock>
  <contentBlock ix="335">
    <textBlock ix="0">
      <textBlock ix="0">Vi har redovisat en lång rad byggprojekt som skulle ha kunnat vara i gång om regeringen hade haft den rätta viljan. Men inte ens Marianne Andersson, som bor i Vårgårda, eller Elver Jonsson, som bor i</textBlock>
      <textBlock ix="1">Alingsås, där arbetslösheten nu är högst i länet, tycks vara särskilt oroliga för det minskade byggandet.</textBlock>
    </textBlock>
  </contentBlock>
  <contentBlock ix="336">
    <textBlock ix="0">
      <textBlock ix="0">Vi socialdemokrater i valkretsen kräver därför att byggande, reparationer och ombyggnader av lokaler i Norra Älvsborg skall tidigareläggas.</textBlock>
    </textBlock>
  </contentBlock>
  <contentBlock ix="337">
    <textBlock ix="0">
      <textBlock ix="0">Fru talman! Sammanfattningsvis: För att dämpa arbetslösheten i Norra Älvsborg är det nödvändigt att satsa på byggande, kommunikationer och utbildning.</textBlock>
    </textBlock>
  </contentBlock>
  <contentBlock ix="338">
    <textBlock ix="0">
      <textBlock ix="0">Anf. 31  MARIANNE ANDERSSON (c):</textBlock>
    </textBlock>
  </contentBlock>
  <contentBlock ix="339">
    <textBlock ix="0">
      <textBlock ix="0">Fru talman! Arbetslösheten är rekordstor. AMS</textBlock>
      <textBlock ix="1">prognos som nådde oss i går var dystrare än någonsin förr. Siffrorna är ofattbara med svenska mått mätt. Men siffrorna får aldrig reduceras till uppgifter i någon tabell. Bakom varje siffra döljer sig en människa och hans eller hennes ekonomiska bekymmer och oro för framtiden.</textBlock>
    </textBlock>
  </contentBlock>
  <contentBlock ix="340">
    <textBlock ix="0">
      <textBlock ix="0">Många har under dessa tre dagar talat om orsakerna till vårt svåra läge -- devalverings- och koncentrationspolitiken, spekulationsekonomin på</textBlock>
      <textBlock ix="1">80-talet, oförmågan att under högkonjunktur ta itu med Sveriges grundläggande ekonomiska problem och bygga för framtiden samt en djup internationell lågkonjunktur.</textBlock>
    </textBlock>
  </contentBlock>
  <contentBlock ix="341">
    <textBlock ix="0">
      <textBlock ix="0">När krisen ställdes på sin spets var det ändå en stor styrka för Sverige att opposition och regering lyckades göra upp. Nu måste alla vara med och betala för tidigare politiskt och ekonomiskt lättsinne. De som drabbas av arbetslöshet får betala det högsta priset. Det är lätt att förstå ilskan över att många av dem som orsakat krisen går skadeslösa och i stället får skyhöga avgångsvederlag, medan de som inte haft någon del i detta står skyddslösa.</textBlock>
    </textBlock>
  </contentBlock>
  <contentBlock ix="342">
    <textBlock ix="0">
      <textBlock ix="0">Det är också lätt att sympatisera med alla de röster som nu höjs för att vi skall investera oss ur krisen, satsa ännu mer på vägar och järnvägar och tidigareläggning av byggen. Ingvar Johnsson sade t.ex. det för en stund sedan. Vår åsikt är och har alltid varit att det bästa är att satsa på att bygga för framtiden, så att man står beredd när konjunkturen vänder.</textBlock>
    </textBlock>
  </contentBlock>
  <contentBlock ix="343">
    <textBlock ix="0">
      <textBlock ix="0">Problemet är att i det här läget finna metoder för finansiering, så att vi inte hamnar i ett nytt valutautflöde och räntekris. Det vore det värsta som kunde hända. Hög ränta är en effektiv broms för investeringar. Låga löneavtal är nu nödvändiga, inte för att få ner konsumtionen eller hindra rättvisa löner utan för att öppna för investeringar.</textBlock>
    </textBlock>
  </contentBlock>
  <contentBlock ix="344">
    <textBlock ix="0">
      <textBlock ix="0">Nog känner vi allihopa en stor maktlöshet när vi hör beskeden om varsel, indragningar och nedläggningar ute i våra län och orter. Jag skall inte upprepa Ingvar Johnssons beskrivning av</textBlock>
      <textBlock ix="1">Älvsborgs län. Den stämmer med verkligheten, och vi delar hans uppfattning, t.ex. när det gäller bilindustrin och dess underleverantörer samt neddragningen av kommunikationer.</textBlock>
    </textBlock>
  </contentBlock>
  <contentBlock ix="345">
    <textBlock ix="0">
      <textBlock ix="0">Låt mig i detta sammanhang säga att det blir en satsning på länsvägar i Norra Älvsborg. Vi delar naturligtvis också uppfattningen om Norge--Vänerlänken och kräver att utbyggnaden av denna skall komma i gång så fort som möjligt.</textBlock>
    </textBlock>
  </contentBlock>
  <contentBlock ix="346">
    <textBlock ix="0">
      <textBlock ix="0">Aldrig tidigare har så många människor som nu omfattats av arbetsmarknadsåtgärder, ungdomspraktik, utbildning m.m., och i och med det första krispaketet satsas nu ytterligare resurser på olika arbetsmarknadspolitiska medel, bl.a.</textBlock>
      <textBlock ix="1">otraditionella insatser och lokal utvecklingsverksamhet. Flexibilitet och enskilda människors idéer för att göra något i sin bygd och i sin ort uppmuntras.</textBlock>
    </textBlock>
  </contentBlock>
  <contentBlock ix="347">
    <textBlock ix="0">
      <textBlock ix="0">Det är centerns bestämda uppfattning att arbetslinjen skall gälla så långt det står i vår makt.</textBlock>
      <textBlock ix="1">AMS har sagt att 3 % av arbetskraften är vad man maximalt klarar att hantera. Nu närmar man sig</textBlock>
      <textBlock ix="2">5 %. Självklart leder detta till gränsdragningsproblem och störningar på arbetsmarknaden, vilket vi fick rapporter om i nyheterna i morse när det gällde ungdomspraktiken. Den referensgrupp som tillsatts för att följa ungdomspraktiken har en mycket viktig och grannlaga uppgift.</textBlock>
    </textBlock>
  </contentBlock>
  <contentBlock ix="348">
    <textBlock ix="0">
      <textBlock ix="0">Jag vill säga till Sten Östlund, som tog upp arbetslösheten, att också varje annat system av denna omfattning hade fått motsvarande problem.</textBlock>
    </textBlock>
  </contentBlock>
  <contentBlock ix="349">
    <textBlock ix="0">
      <textBlock ix="0">Hittills har männen drabbats hårdare av arbetslösheten än kvinnorna. Men när nu också den offentliga sektorn gör stora neddragningar drabbas kvinnorna mer än tidigare. 80 % av de arbetslösa offentliganställda är kvinnor. Som alltid blir det främst de som är i frontlinjen, de som gör jobben, som får gå först. Det är lätt att sympatisera med dem som ser bristerna t.ex. i vården och som tycker att det är konstigt att folk inte får vara kvar när så mycket pengar nu går till arbetsmarknadsåtgärder.</textBlock>
    </textBlock>
  </contentBlock>
  <contentBlock ix="350">
    <textBlock ix="0">
      <textBlock ix="0">Kvinnornas stora intåg på arbetsmarknaden skedde samtidigt med den offentliga sektorns stora tillväxt, och de gick i stor utsträckning dit. Därför sitter de nu i en rävsax när vi tvingas till neddragningar och omprövningar. Läget hade med säkerhet varit annorlunda om vi hade haft en lugnare utveckling inom denna sektor -- det kan vi nu verkligen säga, när vi har facit i handen. Då hade kvinnorna också haft ett betydligt bättre utgångsläge än i dag.</textBlock>
    </textBlock>
  </contentBlock>
  <contentBlock ix="351">
    <textBlock ix="0">
      <textBlock ix="0">Fru talman! Hela Sverige skall leva. Det sades tydligt i regeringsförklaringen, och vi i centern har alltid insett att en fungerande och stabil ekonomi och ett bra arbetsliv aldrig kan uppnås utan regional balans. Därför kämpar vi oförtrutet för att män och kvinnor skall kunna leva, arbeta, bo och få utbildning i hela landet, för att satsningar på utbildning och infrastruktur, alltså vägar och järnvägar, service och telekommunikation, skall ske i hela landet och för att det skall föras en offensiv regionalpolitik.</textBlock>
    </textBlock>
  </contentBlock>
  <contentBlock ix="352">
    <textBlock ix="0">
      <textBlock ix="0">Fru talman! Kris har en tendens att föda kris. Jag gillar egentligen uttrycket ''kris och möjligheter''</textBlock>
      <textBlock ix="1">bättre. Det gäller nu ändå att inte förfalla till hopplöshet, utan att med krispaketen och med de beslut som regeringen tidigare har fattat för att främja företagsamheten som grund skapa förutsättningar för att människor och företag ute i regionerna och i landet som helhet skall kunna vända utvecklingen, så att vi får varaktiga jobb i</textBlock>
      <textBlock ix="2">Sverige. Jag tror att det är möjligt.</textBlock>
    </textBlock>
  </contentBlock>
  <contentBlock ix="353">
    <textBlock ix="0">
      <textBlock ix="0">Anf. 32  JARL LANDER (s):</textBlock>
    </textBlock>
  </contentBlock>
  <contentBlock ix="354">
    <textBlock ix="0">
      <textBlock ix="0">Fru talman! I oktober månad förra året lämnade länsstyrelsen i Värmland in en hemställan till regeringen om åtgärder för att, som det heter, främja sysselsättning och tillväxt, för att länets behov av insatser skulle beaktas i de åtgärdspaket som förutsågs komma på olika områden. När åtgärdspaketen presenterades i våras var ca 6 000</textBlock>
      <textBlock ix="1">personer öppet arbetslösa i länet.</textBlock>
    </textBlock>
  </contentBlock>
  <contentBlock ix="355">
    <textBlock ix="0">
      <textBlock ix="0">Nu kan man konstatera att de behov av insatser som länsstyrelsen anmälde förra hösten inte i någon nämnvärd grad beaktades av regeringen. Det visar nuvarande siffror på antalet öppet arbetslösa, som vid den senaste redovisningen var nästan 10 000, trots 600 nytillkomna ungdomspraktikplatser och</textBlock>
      <textBlock ix="1">1 200 nya platser inom arbetsmarknadsutbildningen.</textBlock>
    </textBlock>
  </contentBlock>
  <contentBlock ix="356">
    <textBlock ix="0">
      <textBlock ix="0">Därför, fru talman, känner också jag ett behov av att gå upp i denna långdragna debatt om arbetsmarknadspolitik och att snabbt till protokollet läsa in några synpunkter från värmländsk horisont. Låt mig göra det genom att nämna något från en del tidningsurklipp från länspressen de senaste dagarna.</textBlock>
    </textBlock>
  </contentBlock>
  <contentBlock ix="357">
    <textBlock ix="0">
      <textBlock ix="0">''Ännu ovisst om valsverk'' lyder rubriken på det första av de urklipp som jag gjort. Det är den segdragna frågan om att rädda så många arbetstillfällen som möjligt vid järnverket i</textBlock>
      <textBlock ix="1">Hagfors. Kontakterna med österrikiska Böhler-</textBlock>
      <textBlock ix="2">Uddeholm måste nu troligen föras på regeringsnivå för att man skall kunna komma fram till en slutlig lösning av frågan om att klara 350 arbetstillfällen vid valsverket i Hagfors. På annat sätt kan man inte tolka oviljan från företagsledningen att förhandla fram en lösning.</textBlock>
    </textBlock>
  </contentBlock>
  <contentBlock ix="358">
    <textBlock ix="0">
      <textBlock ix="0">Jag förutsätter att näringsministern nu fullföljer det åtagande som staten tidigare gjort att stödja de anställda vid valsverket i Hagfors i kampen för att bevara delar av lönsam svensk exportindustri kvar i Sverige.</textBlock>
    </textBlock>
  </contentBlock>
  <contentBlock ix="359">
    <textBlock ix="0">
      <textBlock ix="0">Nästa urklipp handlar om att den militära avspänningen i världen ger utrymme för att kraftigt beskära försvarsindustrin. Mer än 1 000 personer har tidigare sysselsatts vid Zakrisdalsverken i</textBlock>
      <textBlock ix="1">Karlstad, men sedan kulor och krut försvunnit är arbetsstyrkan numera i stort sett halverad. Nu dyker frågan upp om att flytta över hela den mekaniska tillverkningen från Zakrisdalsverken till</textBlock>
      <textBlock ix="2">Karlskoga, att flytta bort 580 arbetstillfällen.</textBlock>
    </textBlock>
  </contentBlock>
  <contentBlock ix="360">
    <textBlock ix="0">
      <textBlock ix="0">Vi socialdemokrater inser att försvarsindustrin kan rationaliseras, och Karlskogaområdet är i stort behov av sysselsättningstillfällen. Men vi kan inte ställa upp på att arbetstillfällen bara försvinner från länet, som det nu kan komma att ske från</textBlock>
      <textBlock ix="1">Zakrisdalsverken, utan att extra insatser görs från samhället och regeringens sida.</textBlock>
    </textBlock>
  </contentBlock>
  <contentBlock ix="361">
    <textBlock ix="0">
      <textBlock ix="0">Det jag nu nämnt är bara ett par urklipp om det besvärliga sysselsättningsläget i länet. Till detta kommer oron för jobben i de sysselsättningssvaga orterna runt om i länet och i synnerhet hos dem som är underleverantörer till bilindustrin, som t.ex.</textBlock>
      <textBlock ix="1">TVAB i Töcksfors. Häromdagen kunde man läsa i tidningen att företaget hade sålts utan personalens kännedom. I dag är rubrikerna: ''Nya ägaren varslar 235 personer om uppsägning.'' Här måste den tidigare ägaren, Forsheda, ta sitt ansvar för den nu varslade personalen.</textBlock>
    </textBlock>
  </contentBlock>
  <contentBlock ix="362">
    <textBlock ix="0">
      <textBlock ix="0">Värmland, liksom hela Sverige, behöver nu positiva signaler från regeringen om att sysselsättningen skall klaras och att förutsättningar för industriell produktion skall komma hela landet till del.</textBlock>
    </textBlock>
  </contentBlock>
  <contentBlock ix="363">
    <textBlock ix="0">
      <textBlock ix="0">Därav följer att nu måste de projekt som vi socialdemokrater vaskade fram i landets alla kommuner förverkligas. Det är projekt som den borgerliga majoriteten här i riksdagen tidigare sagt nej till. Vi kan inte längre förlita oss på att den s.k.</textBlock>
      <textBlock ix="1">marknaden skall klara sysselsättningen i landet.</textBlock>
      <textBlock ix="2">Vad marknaden förmår är vi alla väl bekanta med nu. Det ger inte fler jobb, bara högre arbetslöshet.</textBlock>
    </textBlock>
  </contentBlock>
  <contentBlock ix="364">
    <textBlock ix="0">
      <textBlock ix="0">I Värmland behöver vi få infrastrukturen utbyggd så att vår geografiska närhet till utvecklingsområdena kan stärkas. Sedan det norska stortinget nu fattat beslut om att bygga ut flygplatsen i Gardemoen, är det än viktigare för länets och västra Sveriges utveckling att järnvägen väster om Karlstad mot Kongsvinger--Osloområdet snarast förbättras.</textBlock>
    </textBlock>
  </contentBlock>
  <contentBlock ix="365">
    <textBlock ix="0">
      <textBlock ix="0">Men det viktigaste är ju att tågen går genom länet där spåren finns. Varken gods eller persontrafiken utvecklas med hjälp av indragningar, utan de utvecklas genom att kunderna, dvs. resenärerna, erbjuds verkliga alternativ. Där inga järnvägsspår finns, där måste vägarna bli av sådan kvalitet att industrins behov av transporter garanteras. Därför behövs de förbättringar i infrastruktursatsningar för vägar och järnvägar som vi socialdemokrater från Värmland tidigare presenterat i motioner till riksdagen.</textBlock>
    </textBlock>
  </contentBlock>
  <contentBlock ix="366">
    <textBlock ix="0">
      <textBlock ix="0">Avslutningsvis, fru talman, en sista rubrik från länspressen denna vecka: ''100-tals miljoner fattas -- utbildningsplatser bort'' och ''2 000 kastas ut i arbetslöshet''.</textBlock>
    </textBlock>
  </contentBlock>
  <contentBlock ix="367">
    <textBlock ix="0">
      <textBlock ix="0">Detta kommer sig av att länsarbetsnämnden i</textBlock>
      <textBlock ix="1">Värmland redovisar att hälften av de 4 000</textBlock>
      <textBlock ix="2">utbildningsplatserna i länet skall slopas på grund av att pengarna saknas. Arbetsmarknadsministern har tidigare sagt att arbetsförmedlingarna skall få pengar för att bekosta ungdomspraktikplatserna.</textBlock>
      <textBlock ix="3">Står detta löfte kvar?</textBlock>
    </textBlock>
  </contentBlock>
  <contentBlock ix="368">
    <textBlock ix="0">
      <textBlock ix="0">Anf. 33   INGER LUNDBERG (s):</textBlock>
    </textBlock>
  </contentBlock>
  <contentBlock ix="369">
    <textBlock ix="0">
      <textBlock ix="0">Fru talman! I en departementspromemoria föreslås att tingsrätterna i Lindesberg, Karlskoga och</textBlock>
      <textBlock ix="1">Hallsberg skall läggas ner. Verksamheten skall flyttas till Örebro och Kristinehamn.</textBlock>
    </textBlock>
  </contentBlock>
  <contentBlock ix="370">
    <textBlock ix="0">
      <textBlock ix="0">Skälen är inte ekonomi och rationalitet.</textBlock>
      <textBlock ix="1">Statskontoret har visat att de små tingsrätterna är effektiva. Men departementet menar att det behövs stora enheter för att möta de krav EG-rätten kan ställa. Ingen analys görs av de faktiska förutsättningarna för de små tingsrätterna att nu som tidigare anpassa sig till nya krav. Promemorian söker inte heller stöd i den dramatiska förbättring av erfarenhetsutbyte, som den nya tekniken ger.</textBlock>
    </textBlock>
  </contentBlock>
  <contentBlock ix="371">
    <textBlock ix="0">
      <textBlock ix="0">På kort sikt kan kanske staten värja sig för effekterna. Ett femtiotal personer kan säkert bo kvar på orter som Karlskoga, Lindesberg och</textBlock>
      <textBlock ix="1">Hallsberg och pendla. På lång sikt blir effekterna stora. Nyanställda jurister bosätter sig inte i</textBlock>
      <textBlock ix="2">Lindesberg. Advokatkontoren anser att det finns få skäl att vara kvar. Åklagarorganisationen ses över.</textBlock>
      <textBlock ix="3">Så utarmas samhällsservicen, den intellektuella debatten och det sociala livet runt om i landet.</textBlock>
    </textBlock>
  </contentBlock>
  <contentBlock ix="372">
    <textBlock ix="0">
      <textBlock ix="0">Staten har strategiska instrument, som skulle kunna bidra till att hela landet skall leva. De används inte. Inom de statliga verken pågår i dag regionalisering utan varje form av samordning.</textBlock>
      <textBlock ix="1">Postverket bygger upp sin regionala indelning,</textBlock>
      <textBlock ix="2">Televerket en annan, Vägverket en tredje. På område efter område är tendensen centralistisk. En oengagerad utbildningsminster använder inte högskolan som ett regionalt instrument. Ingen ser ett gemensamt mönster, som skall leda till att hela landet stärks.</textBlock>
    </textBlock>
  </contentBlock>
  <contentBlock ix="373">
    <textBlock ix="0">
      <textBlock ix="0">Från mindre orter i Örebro län förs verksamhet till centralorten Örebro. Från residensstaden Örebro centraliseras verksamhet till storstadsområdena.</textBlock>
      <textBlock ix="1">Detta trots att ny teknik skapar unika förutsättningar för decentralisering och regional utveckling.</textBlock>
    </textBlock>
  </contentBlock>
  <contentBlock ix="374">
    <textBlock ix="0">
      <textBlock ix="0">Arbetsmarknadsutsikterna i Örebro län är mörka.</textBlock>
      <textBlock ix="1">I Bergslagsområdet, Karlskoga, Degerfors, Laxå och Askersund sker stora strukturomvandlingar inom industrin. Flera kommuner är beroende av enstaka stora industrier. När avspänningen minskar trycket på försvaret står en ort som Karlskoga inför svåra omställningsproblem. Länet visar från tid till annan upp den högsta arbetslösheten i landet. I</textBlock>
      <textBlock ix="2">Ljusnarsberg står 36 % av de unga utanför den ordinarie arbetsmarknaden.</textBlock>
    </textBlock>
  </contentBlock>
  <contentBlock ix="375">
    <textBlock ix="0">
      <textBlock ix="0">Dråpslagen mot kommunerna gör att den offentliga sektorn, trots stora behov, inte kan erbjuda nya jobb. Länsarbetsnämndens analys visar i stället att</textBlock>
      <textBlock ix="1">5 000 jobb inom den offentliga sektorn i länet försvinner de närmaste åren. Till det bidrar ett djupt orättfärdigt bidragssystem till kommunerna.</textBlock>
      <textBlock ix="2">Hastigt och utan att någon kunde förstå hur det egentligen hade byggts upp och skulle förstås, klubbades det nya statsbidragssystemet i riksdagen i våras.</textBlock>
    </textBlock>
  </contentBlock>
  <contentBlock ix="376">
    <textBlock ix="0">
      <textBlock ix="0">I Örebro län är alla kommuner förlorare.</textBlock>
      <textBlock ix="1">Äldreomsorgen spelar en liten roll i det nya systemet. Arbetslösheten vägdes inte alls in i beslutet.</textBlock>
    </textBlock>
  </contentBlock>
  <contentBlock ix="377">
    <textBlock ix="0">
      <textBlock ix="0">Medborgarna i Degerfors, som förlorar statsbidrag motsvarande 3 kr på kommunalskatten, tvingas se att rika kommuner som Danderyd och Lidingö inte alls behöver bidra till statliga besparingar.</textBlock>
    </textBlock>
  </contentBlock>
  <contentBlock ix="378">
    <textBlock ix="0">
      <textBlock ix="0">Banker, försäkringsbolag och handel omstrukturerar sin verksamhet och otaliga jobb försvinner. Det behövs en strategi för att de mänskliga resurser som rationaliseringar och ny teknik frigör tas till vara i nya jobb för att utveckla och stärka välfärden.</textBlock>
    </textBlock>
  </contentBlock>
  <contentBlock ix="379">
    <textBlock ix="0">
      <textBlock ix="0">För att Örebro län skall utvecklas krävs en strategi för utveckling där staten tar sin del av ansvaret.</textBlock>
    </textBlock>
  </contentBlock>
  <contentBlock ix="380">
    <textBlock ix="0">
      <textBlock ix="0">En utbyggd Bergslagsdiagonal via Lindesberg kan tillsammans med en utbyggd Askersundsled utveckla länet som knutpunkt i landets mitt.</textBlock>
      <textBlock ix="1">Tillsammans med Svea- och Mälardalsbanornas utbyggnad skulle det stärka länets strategiska läge till gagn för hela landet.</textBlock>
    </textBlock>
  </contentBlock>
  <contentBlock ix="381">
    <textBlock ix="0">
      <textBlock ix="0">Högskolan i Örebro har nått en mognad, som skapar goda förutsättningar för en fast forskningsorganisation. Regeringen måste se värdet av det arbete som utförs vid de små och medelstora högskolorna.</textBlock>
    </textBlock>
  </contentBlock>
  <contentBlock ix="382">
    <textBlock ix="0">
      <textBlock ix="0">Länets goda läge när det gäller telekommunikationer kan och bör utnyttjas. SCB i</textBlock>
      <textBlock ix="1">Örebro har nu kanske Europas mest ändamålsenliga lokaler. Här finns kompetens på det regeringen brukar kalla högsta europeiska nivå.</textBlock>
      <textBlock ix="2">Utnyttja den och stärk den, i stället för att utarma en enhet, som kommer att vara strategisk för landet i ett Europaperspektiv.</textBlock>
    </textBlock>
  </contentBlock>
  <contentBlock ix="383">
    <textBlock ix="0">
      <textBlock ix="0">Fru talman! En politik för välfärd, och ett helt land och folk i arbete, kan inte nöja sig med att passivt åse marknadskrafternas spel. Utifrån en god svensk tradition, där samhälle och näringsliv samverkar för utveckling och välfärd, krävs en aktiv politisk strategi för att hela landet skall leva och rätten till arbete åt alla skall säkras på lång sikt.</textBlock>
    </textBlock>
  </contentBlock>
  <contentBlock ix="384">
    <textBlock ix="0">
      <textBlock ix="0">Anf. 34  BERIT OSCARSSON (s):</textBlock>
    </textBlock>
  </contentBlock>
  <contentBlock ix="385">
    <textBlock ix="0">
      <textBlock ix="0">Fru talman! Västmanland är det län som har den högsta andelen industrisysselsatta. Det är ett utpräglat exportlän och är därför hårt drabbat av lågkonjunkturen. Strukturförändringar drabbade först Bergslagen och slår nu mot tillverkningsindustrin i södra delarna av länet.</textBlock>
      <textBlock ix="1">Kursförändringar på valutor och ett högt ränteläge pressar hårt, och orderingången är därför låg.</textBlock>
      <textBlock ix="2">Många, speciellt små och medelstora företag, har svårt att överleva.</textBlock>
    </textBlock>
  </contentBlock>
  <contentBlock ix="386">
    <textBlock ix="0">
      <textBlock ix="0">Som en konsekvens av detta ligger antalet varsel på en mycket hög nivå. I tisdags kom det senaste varslet. Volvo i Köping varslar 195 anställda. Under en period av tre år har antalet anställda vid Volvo i</textBlock>
      <textBlock ix="1">Köping minskat med drygt 1 000 personer. Det är förödande för regionen och en tragedi för alla människor som drabbas.</textBlock>
    </textBlock>
  </contentBlock>
  <contentBlock ix="387">
    <textBlock ix="0">
      <textBlock ix="0">Inom den offentliga sektorn finns också problem, bl.a. med att finansiera den nödvändiga verksamheten. Den borgerliga majoritetens beslut om ett nytt statsbidragssystem, med indragningar på olika sätt från kommunerna, bidrar kraftigt till detta. Kommunerna har satts i en ekonomisk knipa.</textBlock>
    </textBlock>
  </contentBlock>
  <contentBlock ix="388">
    <textBlock ix="0">
      <textBlock ix="0">Nu varslas många offentligt anställda om uppsägning. Många är lågutbildade kvinnor som har mycket svårt att få nytt arbete i vårt industridominerade län. I länsarbetsnämndens prognos över arbetssituationen finns det heller ingen ljusning i sikte för 1993. Arbetslösheten fortsätter att öka. Den kommer förmodligen att ligga på 7--10 % vid årsskiftet 1992-1993.</textBlock>
    </textBlock>
  </contentBlock>
  <contentBlock ix="389">
    <textBlock ix="0">
      <textBlock ix="0">Men det finns ändå en väg som leder fram till ökad sysselsättning, nämligen att vi nu investerar. Det är dessutom billigare att investera nu än under en högkonjunktur. Det handlar om att sätta fart på hjulen. Att nu inte våga investera eller att inte dra igång underhållsåtgärder är att döma till arbetslöshet och utslagning.</textBlock>
    </textBlock>
  </contentBlock>
  <contentBlock ix="390">
    <textBlock ix="0">
      <textBlock ix="0">Vi socialdemokrater har via motioner lämnat flera förslag till riksdagen på vad som kan göras. Vi frågar oss vad det är som gör att projekten inte kommer igång, och varför kommer inte regeringen igång?</textBlock>
    </textBlock>
  </contentBlock>
  <contentBlock ix="391">
    <textBlock ix="0">
      <textBlock ix="0">I Västmanland glädjer vi oss mycket åt att byggandet av Mälarbanan nu är igång. Mälarbanan är helt nödvändig för regionens fortsatta utveckling. Men varför inte i dagens konjunkturläge tidigarelägga återstående delar av utbyggnaden?</textBlock>
    </textBlock>
  </contentBlock>
  <contentBlock ix="392">
    <textBlock ix="0">
      <textBlock ix="0">Dessutom krävs tågset för att snabbtågen skall kunna fungera. 1986 skrev ABB och SJ kontrakt om tillverkningen av 20 tågset av X 2000 samt option på ytterligare 20 tågset. Den sista september gick tiden ut för optionen. SJ har problem att lösa in optionen på grund av lönsamhetskrav samt det faktum att Banverkets upprustning av snabbtågslinjerna går alltför långsamt.</textBlock>
    </textBlock>
  </contentBlock>
  <contentBlock ix="393">
    <textBlock ix="0">
      <textBlock ix="0">Om inga nya order tecknas inom en snar framtid kommer därför produktionen i Kalmar successivt att skäras ned för att helt upphöra under januari, februari 1994. Detta medför i sin tur att produktionen i Helsingborg och Västerås påverkas och att även dessa verkstäder hotas av nedläggning.</textBlock>
      <textBlock ix="1">Då skulle ca 1 500 arbetstillfällen inom ABB</textBlock>
      <textBlock ix="2">Traction försvinna och minst lika många hos underleverantörerna.</textBlock>
    </textBlock>
  </contentBlock>
  <contentBlock ix="394">
    <textBlock ix="0">
      <textBlock ix="0">Här behövs snara åtgärder. Vi skapade inte</textBlock>
      <textBlock ix="1">Banverket för att försena upprustningen av bannätet. Mats Odells löften och uttalanden måste nu omsättas i konkret handling.</textBlock>
    </textBlock>
  </contentBlock>
  <contentBlock ix="395">
    <textBlock ix="0">
      <textBlock ix="0">Vi har stort behov av investeringar i våra vägar.</textBlock>
      <textBlock ix="1">Dagens sträckning av E 18 mellan Köping och</textBlock>
      <textBlock ix="2">Arboga utgör en flaskhals. Regeringen bör snabbt fastställa den plan som arbetats fram. En ny sträckning av vägavsnitten skulle inte bara innebära en kraftig förbättring av trafiksäkerheten utan också innebära 80 000 nya dagsverken.</textBlock>
    </textBlock>
  </contentBlock>
  <contentBlock ix="396">
    <textBlock ix="0">
      <textBlock ix="0">Många av länets vägar är i stort behov av upprustning och ombyggnad, bl.a. i Bergslagen.</textBlock>
      <textBlock ix="1">Vid tidigare fördelning av arbetsmarknadsanslag har länet fått jämförelsevis litet pengar trots hög arbetslöshet. Detta måste nu ändras.</textBlock>
    </textBlock>
  </contentBlock>
  <contentBlock ix="397">
    <textBlock ix="0">
      <textBlock ix="0">Västmanland är också ett sjöfartslän. En fördjupning av Mälarleden är nödvändig för en bättre sjöfart. Årligen fraktas ca 3 miljoner ton till och från hamnarna i Västerås och Köping genom kanalen. Bättre framkomlighet har stor betydelse för Västmanlands och Bergslagens näringsliv.</textBlock>
    </textBlock>
  </contentBlock>
  <contentBlock ix="398">
    <textBlock ix="0">
      <textBlock ix="0">Genom en investering på 20 miljoner kronor i förbättring av Södertäljebron kan Mälartonnaget öka från 7 000 ton till 10 000 ton. Regeringen har även här chansen till en framsynt infrastrukturinvestering.</textBlock>
    </textBlock>
  </contentBlock>
  <contentBlock ix="399">
    <textBlock ix="0">
      <textBlock ix="0">När konjunkturen vänder kommer efterfrågan på tekniker och annan yrkesutbildad personal att öka.</textBlock>
      <textBlock ix="1">Det är då viktigt att högskolan i Västerås--</textBlock>
      <textBlock ix="2">Eskilstuna tilldelas en stor andel av de 5 000 nya högskoleplatserna för att täcka de utbildningsbehov som finns.</textBlock>
    </textBlock>
  </contentBlock>
  <contentBlock ix="400">
    <textBlock ix="0">
      <textBlock ix="0">Men det finns också ett annat utbildningsbehov.</textBlock>
      <textBlock ix="1">Antalet lågutbildade i länet är högre än genomsnittet i landet. En satsning på baskunskaper är nödvändig. Vi måste därför satsa på folkbildning.</textBlock>
    </textBlock>
  </contentBlock>
  <contentBlock ix="401">
    <textBlock ix="0">
      <textBlock ix="0">Trots de problemen som jag här redogjort för finns ändå en optimism. Men det viktigaste är att se till att människor kommer i arbete.</textBlock>
    </textBlock>
  </contentBlock>
  <contentBlock ix="402">
    <textBlock ix="0">
      <textBlock ix="0">Anf. 35  BIRGER ANDERSSON (c):</textBlock>
    </textBlock>
  </contentBlock>
  <contentBlock ix="403">
    <textBlock ix="0">
      <textBlock ix="0">Fru talman! Västmanlands län är ännu så länge ett av Sveriges mest industrialiserade län. Men utvecklingen har för många västmanländska orter varit dyster under 1970- och 1980-talet. Många orter har helt dominerats av en eller ett fåtal stora industrier. När dessa industrier har gjort kraftiga neddragningar eller helt lagts ned har orten och hela kommunen drabbats hårt. Ett exempel är</textBlock>
      <textBlock ix="1">Hallstahammars kommun, som under hela 1980-</textBlock>
      <textBlock ix="2">talet har drabbats mycket hårt av industrinedläggningar och kraftiga personalnedskärningar i kvarvarande industrier.</textBlock>
    </textBlock>
  </contentBlock>
  <contentBlock ix="404">
    <textBlock ix="0">
      <textBlock ix="0">Den rådande långvariga lågkonjunkturen slår hårt mot industrisysselsättningen i länet. Varslen har varit många och omfattande. Ytterligare varsel och uppsägningar väntar. Arbetslösheten är hög i länet.</textBlock>
      <textBlock ix="1">Särskilt ungdomar har drabbats mycket hårt av arbetslösheten. Men genom omfattande insatser har den öppna arbetslösheten något gått ner under senare tid. Det beror på att länsarbetsnämnden och arbetsförmedlingarna har lyckats mycket väl med att finna ungdomspraktikplatser. Dessutom ökar antalet personer i arbetsmarknadsutbildning och antalet beredskapsarbeten. Regeringen beslöt i juni 1992 att förlänga inplaceringen av</textBlock>
      <textBlock ix="2">Hallstahammars kommun i stödområde. Det var som jag ser det ett nödvändigt och riktigt beslut.</textBlock>
    </textBlock>
  </contentBlock>
  <contentBlock ix="405">
    <textBlock ix="0">
      <textBlock ix="0">På järnvägsområdet har en hel del hänt under senare år. Länstrafiken i Västmanland trafikerar numera en hel del järnvägssträckor i länet --</textBlock>
      <textBlock ix="1">sträckorna Västerås--Eskilstuna, Västerås--Sala,</textBlock>
      <textBlock ix="2">Västerås--Ludvika och Västerås--Arboga -- med snabba X 10 tåg med hög komfort.</textBlock>
      <textBlock ix="3">Bansträckningen Kolbäck--Fagersta har moderniserats och byggts om, och byggandet av</textBlock>
      <textBlock ix="4">Mälarbanan har nyligen startat.</textBlock>
    </textBlock>
  </contentBlock>
  <contentBlock ix="406">
    <textBlock ix="0">
      <textBlock ix="0">Men det är viktigt att nu pågående och planerade järnvägssatsningar kommer att kunna trafikeras av nya moderna fordon. Därför behövs snabbt ett nära samarbete mellan regering, SJ och ABB för att på ett finansiellt godtagbart sätt klara fortsatt tillverkning av svensktillverkade spårbundna fordon. Djupa beställningssvackor måste undvikas, i synnerhet i nuvarande arbetsmarknadsläge.</textBlock>
    </textBlock>
  </contentBlock>
  <contentBlock ix="407">
    <textBlock ix="0">
      <textBlock ix="0">Det är också mycket betydelsefullt för en region med ett väl fungerande vägnät, med vägar som har en jämn och för sitt ändamål lämplig standard. Det behövs ytterligare medel för ett fullföljande av upprustningen av ''Räta linjen'', dvs. en vägsträckning Gävle--Västerås--Norrköping. Vissa återstående vägsträckor i Västmanlands län och i</textBlock>
      <textBlock ix="1">Södermanlands län måste snabbt rustas upp, så att</textBlock>
      <textBlock ix="2">''Räta linjen'' i hela sin sträckning får en jämn och hög standard. Då slipper Stockholmsregionen genomgående personbils- och lastbilstrafik i nordsydlig riktning.</textBlock>
    </textBlock>
  </contentBlock>
  <contentBlock ix="408">
    <textBlock ix="0">
      <textBlock ix="0">Ett annat aktuellt vägprojekt, som också Berit</textBlock>
      <textBlock ix="1">Oscarsson nämnde, är ombyggnaden av E 18</textBlock>
      <textBlock ix="2">Arboga--Köping. Detta projekt är mycket angeläget. Riksväg 70 och riksväg 68 genom länet behöver också rustas upp eller byggas om på vissa sträckor för att få en jämn och hög standard.</textBlock>
    </textBlock>
  </contentBlock>
  <contentBlock ix="409">
    <textBlock ix="0">
      <textBlock ix="0">Anslagen till drift och underhåll för länets mindre vägar har sedan flera år varit för små, vilket medfört eftersläpande underhåll. Den nya regeringen har insett betydelsen av ett förstärkt underhåll av vägväsendet för att kraftigt förslitna delar av vägnätet inom rimlig tid skall kunna återföras till en lämplig teknisk standard.</textBlock>
    </textBlock>
  </contentBlock>
  <contentBlock ix="410">
    <textBlock ix="0">
      <textBlock ix="0">När det gäller utbildningen vill jag säga några ord om högskolan Eskilstuna--Västerås, som är landets enda tvålänshögskola. Det har aldrig tagits hänsyn till detta vid beviljandet av anslag. Förhoppningsvis är en ändring på gång. Det innebär att Centerns mångåriga krav på kraftiga satsningar på de små och medelstora högskolorna verkar att ge resultat, innebärande fler högskoleplatser och en satsning på forskning.</textBlock>
    </textBlock>
  </contentBlock>
  <contentBlock ix="411">
    <textBlock ix="0">
      <textBlock ix="0">I Skinnskattebergs kommun finns en annan högskola, Skogsmästarskolan, som sorterar under</textBlock>
      <textBlock ix="1">Sveriges lantbruksuniversitet. Det är mycket angeläget att Skinnskattebergs kommun, som drabbats mycket hårt av sysselsättningskrisen, får fortsätta sina planer att utveckla ett skogligt centrum med skogsmästarutbildningen som bas.</textBlock>
    </textBlock>
  </contentBlock>
  <contentBlock ix="412">
    <textBlock ix="0">
      <textBlock ix="0">När det gäller byggsysselsättningen är läget mycket allvarligt i Västmanlands län. Ca 25 % av byggnadsarbetarna saknar sysselsättning. Även om vi är medvetna om att länets byggsektor under senare delen av 1980-talet hade en för stor kostym, kan vi inte på något sätt acceptera den kraftiga neddragning och utslagning som nu sker i länet. Det gäller för stat, landsting och kommun att tidigarelägga olika byggprojekt för att undvika den kraftiga utslagning av byggkompetens som annars kommer att ske i länet.</textBlock>
    </textBlock>
  </contentBlock>
  <contentBlock ix="413">
    <textBlock ix="0">
      <textBlock ix="0">Fru talman! När det gäller länets långsiktiga utveckling arbetas det intensivt på alla nivåer för en positiv utveckling av länet. Jag ser goda möjligheter till att man skall komma till rätta med länets problem. Men det är nödvändigt med insatser från regering och riksdag. Satsningar på högskolan, satsningar på kommunikationer, satsningar på tjänstesektorn och satsningar på högteknologiska industrier kan ge Västmanlands län en långsiktig positiv utveckling.</textBlock>
    </textBlock>
  </contentBlock>
  <contentBlock ix="414">
    <textBlock ix="0">
      <textBlock ix="0">Anf. 36  BENGT-OLA RYTTAR (s):</textBlock>
    </textBlock>
  </contentBlock>
  <contentBlock ix="415">
    <textBlock ix="0">
      <textBlock ix="0">Fru talman! Sverige är inte färdigbyggt! Det finns näst intill oändliga byggbehov. Byggnads har tillsammans med byggmästarföreningarna, LO och det socialdemokratiska partiet tagit fram massor med förslag som skulle vara bra för Sverige både i dag och i framtiden. Det är bara för regeringen att läsa innantill. Jag har en del av de förslagen här.</textBlock>
    </textBlock>
  </contentBlock>
  <contentBlock ix="416">
    <textBlock ix="0">
      <textBlock ix="0">I valrörelsen och efter regeringstillträdet har borgerligheten talat mycket om infrastruktursatsningar -- men resultatet har, vilket har omvittnats här i kammaren, varit mycket magert. Förfallna skolor talade man också mycket om i valrörelsen -- men i regeringsställning tog man bort de 300 miljoner som fanns för det ändamålet.</textBlock>
    </textBlock>
  </contentBlock>
  <contentBlock ix="417">
    <textBlock ix="0">
      <textBlock ix="0">Före uppgörelsen med Socialdemokraterna lade regeringen ner mest energi på att krossa fackföreningsrörelsen. Nu är det gud ske lov stoppat för ett tag. Men det är min förhoppning att man nu i stället tar itu med närings- och arbetsmarknadspolitiken.</textBlock>
    </textBlock>
  </contentBlock>
  <contentBlock ix="418">
    <textBlock ix="0">
      <textBlock ix="0">Enligt Byggentreprenörena går 25 byggföretag i konkurs varje månad. Varje dag går 75 företag i konkurs -- och många av dem är naturligtvis byggrelaterade. I Dalarna räknar man som värst med en byggarbetslöshet på 40 % under 1993. I</textBlock>
      <textBlock ix="1">Gävleborg är det lika illa.</textBlock>
    </textBlock>
  </contentBlock>
  <contentBlock ix="419">
    <textBlock ix="0">
      <textBlock ix="0">Det framtida bostadsbyggandet är ett stort svart hål. De tre miljarder i krisuppgörelsen som skall tas från bostadssektorn måste tas ut som en generell fastighetsskatt -- annars blir konsekvenserna förödande både bostadssocialt och sysselsättningsmässigt.</textBlock>
    </textBlock>
  </contentBlock>
  <contentBlock ix="420">
    <textBlock ix="0">
      <textBlock ix="0">Regeringspolitiken inkl. uppgörelsen innebär att hundratusentals jobb slås ut. Alltför många av dessa är jobb i basindustrier i skogslän. Andra är kvinnojobb i offentliga sektorn. Risken är uppenbar att de försvinner för gott.</textBlock>
    </textBlock>
  </contentBlock>
  <contentBlock ix="421">
    <textBlock ix="0">
      <textBlock ix="0">Det behövs alltså akuta och aldrig tidigare skådade insatser för att förhindra avindustrialiseringen av</textBlock>
      <textBlock ix="1">Sverige.</textBlock>
    </textBlock>
  </contentBlock>
  <contentBlock ix="422">
    <textBlock ix="0">
      <textBlock ix="0">Fru talman! Regeringen har självfallet ett huvudansvar för det elände vi just nu upplever --</textBlock>
      <textBlock ix="1">men det finns också ett politiskt systemfel. Det är naturligtvis fel att odemokratiska krafter föser riksdag och regering framför sig. Ändå finns det någon slags logik i att det är så. Jag återkommer till detta.</textBlock>
    </textBlock>
  </contentBlock>
  <contentBlock ix="423">
    <textBlock ix="0">
      <textBlock ix="0">Faktum är att vår konstitution inte ger ett fungerande politiskt system. Endast i undantagsfall kan det bli en majoritetsregering i detta land. Det är därför oerhört svårt att få majoritet i riksdagen för otrevliga men nödvändiga beslut.</textBlock>
      <textBlock ix="1">Septemberuppgörelsen är i detta fall ett undantag.</textBlock>
    </textBlock>
  </contentBlock>
  <contentBlock ix="424">
    <textBlock ix="0">
      <textBlock ix="0">Allan Larsson sade här i debatten att uppgörelsen var en seger för politiken. Jag delar inte den uppfattningen. Det var på sin höjd en delseger -- i hela matchen står det fortfarande 5--1 till marknaden och kapitalet.</textBlock>
    </textBlock>
  </contentBlock>
  <contentBlock ix="425">
    <textBlock ix="0">
      <textBlock ix="0">Jag vet inte vem som gjort det -- men någonstans under vägen har någon insett att politiken klarar inte det yttersta provet utan behöver den återförsäkring som Riksbankens utomordentliga makt innebär. Det är det jag menar med logiken i systemet. Vet man att man inte klarar uppgiften skaffar man sig hjälp. Men detta är inte acceptabelt ur demokratisk synpunkt. Den s.k. marknaden och</textBlock>
      <textBlock ix="1">Riksbanken kan inte få ha den yttersta makten över landets väl och ve. Nu måste politikerna ta tillbaka den makt som de ändå måste ta det fulla ansvaret för. Om vi inte gör det, förbryter vi oss mot de demokratiska idealen.</textBlock>
    </textBlock>
  </contentBlock>
  <contentBlock ix="426">
    <textBlock ix="0">
      <textBlock ix="0">Fru talman! Låt mig gå tillbaka till arbetsmarknaden. De länge omtalade infrastruktursatsningarna måste komma i gång nu.</textBlock>
      <textBlock ix="1">Byggandet måste också generellt sett komma i gång. Det är den enda åtgärd som snabbt kan öka efterfrågan på hemmamarknaden utan att fördärva statens finanser. Det skulle rädda många företag som också har exportpotential.</textBlock>
    </textBlock>
  </contentBlock>
  <contentBlock ix="427">
    <textBlock ix="0">
      <textBlock ix="0">I ett stort antal tillverkande företag måste det till åtgärder som lyfter av kostnader under en tid, annars slås de ut för evigt. Här duger det inte med ytterligare sänkningar av arbetsgivaravgiften. Stora delar av de anställda måste kunna sättas i utbildning på samhällets bekostnad om företagen skall överleva.</textBlock>
    </textBlock>
  </contentBlock>
  <contentBlock ix="428">
    <textBlock ix="0">
      <textBlock ix="0">Regeringen måste öppna för fler kommuner att komma in i stödområdet. Verkligheten har faktiskt förändrats, och då måste kartan också förändras.</textBlock>
    </textBlock>
  </contentBlock>
  <contentBlock ix="429">
    <textBlock ix="0">
      <textBlock ix="0">Svenska arbetsgivareföreningen har gjort en undersökning som visar att under två år har 3 500</textBlock>
      <textBlock ix="1">långsiktigt lönsamma företag drivits i konkurs av bankerna.</textBlock>
    </textBlock>
  </contentBlock>
  <contentBlock ix="430">
    <textBlock ix="0">
      <textBlock ix="0">Det finns många bovar i det drama som vi just nu upplever. Bankväsendet har inte till någon del fyllt sin funktion. Marknaden och Riksbanken har på sitt brutala vis ändå fyllt sin funktion på visst sätt.</textBlock>
      <textBlock ix="1">Riksdagen har inte skapat ett funktionellt politiskt system. En ideologiskt blockerad regeringen har ingenting förstått och ingenting förmått.</textBlock>
    </textBlock>
  </contentBlock>
  <contentBlock ix="431">
    <textBlock ix="0">
      <textBlock ix="0">Fru talman! Jag kastar den här stenen, trots att jag själv inte är utan skuld.</textBlock>
    </textBlock>
  </contentBlock>
  <contentBlock ix="432">
    <textBlock ix="0">
      <textBlock ix="0">Anf. 37  SIGRID BOLKÉUS (s):</textBlock>
    </textBlock>
  </contentBlock>
  <contentBlock ix="433">
    <textBlock ix="0">
      <textBlock ix="0">Fru talman! Arbetslöshetens gissel berör allt fler människor i Sverige. I Gävleborgs län tvingas vi notera arbetslöshetssiffror som ligger bland de högsta i landet. Nu drabbas inte bara folk inom byggnadsindustrin och inom annan industriverksamhet, utan också i minst lika hög grad anställda inom den gemensamma sektorn.</textBlock>
    </textBlock>
  </contentBlock>
  <contentBlock ix="434">
    <textBlock ix="0">
      <textBlock ix="0">Det är märkligt att regeringen står fast vid att 7,5</textBlock>
      <textBlock ix="1">miljarder kronor skall dras in från kommuner och landsting. Med öppna ögon tillåter regeringen en rejäl uppgång av arbetslösheten. Det är inga onödiga jobb som försvinner. Ökad produktivitet inom industrin förutsätter trivsel. Man gör inte ett bra jobb om man skall gå och oroa sig för att anhöriga inte får vård och omsorg. Rådet från regeringen till de tusentals kvinnor som blir arbetslösa är: Starta eget!</textBlock>
    </textBlock>
  </contentBlock>
  <contentBlock ix="435">
    <textBlock ix="0">
      <textBlock ix="0">Situationen i Gävleborg har förvärrats genom att bl.a. Vägverket, Televerket, SJ och Posten drar bort verksamheter från länet. I Svenska Dagbladet den 8 oktober lyder en av rubrikerna: ''Hörnlund ger Ånge stöd när Posten skär ner''. Vi gävleborgare missunnar inte Ångeborna att de utlovas stöd, men vi har länge efterlyst besked från såväl postledningen som statsråd om att de skall göra allt de kan för att verkningarna av de statliga verkens rationaliseringar skall bli så små som möjligt.</textBlock>
    </textBlock>
  </contentBlock>
  <contentBlock ix="436">
    <textBlock ix="0">
      <textBlock ix="0">Nedläggningen av Hälsinge regemente innebär att</textBlock>
      <textBlock ix="1">Gävle åderlåtits på ytterligare drygt 400</textBlock>
      <textBlock ix="2">arbetstillfällen. I 14läggs ner för att rädda jobben vid I 21 i Sollefteå, alltså av regionalpolitiska skäl.</textBlock>
      <textBlock ix="3">Snart skall beslut om nedläggning av ytterligare en flygflottilj fattas. Betänk då att Söderhamn i dag, trots alla ansträngningar, har en öppen arbetslöshet på 7,5 %. Det är en av de hårdast drabbade kommunerna i landet. En nedläggning av F 15</textBlock>
      <textBlock ix="4">skulle bli ytterligare sten på en redan tung börda.</textBlock>
    </textBlock>
  </contentBlock>
  <contentBlock ix="437">
    <textBlock ix="0">
      <textBlock ix="0">Sedan valmånaden 1991 har arbetslösheten ökat med 60 % i Gävleborgs län. Den uppgår nu till</textBlock>
      <textBlock ix="1">22 000 personer eller 12,3 %. Det är bara</textBlock>
      <textBlock ix="2">Norrbotten som är i ett sämre läge. Genom arbetsmarknadspolitiska åtgärder har den öppna arbetslösheten kunnat pressas ner till hälften. Om inte arbetsmarknadspolitiska åtgärder hade satts in skulle var tredje ungdom mellan 18--25 år gå arbetslös. Det är helt nödvändigt att</textBlock>
      <textBlock ix="3">Länsarbetsnämnden får de 500 miljoner kronor i ökat stöd till arbetsmarknadspolitiska åtgärder som de har bedömt att de behöver för att kunna gå in och lindra smällarna. Arbetslösheten beräknas ju stiga ytterligare.</textBlock>
    </textBlock>
  </contentBlock>
  <contentBlock ix="438">
    <textBlock ix="0">
      <textBlock ix="0">Arbetsmarknadspolitiken kan lindra skadorna och höja kompetensgraden, men det är investeringar och skapande av nya jobb som kan hjälpa till med tillfrisknandet. Högst upp på länets önskelista står utbildningar och satsningar på infrastrukturen. Bra kommunikationer även ovanför Dalälven är en förutsättning om vi skall ha någon möjlighet att hävda oss på Europamarknaden. Det måste till åtgärder snabbt.</textBlock>
    </textBlock>
  </contentBlock>
  <contentBlock ix="439">
    <textBlock ix="0">
      <textBlock ix="0">Arbetet på ostkustbanan kan komma i gång våren</textBlock>
      <textBlock ix="1">1993. Det finns en samordningsvist att hämta om</textBlock>
      <textBlock ix="2">E 4-an och ostkustbanan blir ett samprojekt.</textBlock>
    </textBlock>
  </contentBlock>
  <contentBlock ix="440">
    <textBlock ix="0">
      <textBlock ix="0">Vid sitt besök i Bollnäs nyligen lovade kommunikationsminister Mats Odell att tillsätta en statlig utredningsman för att studera möjligheter att åstadkomma snabbare tågtrafik på sträckan</textBlock>
      <textBlock ix="1">Stockholm--Östersund. Det löftet tackar vi för, men det förpliktar.</textBlock>
    </textBlock>
  </contentBlock>
  <contentBlock ix="441">
    <textBlock ix="0">
      <textBlock ix="0">I krispaketet avsätts 1,5 miljarder kronor för vägåtgärder i de sju skogslänen. Det är viktigt, inte minst för skogsnäringen, att dessa pengar tillfaller de län som de avsatts för.</textBlock>
    </textBlock>
  </contentBlock>
  <contentBlock ix="442">
    <textBlock ix="0">
      <textBlock ix="0">I Gävleborgs län har vi målet att till år 2000 höja utbildningsnivån till minst riksgenomsnittet. För att klara det måste vi få en kraftig utökning av antalet utbildningsplatser både vid Högskolan Gävle--</textBlock>
      <textBlock ix="1">Sandviken och i den kommunala vuxenutbildningen. Det förslag som finns i en aktuell proposition om examinationsrätten riskerar att dela upp högskolorna i A- och B-lag. Undersök om Högskolan Gävle--Sandviken uppfyller de kvalitetskrav som ställs för rätten till magisterexamen i företagsekonomi med särskild inriktning mot fastighetsekonomi och fastighetsförvaltning! Jag är övetygad om att vår högskola klarar den granskningen.</textBlock>
    </textBlock>
  </contentBlock>
  <contentBlock ix="443">
    <textBlock ix="0">
      <textBlock ix="0">Vi socialdemokrater i länet har presenterat ett objekt för beredskapsarbete när det gäller ombyggnader av t.ex. skolor, förskolor och offentliga lokaler. Det finns jobb för byggnadsarbetare och andra som inget hellre vill än få komma ut i arbetslivet igen.</textBlock>
    </textBlock>
  </contentBlock>
  <contentBlock ix="444">
    <textBlock ix="0">
      <textBlock ix="0">Fru talman! Riksdagen besökte Gävle i våras. Jag hoppas att ni upplevde att det finns kraft, framtidstro och utvecklingsmöjligheter i vårt län.</textBlock>
      <textBlock ix="1">Om de satsningar på arbetstillfällen som ingår i krisuppgörelsen skall sättas in där behovet är som störst, bör Gävleborgs län vara prioriterat.</textBlock>
    </textBlock>
  </contentBlock>
  <contentBlock ix="445">
    <textBlock ix="0">
      <textBlock ix="0">Anf. 38  SIGGE GODIN (fp):</textBlock>
    </textBlock>
  </contentBlock>
  <contentBlock ix="446">
    <textBlock ix="0">
      <textBlock ix="0">Fru talman! När räntan slår ut företag på löpande band, är problemen störst hos de små och medelstora företagen. De saknar dessutom möjligheter att låna nödvändigt kapital till sin verksamhet, som vi har hört. Undersökningar visar, precis som Bengt-Ola Ryttar sade, att banker nekar lån till företag som har en seriös och bärande affärsidé. I ett läge där Sverige tappat närmare</textBlock>
      <textBlock ix="1">200 000 arbetstillfällen i industrin slår krisen mycket hårdare i skogslänen. Där började varslen och konkurserna tidigare, och de lär också fortsätta längre än i centralare delar av landet.</textBlock>
    </textBlock>
  </contentBlock>
  <contentBlock ix="447">
    <textBlock ix="0">
      <textBlock ix="0">Trots denna utveckling är framtidstron och förhoppningarna om bättre tider goda i</textBlock>
      <textBlock ix="1">Norrlandslänen. I Västernorrland anser vi att satsningarna måste göras nu. Nu finns tillgången på välutbildad arbetskraft. Nu finns tillgången på maskiner för stora avgörande framtidsinvesteringar.</textBlock>
    </textBlock>
  </contentBlock>
  <contentBlock ix="448">
    <textBlock ix="0">
      <textBlock ix="0">Västernorrland, och även Jämtland, har landets sämsta vägar. Dels saknar Västernorrland en</textBlock>
      <textBlock ix="1">Europaväg värd namnet, dels finns fler inlandsvägar som måste genomgå betydande upprustningar av bärigheten. Detta gäller även</textBlock>
      <textBlock ix="2">Jämtland. Det räcker inte att förbättra några broar.</textBlock>
      <textBlock ix="3">Det krävs också vägar mellan broarna. Nu är det rätt tid att göra stora investeringar, så att vägnätet i dessa två län når upp till riksgenomsnittet när det gäller standard och bärighet.</textBlock>
    </textBlock>
  </contentBlock>
  <contentBlock ix="449">
    <textBlock ix="0">
      <textBlock ix="0">I en forskningsrapport (ERU Ds 1990:74) visas att varje invånare i Norrlands inland får 15 000 kr per år över statens budget. De som betalar är storstadsborna, sägs det. Det är i och för sig riktigt men berättar inte hela sanningen. I rapporten jämförs endast vad olika regioner får i form av transfereringar över statsbudgeten med vad invånarna betalar tillbaka i skatter och avgifter.</textBlock>
      <textBlock ix="1">Man har inte tittat på betydelsen av och bidraget från näringsliv och naturtillgångar. Gör man det, ser man snart att Norrlandslänens bidrag till landets finanser är betydligt större än de stödpengar som kommer regionen till del via statsbudgeten.</textBlock>
    </textBlock>
  </contentBlock>
  <contentBlock ix="450">
    <textBlock ix="0">
      <textBlock ix="0">Redan för drygt 300 år sedan sade Axel</textBlock>
      <textBlock ix="1">Oxenstierna: ''I Norrland hava vi inom våra gränser ett Indien, blott vi förstå att bruka det.'' Det förståndet har man. Frågan är när Norrlands ekonomiska betydelse för Sveriges välfärd skall erkännas.</textBlock>
    </textBlock>
  </contentBlock>
  <contentBlock ix="451">
    <textBlock ix="0">
      <textBlock ix="0">I undersökningen ''Norrland en närande del av</textBlock>
      <textBlock ix="1">Sverige'' redovisas nettoexportvärdet per invånare i Sveriges fem nordligaste län jämfört med riksgenomsnittet. Där bidrar Jämtland med 26 500</textBlock>
      <textBlock ix="2">per invånare och Västernorrland med 22 700 per invånare över riksgenomsnittet.</textBlock>
    </textBlock>
  </contentBlock>
  <contentBlock ix="452">
    <textBlock ix="0">
      <textBlock ix="0">Med andra ord, utan Norrlandslänen har vi ett fattigare Sverige. Men vi får inte glömma att det är helheten som gör Sverige unikt. Alla regioner och län bidrar och får något.</textBlock>
    </textBlock>
  </contentBlock>
  <contentBlock ix="453">
    <textBlock ix="0">
      <textBlock ix="0">Fru talman! När man ser till helheten i landet, frapperas man av landshövding Ulf Adelsohns uttalande att Stockholm har lika stor arbetslöshet som hela Norrland. Detta är i och för sig sant. Men han glömmer bort eller undandrar två viktiga faktorer: den relativa arbetslösheten i</textBlock>
      <textBlock ix="1">Västernorrland är 7,2 % mot 4 % i Stockholm, och tillgången på lediga platser är mångdubbelt större i</textBlock>
      <textBlock ix="2">Stockholm än i Västernorrland. Det är en skicklig debatteknik men berättar mycket litet om den kalla verkligheten. Skall Sverige åter komma på fötter, krävs respekt för olika landsdelars problem och bekymmer, inte haltande jämförelser.</textBlock>
    </textBlock>
  </contentBlock>
  <contentBlock ix="454">
    <textBlock ix="0">
      <textBlock ix="0">Fru talman! Skogsindustrins betydelse för Sverige kan inte överdrivas. Den kris som skogsindustriföretagen känner av i dag, när de inte tjänar en enda krona på någon pappersmaskin, kan bli förödande för landet. Räntan måste därför sänkas, inte enbart för skogsindustrins skull, utan också för att ge de små företagen möjligheter till överlevnad.</textBlock>
    </textBlock>
  </contentBlock>
  <contentBlock ix="455">
    <textBlock ix="0">
      <textBlock ix="0">Men mycket annat kan göras för att investera för framtiden. I Västernorrland måste Höga kustenbron börja byggas så snart miljöprövningen är klar.</textBlock>
      <textBlock ix="1">I dag går E 4-transporterna en omväg på 4--5 mil, genom tätorter som Kramfors och på vägar som inte är byggda för dessa tunga transporter. Vad detta innebär ur miljösynpunkt och ur olycksfallssynpunkt har inte beaktats. Därtill måste sträckningen genom Sundsvall och Örnsköldsvik åtgärdas. Det är investeringar som är mycket lönsamma inför framtiden.</textBlock>
    </textBlock>
  </contentBlock>
  <contentBlock ix="456">
    <textBlock ix="0">
      <textBlock ix="0">Skogsindustrins ekonomiska situation innebär också att priset på skogsråvaran kan komma att sänkas. Detta slår mot de mest utsatta delarna av landet. Uppgifter visar att orter med vägar med dålig bärighet och långa avstånd inte längre är lönsamma ur avverkningsynpunkt. Bärigheten på vägarna i såväl Jämtland som Västernorrland måste alltså höjas för att inte glesbygden ytterligare skall utarmas.</textBlock>
    </textBlock>
  </contentBlock>
  <contentBlock ix="457">
    <textBlock ix="0">
      <textBlock ix="0">Fru talman! Svensk turism har unika möjligheter vid ett kommande EG-medlemskap. Med rätt marknadsföring och hela EG-marknaden som hemmamarknad kommer fjällturismen att ha goda framtidsmöjligheter. Men vissa skevheter i nuvarande politik måste åtgärdas.</textBlock>
    </textBlock>
  </contentBlock>
  <contentBlock ix="458">
    <textBlock ix="0">
      <textBlock ix="0">I den nyligen antagna energiskattelagen behandlas turismen inte som industriell verksamhet, vilket innebär att de verksamma tvingas betala högre elskatt för sina liftar och snökanoner än den övriga industrin. Att i dagens ekonomiskt kärva läge förvänta sig mycket lägre momssatser är väl en orimlighet. Men att behandla svensk vinterturism som övrig exportindustri i energiskattehänseende är rimligt. Jag förväntar mig därför att regeringen noga överväger frågan för att hitta en snabb lösning.</textBlock>
    </textBlock>
  </contentBlock>
  <contentBlock ix="459">
    <textBlock ix="0">
      <textBlock ix="0">Fru talman! Låt mig avsluta med att säga att det är framsynt att bygga för framtiden. Att inte riva är ekonomiskt. Jag förutsätter att landet som helhet skall bygga för framtiden, så att vi är väl rustade när högkonjunkturen kommer.</textBlock>
    </textBlock>
  </contentBlock>
  <contentBlock ix="460">
    <textBlock ix="0">
      <textBlock ix="0">Anf. 39  ELVY SÖDERSTRÖM (s):</textBlock>
    </textBlock>
  </contentBlock>
  <contentBlock ix="461">
    <textBlock ix="0">
      <textBlock ix="0">Fru talman! Jag måste tyvärr också fortsätta att måla verkligheten i mörka färger. Arbetslösheten fortsätter att förvärras i Västernorrland, som Sigge</textBlock>
      <textBlock ix="1">Godin har beskrivit. Vi har nu den näst högsta arbetslösheten i vårt land, en placering som vi inte alls är glada över.</textBlock>
    </textBlock>
  </contentBlock>
  <contentBlock ix="462">
    <textBlock ix="0">
      <textBlock ix="0">Sedan augusti 1991 har arbetslösheten i vårt län i det närmaste fördubblats och är nu uppe i över</textBlock>
      <textBlock ix="1">12 000 personer.</textBlock>
    </textBlock>
  </contentBlock>
  <contentBlock ix="463">
    <textBlock ix="0">
      <textBlock ix="0">Bland ungdomarna i gruppen under 25 år är arbetslösheten uppe i 19 %. Att bli arbetslös är minsann ingen bra start i livet.</textBlock>
    </textBlock>
  </contentBlock>
  <contentBlock ix="464">
    <textBlock ix="0">
      <textBlock ix="0">En annan mycket oroande tendens är att långtidsarbetslösheten fortsätter att öka. I dag är var tredje arbetslös i länet långtidsarbetslös.</textBlock>
    </textBlock>
  </contentBlock>
  <contentBlock ix="465">
    <textBlock ix="0">
      <textBlock ix="0">Då det inte finns några tecken på att konjunkturen håller på att vända befarar Länsarbetsnämnden i</textBlock>
      <textBlock ix="1">Västernorrland att arbetslösheten kommer att uppgå till närmare 10 % under 1993. Tyvärr befarar jag att den prognosen inte heller kommer att hålla.</textBlock>
      <textBlock ix="2">Det kommer att bli ännu högre arbetslöshet.</textBlock>
    </textBlock>
  </contentBlock>
  <contentBlock ix="466">
    <textBlock ix="0">
      <textBlock ix="0">Dagligen tvingas vi läsa rubriker i tidningarna som</textBlock>
      <textBlock ix="1">''MoDo varslar ytterligare 330 anställda i Domsjö och Husum'' eller ''Hägglunds drar ned personalstyrkan med 250''. Listan kan göras lång.</textBlock>
      <textBlock ix="2">Till detta skall vi lägga konsekvenserna av den borgerliga majoritetens indragningar på kommunerna och landstinget.</textBlock>
    </textBlock>
  </contentBlock>
  <contentBlock ix="467">
    <textBlock ix="0">
      <textBlock ix="0">Fru talman! Det är viktigt att vi kommer ihåg att det bakom alla siffror döljer sig människor. Den mänskliga tragedin vid arbetslöshet går inte att understryka nog. Det är inte enbart den arbetslöse som lider. Hela familjen blir lidande, med allvarliga följder.</textBlock>
    </textBlock>
  </contentBlock>
  <contentBlock ix="468">
    <textBlock ix="0">
      <textBlock ix="0">Förutom det mänskliga lidandet kostar arbetslösheten samhället mångmiljardbelopp. Bara i Västernorrland kostar A-kassan över 4 miljoner kronor per dag.</textBlock>
    </textBlock>
  </contentBlock>
  <contentBlock ix="469">
    <textBlock ix="0">
      <textBlock ix="0">Fru talman! I onsdagens debatt sade arbetsmarknadsminister Börje Hörnlund att arbetslösheten kostar samhället 100 miljarder kronor per år. Då måste man fråga sig varför regeringen inte är mer aktiv när det gäller att bekämpa arbetslösheten. Saknar man program och vilja? Hur är det med det, Sigge Godin?</textBlock>
    </textBlock>
  </contentBlock>
  <contentBlock ix="470">
    <textBlock ix="0">
      <textBlock ix="0">Vi socialdemokrater erbjuder än en gång regeringen och den borgerliga majoriteten i riksdagen våra förslag för att få ner arbetslösheten.</textBlock>
      <textBlock ix="1">Sätt fart på investeringarna!</textBlock>
    </textBlock>
  </contentBlock>
  <contentBlock ix="471">
    <textBlock ix="0">
      <textBlock ix="0">Vi i Västernorrland har dammsugit hela länet på arbetstillfällen. Detsamma har våra partivänner gjort runt om i landet.</textBlock>
    </textBlock>
  </contentBlock>
  <contentBlock ix="472">
    <textBlock ix="0">
      <textBlock ix="0">I vårt län har vi genom denna dammsugning tagit fram ett program för sysselsättningsskapande åtgärder på 1,5 miljarder. Till detta skall läggas pengar till en ny bro över Ångermanälven.</textBlock>
      <textBlock ix="1">Programmet innehåller både kortsiktiga och långsiktiga åtgärder som påverkar infrastrukturen i länet. Många projekt kan starta med kort varsel.</textBlock>
      <textBlock ix="2">Att satsa på infrastrukturen i vårt län är en klok och bra investering inte bara för Västernorrland utan också för hela Sverige.</textBlock>
    </textBlock>
  </contentBlock>
  <contentBlock ix="473">
    <textBlock ix="0">
      <textBlock ix="0">Fru talman! Den tidigare socialdemokratiska regeringen prioriterade regionalpolitiska insatser i</textBlock>
      <textBlock ix="1">Västernorrland. Som exempel kan jag nämna omlokaliseringen av Linjeflygs bokningskontor till</textBlock>
      <textBlock ix="2">Örnsköldsvik, Folksams etablering till Kramfors och SJ:s biljettcentral till Ånge. Man avsatte pengar till Vedabron och Deltavägen byggdes.</textBlock>
    </textBlock>
  </contentBlock>
  <contentBlock ix="474">
    <textBlock ix="0">
      <textBlock ix="0">Vi utgick från att den nuvarande borgerliga regeringen skulle fullfölja den ambitionen. Men vi har ännu inte kunnat se några exempel på detta, snarare tvärtom. Regeringen tog pengarna som var avsatta till en ny bro över Ångermanälven för att göra investeringar i andra delar av landet.</textBlock>
    </textBlock>
  </contentBlock>
  <contentBlock ix="475">
    <textBlock ix="0">
      <textBlock ix="0">Det mycket svåra arbetsmarknadsläget i</textBlock>
      <textBlock ix="1">Västernorrland kräver att snabba åtgärder sätts in för att pressa tillbaka arbetslösheten. Låt mig ge några exempel på nödvändiga åtgärder:</textBlock>
    </textBlock>
  </contentBlock>
  <contentBlock ix="476">
    <textBlock ix="0">
      <textBlock ix="0">-- Påbörja byggandet av en ny bro över</textBlock>
      <textBlock ix="1">Ångermanälven nu.</textBlock>
    </textBlock>
  </contentBlock>
  <contentBlock ix="477">
    <textBlock ix="0">
      <textBlock ix="0">-- Bygg nya genomfarter i Örnsköldsvik och</textBlock>
      <textBlock ix="1">Sundsvall.</textBlock>
    </textBlock>
  </contentBlock>
  <contentBlock ix="478">
    <textBlock ix="0">
      <textBlock ix="0">-- Satsa på inlandsvägarna.</textBlock>
    </textBlock>
  </contentBlock>
  <contentBlock ix="479">
    <textBlock ix="0">
      <textBlock ix="0">-- Förprojektera Botniabanan.</textBlock>
    </textBlock>
  </contentBlock>
  <contentBlock ix="480">
    <textBlock ix="0">
      <textBlock ix="0">-- Se till att det blir fler beställningar av regionaltåget X12 och av X2000.</textBlock>
    </textBlock>
  </contentBlock>
  <contentBlock ix="481">
    <textBlock ix="0">
      <textBlock ix="0">Jag vet att Sigge Godin instämmer i dessa krav. Vad det gäller är att få regeringen att inse att dessa åtgärder måste vidtas.</textBlock>
    </textBlock>
  </contentBlock>
  <contentBlock ix="482">
    <textBlock ix="0">
      <textBlock ix="0">Fru talman! Låt mig till sist kort beskriva situationen i min egen kommun. I Örnsköldsvik, en kommun med 60 000 invånare, har vi under de senaste åren tappat över 3 000 arbetstillfällen. Till detta skall vi lägga hoten som finns inom skogs- och metallindustrin. A-kassan kostar över 1 miljon kronor om dagen i Örnsköldsvik -- pengar man skulle kunna göra nytta för.</textBlock>
    </textBlock>
  </contentBlock>
  <contentBlock ix="483">
    <textBlock ix="0">
      <textBlock ix="0">För att klara av att ge de arbetslösa ungdomarna i</textBlock>
      <textBlock ix="1">Örnsköldsvik en ungdomspraktikplats och dem som riskerar att bli utstämplade ett beredskapsarbete, krävs att arbetsförmedlingen i</textBlock>
      <textBlock ix="2">Örnsköldsvik får sin budget fördubblad. Detta om något är ett mått på hur allvarlig situationen är och en signal om att regeringen måste bli aktiv i kampen mot arbetslösheten.</textBlock>
    </textBlock>
  </contentBlock>
  <contentBlock ix="484">
    <textBlock ix="0">
      <textBlock ix="0">Fru talman! Vi har råd att arbeta men vi har inte råd med arbetslöshet.</textBlock>
    </textBlock>
  </contentBlock>
  <contentBlock ix="485">
    <textBlock ix="0">
      <textBlock ix="0">Anf. 40  SIGGE GODIN (fp) replik:</textBlock>
    </textBlock>
  </contentBlock>
  <contentBlock ix="486">
    <textBlock ix="0">
      <textBlock ix="0">Fru talman! Det är alldeles riktigt att Elvy</textBlock>
      <textBlock ix="1">Söderström och jag delar uppfattningen att det skall investeras stort i Västernorrland. Jag blir emellertid litet överraskad när hon säger att man nu från socialdemokraternas sida har dammsugit och fått fram projekt.</textBlock>
    </textBlock>
  </contentBlock>
  <contentBlock ix="487">
    <textBlock ix="0">
      <textBlock ix="0">Min företrädare Rolf Sellgren har i 20 års tid kämpat för att E 4 norr om Ångermansälven skall byggas om. Elvy Söderström! Det räcker inte att i valrörelsen ta fram en grävskopa, gräva ett hål och säga att man nu har satt i gång ett visst projekt. Det som gäller är att under dessa 20 år faktiskt förbättra någonting. Vi har Europas sämsta E 4-väg. Det är inte rimligt att tro att ni under så lång tid har avstått från att göra någonting.</textBlock>
    </textBlock>
  </contentBlock>
  <contentBlock ix="488">
    <textBlock ix="0">
      <textBlock ix="0">Ni gjorde även stora misstag under 50-talet, när exempelvis flottningen upphörde. Då skulle de stora förbättringarna på inlandsvägarna ha gjorts.</textBlock>
      <textBlock ix="1">Man skulle inte ha släppt i väg en enda stock innan man hade vägar att köra på. I dag får vi lida för det.</textBlock>
      <textBlock ix="2">Vilka råkar illa ut? Jo, glesbygdens människor, som snart inte kan avverka sin skog därför att det från industrins sida sägs att det inte är lönsamt.</textBlock>
    </textBlock>
  </contentBlock>
  <contentBlock ix="489">
    <textBlock ix="0">
      <textBlock ix="0">Låt mig också få hoppas att Elvy Söderström hjälper mig att backa upp det nätverk av universitet som vi behöver för att kunna ha kvalificerad arbetskraft till en internationellt beroende industri i Västernorrland. Vi har faktiskt inte råd att avstå från detta tillfälle.</textBlock>
    </textBlock>
  </contentBlock>
  <contentBlock ix="490">
    <textBlock ix="0">
      <textBlock ix="0">Dessutom behöver vi triangeln Sundsvall,</textBlock>
      <textBlock ix="1">Örnsköldsvik, Östersund i vårt län, vilken kan bli en kraftpunkt i framtidens exportindustri, men då måste man också ha rätt till att kräva välutbildade ungdomar. Jag hoppas att vi kan jobba tillsammans även för det.</textBlock>
    </textBlock>
  </contentBlock>
  <contentBlock ix="491">
    <textBlock ix="0">
      <textBlock ix="0">Anf. 41  ELVY SÖDERSTRÖM (s) replik:</textBlock>
    </textBlock>
  </contentBlock>
  <contentBlock ix="492">
    <textBlock ix="0">
      <textBlock ix="0">Fru talman! Jag tolkar Sigge Godins inlägg så att han förespråkar planhushållning.</textBlock>
    </textBlock>
  </contentBlock>
  <contentBlock ix="493">
    <textBlock ix="0">
      <textBlock ix="0">Jag räknade upp en del projekt som den föregående regeringen har satsat på, och jag efterlyser en liknande vilja hos den nuvarande regeringen. Jag håller med om att det har varit bristfälliga satsningar på vägarna i Västernorrland, där behovet är mycket stort. Jag instämmer i den kritiken. Kritiken framfördes även tidigare till de olika socialdemokratiska regeringarna.</textBlock>
    </textBlock>
  </contentBlock>
  <contentBlock ix="494">
    <textBlock ix="0">
      <textBlock ix="0">Den kände Hans Alfredson skaldade om en person vid namn Valfrid Lindeman, som trodde på Robert</textBlock>
      <textBlock ix="1">Lind i Kramfors. Vem tror Sigge Godin på? Tror</textBlock>
      <textBlock ix="2">Sigge Godin på regeringen när det gäller att få resurser till Västernorrland för att minska vår arbetslöshet?</textBlock>
    </textBlock>
  </contentBlock>
  <contentBlock ix="495">
    <textBlock ix="0">
      <textBlock ix="0">Anf. 42  SIGGE GODIN (fp) replik:</textBlock>
    </textBlock>
  </contentBlock>
  <contentBlock ix="496">
    <textBlock ix="0">
      <textBlock ix="0">Fru talman! Jag måste tyvärr göra Elvy Söderström besviken. Jag tror inte på Robert Lind i Kramfors, därför att han är småföretagare och har det väldigt besvärligt med höga räntor, osv. Även han kanske kan ha en bättre framtid när vi har en regering som planerar och arbetar för tillväxt i Sverige.</textBlock>
    </textBlock>
  </contentBlock>
  <contentBlock ix="497">
    <textBlock ix="0">
      <textBlock ix="0">Elvy Söderström säger att jag sysslar med planhushållning. Jag har litet svårt att förstå det, eftersom en liberal inte sysslar med det. Vi satsar på människor, tillväxt och vid export av varor över världen. Trakten runt framför allt Örnsköldsvik är ett bra exempel på att man kan lyckas. Vi måste emellertid se till att räntorna sänks och att det finns goda kommunikationer, så att de varor som tillverkas -- inte bara i vårt län, utan även längre norr över -- snabbt kan komma ned till den marknad som skall bli vår hemmamarknad när vi blir medlemmar i EG.</textBlock>
    </textBlock>
  </contentBlock>
  <contentBlock ix="498">
    <textBlock ix="0">
      <textBlock ix="0">Jag förutsätter att Elvy Söderström har missförstått detta med planhushållning. Det handlar inte om det. Låt mig emellertid också säga att de insatser i</textBlock>
      <textBlock ix="1">Västernorrland som den socialdemokratiska regeringen säger sig ha gjort under årtionden är oerhört marginella.</textBlock>
    </textBlock>
  </contentBlock>
  <contentBlock ix="499">
    <textBlock ix="0">
      <textBlock ix="0">Att företag flyttat -- bl.a. Linjeflyg nämndes --</textBlock>
      <textBlock ix="1">beror naturligtvis på att de funnit det väsentligt och ekonomiskt försvarbart att vara placerade ute i landet. Sådant har en regering små möjligheter att påverka, annat än att möjligen föreslå något. Jag förutsätter att de som flyttat har gjort det därför att de finner det expansivt och bra att vara placerade ute i landet. På det sättet får vi också ett levande</textBlock>
      <textBlock ix="2">Sverige.</textBlock>
    </textBlock>
  </contentBlock>
  <contentBlock ix="500">
    <textBlock ix="0">
      <textBlock ix="0">Anf. 43  ELVY SÖDERSTRÖM (s) replik:</textBlock>
    </textBlock>
  </contentBlock>
  <contentBlock ix="501">
    <textBlock ix="0">
      <textBlock ix="0">Fru talman! När Sigge Godin talade om flottning och skogsbilvägar tyckte jag att Sigge Godin något förespråkade planhushållning.</textBlock>
    </textBlock>
  </contentBlock>
  <contentBlock ix="502">
    <textBlock ix="0">
      <textBlock ix="0">Sigge Godin! Jag är mycket tacksam om nuvarande regering kan åstadkomma lika mycket för</textBlock>
      <textBlock ix="1">Västernorrland under denna mandatperiod som vår tidigare socialdemokratiska regering gjorde för</textBlock>
      <textBlock ix="2">Västernorrland under föregående mandatperiod.</textBlock>
      <textBlock ix="3">Jag vet att Sigge Godin har program för att göra det möjligt. Men det behöver förstärkas, varför jag överlåter socialdemokraternas program till Sigge</textBlock>
      <textBlock ix="4">Godin för att han skall påverka regeringen att genomföra det.</textBlock>
    </textBlock>
  </contentBlock>
  <contentBlock ix="503">
    <textBlock ix="0">
      <textBlock ix="0">Talmannen anmälde att Sigge Godin anhållit att till protokollet få antecknat att han inte ägde rätt till ytterligare replik.</textBlock>
    </textBlock>
  </contentBlock>
  <contentBlock ix="504">
    <textBlock ix="0">
      <textBlock ix="0">Anf. 44  HANS STENBERG (s):</textBlock>
    </textBlock>
  </contentBlock>
  <contentBlock ix="505">
    <textBlock ix="0">
      <textBlock ix="0">Herr talman! Som Elvy Söderström nyss sade har vi en mycket besvärlig situation på arbetsmarknaden i Västernorrland, och som vanligt drabbas byggnadsarbetarna värst. Byggarbetslösheten i länet är i dag 25 % och beräknas ha ökat till 35 %</textBlock>
      <textBlock ix="1">inom några månader.</textBlock>
    </textBlock>
  </contentBlock>
  <contentBlock ix="506">
    <textBlock ix="0">
      <textBlock ix="0">Arbetslösheten ligger alltså på en skrämmande hög nivå och ökar dessutom fullkomligt okontrollerat.</textBlock>
      <textBlock ix="1">Andelen långtidsarbetslösa ökar för varje dag som går, och situationen för de arbetslösa känns allt hopplösare.</textBlock>
    </textBlock>
  </contentBlock>
  <contentBlock ix="507">
    <textBlock ix="0">
      <textBlock ix="0">I onsdags var jag i kontakt med en långtidsarbetslös</textBlock>
      <textBlock ix="1">27-årig byggnadsarbetare, som ändå inte hör till de allra värst drabbade. Han hade nämligen fått löfte om att få komma in på en kortkurs på AMU under några veckor och därmed kunna undvika att gå till arbetslöshetskassan för att stämpla. Det är faktiskt lätt att föreställa sig hur det kan kännas för en ung familj och vilka enorma påfrestningar som den ställs inför när förhoppningarna på framtiden inskränker sig till hoppet om att få behålla arbetslöshetsersättningen.</textBlock>
    </textBlock>
  </contentBlock>
  <contentBlock ix="508">
    <textBlock ix="0">
      <textBlock ix="0">Vi ser inte heller några som helst tecken på att utslagningen av arbetstillfällen är på väg att upphöra. Tvärtom skapar den allt djupare lågkonjunkturen och regeringens indragning från kommuner och landsting en stor oro för att ytterligare arbetstillfällen skall försvinna. Inom den stora pappers-  och massaindustrin inom länet har man stora problem med att få avsättning för sina produkter. Risken är nu stor att den industri som ger så stora exportinkomster till landet kommer att gå förlorade som en följd av den djupa lågkonjunkturen och den extremt låga dollarkursen.</textBlock>
    </textBlock>
  </contentBlock>
  <contentBlock ix="509">
    <textBlock ix="0">
      <textBlock ix="0">Min personliga uppfattning är att det i det här extremt besvärliga läget krävs extrema åtgärder. Vi måste nu tillfälligt frångå våra goda principer att inte subventionera delar av industrin. För att inte vår framtida export skall åsamkas obotlig skada måste nu särskilda åtgärder sättas in för att klara överlevnaden för de värst utsatta branscherna i den extrema situationen.</textBlock>
    </textBlock>
  </contentBlock>
  <contentBlock ix="510">
    <textBlock ix="0">
      <textBlock ix="0">Det är inte bara en utomordentligt besvärlig situation för industrin. Även statliga arbetsplatser i</textBlock>
      <textBlock ix="1">Västernorrland har lagts ned. I inlandskommunen</textBlock>
      <textBlock ix="2">Ånge exempelvis, med 12 000 invånare, har under de senaste åren 300 statliga arbetstillfällen försvunnit. Sett i relation till folkmängden motsvarar det ungefär 30 000 arbetstillfällen i</textBlock>
      <textBlock ix="3">Stockholmsregionen. Det här har skett samtidigt som kommunen har förlorat flera hundra industrijobb. Som en av ortens dominerande arbetsgivare måste staten därför ta ett särskilt ansvar för sysselsättningen i Ånge.</textBlock>
    </textBlock>
  </contentBlock>
  <contentBlock ix="511">
    <textBlock ix="0">
      <textBlock ix="0">Mot bakgrund av det mycket svåra arbetsmarknadsläget i Västernorrland är det nödvändigt att åtgärder snabbt sätts in för att pressa tillbaka arbetslösheten. Största effekten både på kort och på lång sikt fås genom satsningar på en utbyggnad av vägar och järnvägar. Det finns, som</textBlock>
      <textBlock ix="1">Elvy Söderström sade, en lång rad samhällsekonomiskt mycket lönsamma projekt i</textBlock>
      <textBlock ix="2">Västernorrland som nu kan tidigareläggas.</textBlock>
    </textBlock>
  </contentBlock>
  <contentBlock ix="512">
    <textBlock ix="0">
      <textBlock ix="0">Jag hoppas därför innerligt att det nu blir praktiska resultat av kommunikationsministerns mycket vackra tal om stora satsningar på infrastrukturinvesteringar också för</textBlock>
      <textBlock ix="1">Västernorrlands del. Hitintills har vi inte sett någonting av den satsningen i vårt län. I praktiken har regeringens politik hittills inneburit att resurser har tagits från Vedabron i Västernorrland och förts över till andra län.</textBlock>
    </textBlock>
  </contentBlock>
  <contentBlock ix="513">
    <textBlock ix="0">
      <textBlock ix="0">I den krisuppgörelse som träffades mellan</textBlock>
      <textBlock ix="1">Socialdemokraterna och regeringen avsattes 10</textBlock>
      <textBlock ix="2">miljarder för att pressa ned arbetslösheten. Även om den satsningen är alldeles för liten så är det i alla fall ett steg i rätt riktning. Men jag vill framhålla att</textBlock>
      <textBlock ix="3">Västernorrland den här gången måste få del av de satsningar som skall göras när det gäller både infrastruktur och utbildning.</textBlock>
    </textBlock>
  </contentBlock>
  <contentBlock ix="514">
    <textBlock ix="0">
      <textBlock ix="0">Fru talman! Jag har tecknat en mycket mörk bild av sysselsättningsläget i Västernorrland, men läget är ändå inte hopplöst. Regionen har på sikt goda möjligheter att fortsätta vara en motor i Sveriges ekonomi och stå för en stor del av Sveriges exportinkomster. Men det förutsätter att vår exportindustri får stöd genom den akuta krisen.</textBlock>
      <textBlock ix="1">Det förutsätter också att vi får en möjlighet att utveckla vår infrastruktur.</textBlock>
    </textBlock>
  </contentBlock>
  <contentBlock ix="515">
    <textBlock ix="0">
      <textBlock ix="0">Avslutningsvis vill jag nämna några ord om högskolan, som ju har en central roll i den regionala utvecklingen. Jag konstaterar med tillfredsställelse att Sigge Godin också tog upp den frågan, och jag hoppas innerligt att han kan förmå sina partivänner i regeringen att behandla de små och medelstora högskolorna på ett annat sätt framöver. Hitintills under regeringsperioden har vi fått en mycket dålig tilldelning när det gäller utbildningsplatser till de små och medelstora högskolorna. Det gäller</textBlock>
      <textBlock ix="1">Sundsvalls och Härnösands högskola, precis som de andra små högskolorna.</textBlock>
    </textBlock>
  </contentBlock>
  <contentBlock ix="516">
    <textBlock ix="0">
      <textBlock ix="0">Anf. 45  OLLE LINDSTRÖM (m):</textBlock>
    </textBlock>
  </contentBlock>
  <contentBlock ix="517">
    <textBlock ix="0">
      <textBlock ix="0">Fru talman! Den turbulens vi upplevt med valutakriser och räntechocker under två månaders tid är nu över. Trots de politiska överenskommelser som skett återstår ytterligare kraftfulla åtgärder för att komma till rätta med de strukturella underskotten i statens finanser. Detta underlättar givetvis inte möjligheterna att minska arbetslösheten, vilket ändock måste göras.</textBlock>
    </textBlock>
  </contentBlock>
  <contentBlock ix="518">
    <textBlock ix="0">
      <textBlock ix="0">Med oss i bagaget har vi också 70- och 80-talets näringslivsfientliga politik, som resulterat i en industriutslagning av sällan skådat slag.</textBlock>
      <textBlock ix="1">Socialdemokraterna bedrev en fullständig jakt på hela företagsamheten i Sverige. Lag lades på lag, reglering på reglering och skatt ovanpå skatt.</textBlock>
      <textBlock ix="2">Summan av varje enskilt beslut blev till slut omöjlig att bära, och därför blev det ett arbetslöshetens stålbad.</textBlock>
    </textBlock>
  </contentBlock>
  <contentBlock ix="519">
    <textBlock ix="0">
      <textBlock ix="0">Under förra riksmötet började den borgerliga regeringen förändra detta, genom att sänka en del av de skadliga och tillväxthämmande skatterna.</textBlock>
      <textBlock ix="1">Det är positivt, inte minst för glesbygden.</textBlock>
    </textBlock>
  </contentBlock>
  <contentBlock ix="520">
    <textBlock ix="0">
      <textBlock ix="0">Ur regionalpolitisk synpunkt är den 10-procentiga sänkningen av löneskatten i det inre stödområdet mycket betydelsefull. Även borttagandet av energiskatten för vår industri, särskilt vår tunga industri, är en positiv förbättring. Men det återstår en hel del.</textBlock>
    </textBlock>
  </contentBlock>
  <contentBlock ix="521">
    <textBlock ix="0">
      <textBlock ix="0">Ett återinförande av kvittningsrätten mellan olika förvärvskällor skulle befrämja nyetableringar och entreprenörskap, särskilt ute i glesbygdsområdena.</textBlock>
    </textBlock>
  </contentBlock>
  <contentBlock ix="522">
    <textBlock ix="0">
      <textBlock ix="0">Jag skall gå in på några frågor som berör den direkta arbetsmarknads- och regionalpolitiken.</textBlock>
      <textBlock ix="1">Det är väl känt att skogsbruket betyder mycket i</textBlock>
      <textBlock ix="2">Norrland. Eftersom transportkostnaderna utgör en mycket betydande del av råvarukostnaderna för industrin, måste de höga skattebelastningarna på transportnäringen minskas. Det är väl känt att vi i</textBlock>
      <textBlock ix="3">Sverige har 30--40 % högre skatter -- fordonsskatt, bränsleskatt och kilometerskatt -- än övriga europeiska länder och våra konkurrentländer.</textBlock>
    </textBlock>
  </contentBlock>
  <contentBlock ix="523">
    <textBlock ix="0">
      <textBlock ix="0">Kilometerskatten skall nu avskaffas, vilket är bra, men om den skulle utbytas mot en dieselskatt, som utredaren föreslår, kvarstår problemen. För skogsbruket och för skogsindustrin, ja, för hela</textBlock>
      <textBlock ix="1">Sveriges industri, är ett avskaffande av kilometerskatten nödvändig ur konkurrenssynpunkt. Detta är en av de skatter som är skadliga och tillväxthämmande.</textBlock>
    </textBlock>
  </contentBlock>
  <contentBlock ix="524">
    <textBlock ix="0">
      <textBlock ix="0">Detta har dessutom utomordentligt stor betydelse för att hejda en ökad arbetslöshet inom skogsnäringen -- en näring som producerar varor med ett exportvärde på mellan 50 och 60 miljarder.</textBlock>
      <textBlock ix="1">Hälften av detta kommer från Norrlandslänen.</textBlock>
    </textBlock>
  </contentBlock>
  <contentBlock ix="525">
    <textBlock ix="0">
      <textBlock ix="0">En annan viktig fråga för Norrlands utveckling är infrastrukturinvesteringarna. Fördubblingen av investeringsanslag till vägar och järnvägar är bra och har nu delvis kommit i gång.</textBlock>
    </textBlock>
  </contentBlock>
  <contentBlock ix="526">
    <textBlock ix="0">
      <textBlock ix="0">Jag är dock litet betänksam när man prioriterar de här investeringarna. Det är inte alltid så att det är i befolkningstäta områden som de största investeringarna i järnvägar skall göras. Därför måste större hänsyn tas till de områden där råvarorna finns när investeringar planeras. Det är viktigt för industrin.</textBlock>
    </textBlock>
  </contentBlock>
  <contentBlock ix="527">
    <textBlock ix="0">
      <textBlock ix="0">Jag har ingenting emot att det framförs visioner om en Norrbottniabana, men nog måste det vara mer angeläget att nu omedelbart bygga bort de flaskhalsar vi har efter vår gamla stambana. Det ger bättre säkerhet och snabbare järnvägstransporter mellan norra och södra Sverige.</textBlock>
    </textBlock>
  </contentBlock>
  <contentBlock ix="528">
    <textBlock ix="0">
      <textBlock ix="0">Ett ökat handelsutbyte på Nordkalotten och en positiv utveckling i Ryssland ger oss anledning att förbättra kommunikationerna i det området. Vi bör därför återföra Haparandabanan till stomnätet och upprusta densamma, samt bygga en omaxlingsterminal vid gränsen. Ryssland kommer i framtiden att vara en potentiell närmarknad för norra Norrland.</textBlock>
    </textBlock>
  </contentBlock>
  <contentBlock ix="529">
    <textBlock ix="0">
      <textBlock ix="0">När det gäller vägarna har vi många års eftersläpningar att ta igen, vad beträffar både investeringar och underhåll. Det är viktigt att göra investeringar i en lågkonjunktur när kostnaderna är</textBlock>
      <textBlock ix="1">20--30 % lägre än annars.</textBlock>
    </textBlock>
  </contentBlock>
  <contentBlock ix="530">
    <textBlock ix="0">
      <textBlock ix="0">Därför borde också kommunerna tidigarelägga planerade investeringar. Förutom lägre investeringskostnader skulle arbetslösa byggnadsarbetare få jobb, och det skulle påverka samhällsekonomin positivt.</textBlock>
    </textBlock>
  </contentBlock>
  <contentBlock ix="531">
    <textBlock ix="0">
      <textBlock ix="0">De ökade satsningarna på forskning och utveckling är också viktiga och bör komma Norrland till del.</textBlock>
      <textBlock ix="1">Vi har rymdforskningen vid Esrange i Kiruna och högskolan i Luleå.</textBlock>
    </textBlock>
  </contentBlock>
  <contentBlock ix="532">
    <textBlock ix="0">
      <textBlock ix="0">Avslutningsvis måste jag också få redovisa en mycket negativ effekt av krisuppgörelsen, särskilt för Norrbotten. Om bensinskatten höjs som skisserats, får vi ett bensinliterpris på ca 8 kr. I</textBlock>
      <textBlock ix="1">Finland är priset i dag drygt 5 kr. Med den skillnaden är det ganska lätt att förstå att bensinstationer och turistföretag utmed finska gränsen i östra Norrbotten kommer att slås ut.</textBlock>
      <textBlock ix="2">Även om det är svårt att finna andra lösningar, måste vi på något sätt lösa problemet i dessa gränstrakter -- i annat fall blir det ännu fler arbetslösa.</textBlock>
    </textBlock>
  </contentBlock>
  <contentBlock ix="533">
    <textBlock ix="0">
      <textBlock ix="0">En förbättrad konjunktur, fru talman, och en satsning på små och medelstora företag samt arbetsmarknadspolitiska åtgärder bör ändå ge oss en tryggare arbetsmarknad.</textBlock>
    </textBlock>
  </contentBlock>
  <contentBlock ix="534">
    <textBlock ix="0">
      <textBlock ix="0">Anf. 46  EWA HEDKVIST PETERSEN (s):</textBlock>
    </textBlock>
  </contentBlock>
  <contentBlock ix="535">
    <textBlock ix="0">
      <textBlock ix="0">Fru talman! Arbetslösheten i Norrbotten är i dag den högsta sedan 30-talet. Och som vanligt har vi i vårt län den högsta procentuella arbetslösheten i landet. Konkret innebär det att vi i dag har 7 %, ungefär 13 000 personer, öppet arbetslösa. Därtill kommer 9 000 i arbetsmarknadspolitiska åtgärder.</textBlock>
      <textBlock ix="1">Det innebär en ökning med nästan 50 % sedan i april i år.</textBlock>
    </textBlock>
  </contentBlock>
  <contentBlock ix="536">
    <textBlock ix="0">
      <textBlock ix="0">Redan i dag har vi kommuner i östra Norrbotten som har 10 % arbetslöshet, och vi vet att arbetslösheten ökar snabbast i kustlandet, där vi tidigare klarade sådana här situationer bäst. Vi får nu prognoser som pekar mot den här höga nivån för hela länet. Mer än var fjärde byggnadsarbetare i</textBlock>
      <textBlock ix="1">Norrbotten är utan jobb, och nästa år kan sju av tio byggnadsarbetare vara arbetslösa.</textBlock>
    </textBlock>
  </contentBlock>
  <contentBlock ix="537">
    <textBlock ix="0">
      <textBlock ix="0">Än har inte kvinnorna drabbats lika hårt jämförelsevis, men det blir snart deras tur. De borgerligas indragning från kommunerna kommer att slå mycket hårt mot kvinnojobben i vinter.</textBlock>
    </textBlock>
  </contentBlock>
  <contentBlock ix="538">
    <textBlock ix="0">
      <textBlock ix="0">Men allra värst slår arbetslösheten mot våra ungdomar. En tredjedel av Norrbottens arbetslösa är mellan 18 och 24 år. Dessutom är det lika många ungdomar i Norrbotten som har deltidsjobb eller tillfälliga jobb. Sammanlagt står nära 10 000</textBlock>
      <textBlock ix="1">norrbottniska ungdomar utan fast anknytning till arbetsmarknaden. 10 000!</textBlock>
    </textBlock>
  </contentBlock>
  <contentBlock ix="539">
    <textBlock ix="0">
      <textBlock ix="0">De här unga människorna står på trappan till livet och får börja med en känsla av att deras arbetsinsats inte är önskvärd. Det är tragiskt för dessa enskilda unga människor, men det är också ett nederlag för vårt land och för den ansvariga politiska ledningen i regeringen.</textBlock>
    </textBlock>
  </contentBlock>
  <contentBlock ix="540">
    <textBlock ix="0">
      <textBlock ix="0">Fru talman! Det är viktigt att teckna den här verklighetsbilden från Norrbotten -- som jag för övrigt saknade i Olle Lindströms anförande -- för att vi skall kunna ta itu med problemen och komma fram till åtgärder för att vända utvecklingen.</textBlock>
    </textBlock>
  </contentBlock>
  <contentBlock ix="541">
    <textBlock ix="0">
      <textBlock ix="0">Jag har länge väntat på regeringens och de borgerliga norrbottniska riksdagsledamöternas vision av hur man vill ta itu med Norrbottens situation, men det har varit förgäves. Det enda man pratar om är sänkta skatter!</textBlock>
    </textBlock>
  </contentBlock>
  <contentBlock ix="542">
    <textBlock ix="0">
      <textBlock ix="0">Inte heller i dag finns arbetsmarknadsminister</textBlock>
      <textBlock ix="1">Börje Hörnlund, som också har ansvaret för regionalpolitiken, här i riksdagen för att höra hur situationen är i Norrbotten. Det är beklagligt.</textBlock>
    </textBlock>
  </contentBlock>
  <contentBlock ix="543">
    <textBlock ix="0">
      <textBlock ix="0">Men vi fick krisuppgörelserna, och i dem drev vi socialdemokrater igenom satsningar för</textBlock>
      <textBlock ix="1">10 miljarder kronor för att direkt bekämpa arbetslösheten och få ned den med 3 %. En rejäl del av de pengarna måste också komma Norrbotten till del. Men det räcker inte! Vi behöver en strategi för att stärka länet på lång sikt, och det är här jag efterlyser regeringspartiernas förslag. Det handlar om en långsiktig regionalpolitik som skall få bestående resultat.</textBlock>
    </textBlock>
  </contentBlock>
  <contentBlock ix="544">
    <textBlock ix="0">
      <textBlock ix="0">Fru talman! I Norrbotten betalas det varje vecka ut</textBlock>
      <textBlock ix="1">30 miljoner kronor i A-kasseersättning. Det är pengar som räddar de här människornas ekonomi, men de skapar ingen utveckling. Tänk om de pengarna i stället kunde användas till investeringar som ger människor både arbete och framtidstro! Nu måste någonting göras.</textBlock>
    </textBlock>
  </contentBlock>
  <contentBlock ix="545">
    <textBlock ix="0">
      <textBlock ix="0">Vi har i Norrbotten gjort en genomgång av möjliga projekt som skulle ge bestående jobb. Det gjorde vi i våras, och då sade riksdagsmajoriteten nej. Vi har nu gjort en ny genomgång, och vi har skickat listan till regeringen. Nu måste de ansvariga ministrarna hantera den med största allvar. Det krävs genomtänkta långsiktiga insatser för att</textBlock>
      <textBlock ix="1">Norrbotten skall överleva.</textBlock>
    </textBlock>
  </contentBlock>
  <contentBlock ix="546">
    <textBlock ix="0">
      <textBlock ix="0">Vi föreslår insatser som ger direkta jobb men som också ger förutsättningar för vårt näringsliv, det vi kallar för infrastrukturella åtgärder.</textBlock>
    </textBlock>
  </contentBlock>
  <contentBlock ix="547">
    <textBlock ix="0">
      <textBlock ix="0">Kommunikationer är viktiga -- där är Olle</textBlock>
      <textBlock ix="1">Lindström och jag överens -- och därför måste både fungerande transportsystem och telekommunikationer skapas. I krisuppgörelsen finns en miljard för tidigareläggning av affärsverkens investeringar. Det kan innebära investeringar på 10 miljarder i landet.</textBlock>
    </textBlock>
  </contentBlock>
  <contentBlock ix="548">
    <textBlock ix="0">
      <textBlock ix="0">En del av detta belopp måste satsas så att</textBlock>
      <textBlock ix="1">Norrbottens telekommunikationer byggs ut. Vårt geografiska läge motiverar det. En snabb utbyggnad av AXE-stationerna som täcker hela länet är av mycket stor betydelse för att skapa förutsättningar för snabb och säker data- och informationsöverföring och därmed arbetstillfällen inom informations- och tjänstesektorn.</textBlock>
    </textBlock>
  </contentBlock>
  <contentBlock ix="549">
    <textBlock ix="0">
      <textBlock ix="0">I krisuppgörelsen drev vi också fram en upprustning av vägarna i skogslänen. Vi har god beredskap för att komma i gång med en sådan upprustning. Vi socialdemokrater i Norrbotten vill ha en snabb igångsättning. E 4 i kustlandet måste få motorvägsstandard, och vi kräver upprustning av</textBlock>
      <textBlock ix="1">E 4, riksväg 45, E 10 och väg 400.</textBlock>
    </textBlock>
  </contentBlock>
  <contentBlock ix="550">
    <textBlock ix="0">
      <textBlock ix="0">Järnvägen är särskilt viktig för de långa godstransporterna och för persontrafiken. En utbyggd Bothniabana längs hela Norrlandskusten kompletterar stambanan och ger förbättrade transporter av gods både söderut och norrut över gränserna. Det är nu mycket angeläget att vi får ett komplett beslutsunderlag om projektet så att vi kan fatta beslut. En upprustning av Haparandabanan måste också ske.</textBlock>
    </textBlock>
  </contentBlock>
  <contentBlock ix="551">
    <textBlock ix="0">
      <textBlock ix="0">Fru talman! Det är strategiskt att bygga ut utbildningen och forskningen om man vill stärka en region och arbetsmarknaden. Vi har från</textBlock>
      <textBlock ix="1">Norrbotten länge velat ha ett samhällsvetenskapligt forskningsanslag vid sidan av det tekniska till högskolan. Det skulle bredda verksamheten vid högskolan. Den frågan måste lösas i samband med den forskningspolitiska propositionen.</textBlock>
    </textBlock>
  </contentBlock>
  <contentBlock ix="552">
    <textBlock ix="0">
      <textBlock ix="0">Fru talman! Till sist måste jag återigen få vädra min oro för kvinnornas situation i länet. Den offentliga sektorn skall enligt regeringens önskan bantas. Det skickar kvinnorna till arbetslöshetskön, och vi betalar ut ersättning ur A-kassan i stället för lön. Är det verkligen klok politik?</textBlock>
    </textBlock>
  </contentBlock>
  <contentBlock ix="553">
    <textBlock ix="0">
      <textBlock ix="0">Anf. 47  OLLE LINDSTRÖM (m) replik:</textBlock>
    </textBlock>
  </contentBlock>
  <contentBlock ix="554">
    <textBlock ix="0">
      <textBlock ix="0">Fru talman! Ewa Hedkvist Petersen talade om den dammsugning som skett över hela landet, så även i</textBlock>
      <textBlock ix="1">Norrbotten. Det är naturligtvis ett omfattande paket som socialdemokraterna har tagit fram. Det innefattar investeringar på ungefär 40 miljarder kronor över Sverige, varav tre och en halv miljard för Norrbotten.</textBlock>
    </textBlock>
  </contentBlock>
  <contentBlock ix="555">
    <textBlock ix="0">
      <textBlock ix="0">Det är bara det att ända till veckan före krisuppgörelsen gick man fram med dessa förslag om statliga utgifter, omöjliga att genomföra. Ändå är det naturligtvis en önskelista från socialdemokraternas sida. En del av det som finns upptaget på den önskelistan har förts fram långt tidigare under åren från andra partier, så många saker var inte så nya. Jag vill ändå bara upplysa</textBlock>
      <textBlock ix="1">Ewa Hedkvist Petersen om att man inte hade någon finansiering av det hela. Man trodde t.o.m. veckan före krisuppgörelsen att det var möjligt att belasta statsbudgeten med ytterligare 40 miljarder.</textBlock>
    </textBlock>
  </contentBlock>
  <contentBlock ix="556">
    <textBlock ix="0">
      <textBlock ix="0">Anf. 48  EWA HEDKVIST PETERSEN (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="557">
    <textBlock ix="0">
      <textBlock ix="0">Herr talman! Det är roligt att höra att Olle</textBlock>
      <textBlock ix="1">Lindström tycker att det är bra att socialdemokratin har tagit fram projekt som skulle ge arbeten i landet och i Norrbotten.</textBlock>
    </textBlock>
  </contentBlock>
  <contentBlock ix="558">
    <textBlock ix="0">
      <textBlock ix="0">Jag vill påstå att det inte är någon önskelista. Vårt förslag bygger på att ett land utvecklas genom arbete, att vi har råd att låta människor arbeta.</textBlock>
      <textBlock ix="1">Precis som Elvy Söderström sade har vi inte råd med arbetslöshet. Därför har vi tagit fram de här projekten. Och de var finansierade i den socialdemokratiska alternativbudgeten. Vi vet --</textBlock>
      <textBlock ix="2">det ligger till grund för vårt förslag -- att det inte är lönsamt för landets ekonomi att låta människor gå arbetslösa. Varje procents arbetslöshet kostar 15</textBlock>
      <textBlock ix="3">miljarder, och de pengarna kan användas bättre.</textBlock>
    </textBlock>
  </contentBlock>
  <contentBlock ix="559">
    <textBlock ix="0">
      <textBlock ix="0">Dammsugningen var bra, och jag beklagar att den borgerliga riksdagsmajoriteten inte tog hänsyn till den i våras. Då kanske vi i dag inte hade haft den galopperande arbetslöshetsutveckling som vi har i</textBlock>
      <textBlock ix="1">Norrbotten.</textBlock>
    </textBlock>
  </contentBlock>
  <contentBlock ix="560">
    <textBlock ix="0">
      <textBlock ix="0">Jag skulle vilja fråga Olle Lindström om han nu kan tänka sig att arbeta för att de här projekten genomförs och därigenom fortsätta det arbete som det lades en grund för genom krisuppgörelserna.</textBlock>
    </textBlock>
  </contentBlock>
  <contentBlock ix="561">
    <textBlock ix="0">
      <textBlock ix="0">Sedan vill jag också fråga honom om han har något svar på min sista fråga i anförandet. Är det klokt att skicka ut tusentals kvinnor som jobbar i den offentliga sektorn i arbetslöshet, att göra dem arbetslösa och i stället ge dem ersättning från A-</textBlock>
      <textBlock ix="1">kassa? Kan inte pengarna användas på ett bättre sätt? Slår Olle Lindström vakt om kvinnorna i</textBlock>
      <textBlock ix="2">Norrbotten?</textBlock>
    </textBlock>
  </contentBlock>
  <contentBlock ix="562">
    <textBlock ix="0">
      <textBlock ix="0">Anf. 49  OLLE LINDSTRÖM (m) replik:</textBlock>
    </textBlock>
  </contentBlock>
  <contentBlock ix="563">
    <textBlock ix="0">
      <textBlock ix="0">Herr talman! Ewa Hedkvist Petersen vet mycket väl att det var en önskelista som innebar ofinansierade statliga utgifter på 40 miljarder kronor. En vecka senare var socialdemokraterna beredda att göra besparingar på nästan lika mycket.</textBlock>
      <textBlock ix="1">Det säger litet grand om det ansvar för statens kostnader som socialdemokraterna och Ewa</textBlock>
      <textBlock ix="2">Hedkvist Petersen tog vid det tillfället. Det var alltså helt omöjligt att klara av den investeringen.</textBlock>
    </textBlock>
  </contentBlock>
  <contentBlock ix="564">
    <textBlock ix="0">
      <textBlock ix="0">Visst är det alltid bra med en önskelista -- det tycker barnen till julafton också. Men man måste ändå se till att det finns resurser för det. Hon sade själv att vi var överens om mycket av de infrastrukturella insatserna och investeringarna i Norrbotten, och det tycker jag är bra. Men det är helt omöjligt att nu, i ett krisläge, gå ut med den utbudspolitik som socialdemokraterna föreslår.</textBlock>
    </textBlock>
  </contentBlock>
  <contentBlock ix="565">
    <textBlock ix="0">
      <textBlock ix="0">När det blir vissa minskningar i offentlig sektor är det självklart att det drabbar kvinnorna i</textBlock>
      <textBlock ix="1">Norrbotten eftersom vi har fler kvinnor där. Men det är helt felaktigt att jag eller någon annan inom de borgerliga partierna skulle ha någon avsikt att styra det åt det hållet. Jag fick uppfattningen att det var vad Ewa Hedkvist gjorde gällande. Om så är fallet måste jag ta henne ur den uppfattningen på en gång. Så kan det naturligtvis inte vara.</textBlock>
    </textBlock>
  </contentBlock>
  <contentBlock ix="566">
    <textBlock ix="0">
      <textBlock ix="0">Men jag vill också säga att om kommunerna under</textBlock>
      <textBlock ix="1">15 -- 20 års tid har haft en volymökning som varit 3,</textBlock>
      <textBlock ix="2">4 eller 5 % medan det samhällsekonomiska utrymmet har legat på 1 % är det förståeligt att det måste till rationaliseringar och förändringar även i kommuner och landsting.</textBlock>
    </textBlock>
  </contentBlock>
  <contentBlock ix="567">
    <textBlock ix="0">
      <textBlock ix="0">Anf. 50  EWA HEDKVIST PETERSEN (s)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="568">
    <textBlock ix="0">
      <textBlock ix="0">Herr talman! Jag måste säga att jag tycker att Olle</textBlock>
      <textBlock ix="1">Lindström har en nonchalant inställning till arbetslöshet. Han bemödade sig i sitt första anförande inte ens om att beskriva hur katastrofal arbetslöshetssituationen i länet är. Sedan påstod han att kloka, finansierade förslag bara är en önskelista. Han försvarade också att den borgerliga riksdagsmajoriteten i våras inte ens ordentligt prövade de förslag som vi kom med i den s.k.</textBlock>
      <textBlock ix="2">dammsugningen -- från Norrbotten och från hela landet.</textBlock>
    </textBlock>
  </contentBlock>
  <contentBlock ix="569">
    <textBlock ix="0">
      <textBlock ix="0">I den första krisuppgörelsen lyckades vi lyckligtvis driva igenom en hel del av de åtgärder vi tidigare föreslagit -- vi satsar tio miljarder på arbetsmarknadspolitiska åtgärder. Här finns en del av de idéer vi lade fram i våras, t.ex.</textBlock>
      <textBlock ix="1">tidigareläggning av affärsverkens investeringar.</textBlock>
      <textBlock ix="2">Tack och lov finns det alltså andra i de borgerliga regeringeskretsarna som tänker litet klokare än vad moderaternas representant från Norrbotten gör.</textBlock>
    </textBlock>
  </contentBlock>
  <contentBlock ix="570">
    <textBlock ix="0">
      <textBlock ix="0">När det gäller kommunerna och kvinnornas sysselsättning vill jag säga att kommunerna under årens lopp verkligen har sett över sin verksamhet.</textBlock>
      <textBlock ix="1">Det kan många kvinnor som arbetar inom den offentliga sektorn intyga, och det har skett även i</textBlock>
      <textBlock ix="2">Norrbotten. Därför tycker jag att det är bevis för dålig insikt när Olle Lindström säger att det har skett en ständig ökning. Det har skett en mycket ordentlig översyn av alla verksamheter.</textBlock>
    </textBlock>
  </contentBlock>
  <contentBlock ix="571">
    <textBlock ix="0">
      <textBlock ix="0">Det som nu sker är att tusentals kvinnor kommer att ställas i arbetslöshetskön. Jag frågar: Är det vettigt att i stället betala ut ersättning från A-</textBlock>
      <textBlock ix="1">kassan? Det är ju pengar som är passiva, som inte genererar utveckling. Som jag sade ger det enskilda människor bröd för dagen och räddar deras dagliga situation, men det ger inte utveckling för länet. Jag vet att såväl kvinnor som män och ungdomar i</textBlock>
      <textBlock ix="2">Norrbotten vill arbeta -- de vill verka för sitt län, och de vill bo kvar i sitt län.</textBlock>
    </textBlock>
  </contentBlock>
  <contentBlock ix="572">
    <textBlock ix="0">
      <textBlock ix="0">Eftersom vi inte hade arbetsmarknadsministern här skulle jag vilja att Olle Lindström på något sätt försöker förmedla den oro som finns i länet till den arbetsmarknadspolitiskt och regionalpolitiskt ansvarige ministern i regeringen.</textBlock>
    </textBlock>
  </contentBlock>
  <contentBlock ix="573">
    <textBlock ix="0">
      <textBlock ix="0">Andre vice talmannen anmälde att Olle Lindström anhållit att till protokollet få antecknat att han inte ägde rätt till ytterligare replik.</textBlock>
    </textBlock>
  </contentBlock>
  <contentBlock ix="574">
    <textBlock ix="0">
      <textBlock ix="0">Övriga frågor</textBlock>
    </textBlock>
  </contentBlock>
  <contentBlock ix="575">
    <textBlock ix="0">
      <textBlock ix="0">Anf. 51  BERNDT EKHOLM (s):</textBlock>
    </textBlock>
  </contentBlock>
  <contentBlock ix="576">
    <textBlock ix="0">
      <textBlock ix="0">Herr talman! Att uppmärksamma betydelsen av etik och moral har blivit allt vanligare i den politiska debatten. Så även här i riksdagens kammare. En genomläsning av riksdagsprotokollet de tre senaste åren visar att alla partier har ägnat den frågan intresse.</textBlock>
    </textBlock>
  </contentBlock>
  <contentBlock ix="577">
    <textBlock ix="0">
      <textBlock ix="0">Och visst är det viktigt att debattera frågor även med ett etiskt och moraliskt perspektiv. Våra mest grundläggande värderingar, vår människosyn och faktiskt också natursyn har eller borde ha en avgörande påverkan av de mål, som vi sätter upp i vårt politiska arbete.</textBlock>
    </textBlock>
  </contentBlock>
  <contentBlock ix="578">
    <textBlock ix="0">
      <textBlock ix="0">Jag tror t.o.m. att det är särskilt viktigt nu i en tid av misstro mot den marknad, som kastat in oss i ekonomisk kris, och efter ett 80-tal med mycket spekulationsekonomi. Det är också viktigt mot bakgrund av den misstro som finns mot politikernas budskap.</textBlock>
    </textBlock>
  </contentBlock>
  <contentBlock ix="579">
    <textBlock ix="0">
      <textBlock ix="0">Många vill fånga in begreppet etik och moral i ett enda uttryckssätt, en enda godtagbar etik och moral. Samhället är i dag mer komplicerat än så, bl.a. som följd av att det har blivit mångkulturellt.</textBlock>
      <textBlock ix="1">Att därför hävda, som den borgerliga regeringen gör, att den kristna etiken skall vara den enda drivkraften för de värderingar som samhället skall bygga på, snävar in vårt livsrum och skapar onödig konfrontation. Det finns andra värderingar, som också kan bygga ett demokratiskt och humanistiskt samhälle. Jag menar att vårt samhälle klarar en harmonisk utveckling byggd på pluralism, där kristen etik har sitt berättigade utrymme.</textBlock>
    </textBlock>
  </contentBlock>
  <contentBlock ix="580">
    <textBlock ix="0">
      <textBlock ix="0">Inte heller kristen etik är något entydigt. Den uttrycks av många mycket individualistiskt och privat. För mig är det Guds kärlek som jag måste spegla mig i för att fånga den kristna etiken. Alla människor har lika värde, samma rätt till frihet och utveckling men också till medmänsklig omsorg i alla dess former. Vi skall ta ansvar för varandra och praktisera en utgivande och generös kärlek.</textBlock>
      <textBlock ix="1">Etikens sälta kan vi sedan finna i hur vi tar hand om de utsatta i samhället.</textBlock>
    </textBlock>
  </contentBlock>
  <contentBlock ix="581">
    <textBlock ix="0">
      <textBlock ix="0">Att tillämpa en etisk hållning är också svårt. Det är inte alltid lätt att definiera rätt och fel, t.ex. inom medicinen och gentekniken. Så är det också i politiken. Där finns dessutom risken att begreppet etik och moral exploateras och tas till för att garnera och rättfärdiga den egna politiken.</textBlock>
    </textBlock>
  </contentBlock>
  <contentBlock ix="582">
    <textBlock ix="0">
      <textBlock ix="0">Granskar man regeringens politik är det lätt att få det intrycket. Orden etik och moral, ofta preciserade till en kristen etik, förekommer flitigt i olika sammanhang. Men handlingarna reser många frågetecken om förmågan att leva upp till höga föresatser. Man kan också undra över sältan i den etik som tycks styra regeringens politik.</textBlock>
    </textBlock>
  </contentBlock>
  <contentBlock ix="583">
    <textBlock ix="0">
      <textBlock ix="0">I en intervju med kds-ledningen i senaste numret av tidningen Vi hävdar den att produktionsförmågan inte bestämmer människans värde. Men det är uppenbart att den borgerliga regeringens politik i hög grad bygger på att människor skall värderas utifrån vad de skapar, en prestationsbelöning. På det sättet underblåses också egoismen.</textBlock>
    </textBlock>
  </contentBlock>
  <contentBlock ix="584">
    <textBlock ix="0">
      <textBlock ix="0">I 91-års regeringsförklaring stryks under att speciellt svaga människors och gruppers livssituation skall förbättras. I tidingen Vi säger kds-ledaren Alf Svensson, att ''vi så starkt betonar människovärdet. Det gör oss till de svagas parti''</textBlock>
      <textBlock ix="1">Den självklara följdfrågan blir då hur den praktiska politiken kan se ut som den gör. Inte innebär den att man speciellt -- som det står i regeringsförklaringen -- ser till de utsattas situation. Det innnebär snarare att samhällets övre skikt får del av en speciell och gynnsam uppmärksamhet. Det borde räcka med att peka på skattepolitikens profil, synen på socialförsäkringarna, delpensionen samt utdelningen av löntagarfondsmedlen.</textBlock>
    </textBlock>
  </contentBlock>
  <contentBlock ix="585">
    <textBlock ix="0">
      <textBlock ix="0">Kds har ett särskilt ansvar för att den praktiska politiken stämmer med föresatserna på etik- och moralområdet. Kds är nämligen regeringens etiska alibi. I Vi citeras Carl Bildt: ''Kds-arna är viktiga, de för in kristen etik i politiken''. Det är i och för sig ett märkligt uttalande. Kds har ju ingen ensamrätt, inte ens till den kristna etiken.</textBlock>
    </textBlock>
  </contentBlock>
  <contentBlock ix="586">
    <textBlock ix="0">
      <textBlock ix="0">I valet lovade kds stora satsningar på sjukvården, av vilka det har blivit platt intet. I</textBlock>
      <textBlock ix="1">regeringsförklaringen lovades stopp för bistånd, som inte kunde förenas med en positiv utveckling för demokrati och mänskliga rättigheter. Därefter gav Alf Svensson exportkrediter till Kina, och näringsministern sändes på besök. I samband med krisuppgörelsen med Socialdemokraterna gick kds ut och påstod att Socialdemokraterna velat skära ned biståndet med tre miljarder kronor, dvs.</textBlock>
      <textBlock ix="2">dubbelt så mycket som man hade kommit överens om. I själva verket kom detta förslag från regeringskollegerna.</textBlock>
    </textBlock>
  </contentBlock>
  <contentBlock ix="587">
    <textBlock ix="0">
      <textBlock ix="0">Före valet lovade de nuvarande regeringspartierna att hyrorna inte skulle höjas. I praktiken har de i stället höjts kraftigt. Läkarnas etableringsfrihet har blivit viktigare än patienternas rätt till läkarvård.</textBlock>
      <textBlock ix="1">Det sägs i högtidliga deklarationer att den biologiska mångfalden skall värnas, men i verkligheten fortsätter artutrotningen.</textBlock>
      <textBlock ix="2">Miljöpolitiken har beskrivits med vackra ord, men handling saknas. Äganderätten skall skyddas i grundlag, men inte allemansrätten. Och hur ser den etik ut, som har kunnat låta politiken utformas så att arbetslösheten har fått skena i väg?</textBlock>
    </textBlock>
  </contentBlock>
  <contentBlock ix="588">
    <textBlock ix="0">
      <textBlock ix="0">Nåväl, inte heller mitt parti saknar fel och brister.</textBlock>
      <textBlock ix="1">Vi har också ett ansvar för att handlingarna inte når ordens styrka. Det kan gälla miljöpolitik, bistånd m.m.</textBlock>
    </textBlock>
  </contentBlock>
  <contentBlock ix="589">
    <textBlock ix="0">
      <textBlock ix="0">Kds har emellertid tagit på sig ett extra stort ansvar, eftersom man i strängt taget alla sammanhang hänvisar till kristen etik. Då krävs att man kan konkretisera vad man menar. Det borde också krävas att man medverkar i ett sammanhang, där man kan leva upp till utfästelserna. Det gör man inte i dag med det innehåll som jag uppfattar att begreppet kristen etik har.</textBlock>
    </textBlock>
  </contentBlock>
  <contentBlock ix="590">
    <textBlock ix="0">
      <textBlock ix="0">Anf. 52  KARL GUSTAF SJÖDIN (nyd):</textBlock>
    </textBlock>
  </contentBlock>
  <contentBlock ix="591">
    <textBlock ix="0">
      <textBlock ix="0">Herr talman! Den 17 oktober förra året höll jag mitt första anförande i denna kammare. Då liksom nu konstaterade jag att det var få talare anmälda i ämnet rättsfrågor och kriminalpolitik. Jag vill minnas att det var fem talare, varav tre var från Ny demokrati.</textBlock>
    </textBlock>
  </contentBlock>
  <contentBlock ix="592">
    <textBlock ix="0">
      <textBlock ix="0">I årets debatt har dessa frågor inte ens fått ett eget debattblock, utan hamnat i blocket med övriga frågor. Anledningen är givetvis att det är så få talare anmälda till ämnet rättsfrågor. Jag vill därför ställa en retorisk fråga. Är verkligen inte rättstryggheten ett viktigt område att debattera för kammarens ledamöter? Jag vågar inte tänka på vad brottsoffren känner inför ett sådant faktum.</textBlock>
    </textBlock>
  </contentBlock>
  <contentBlock ix="593">
    <textBlock ix="0">
      <textBlock ix="0">I det nationella läge vi nu befinner oss i med den värsta ekonomiska kris med medföljande arbetslöshet som det här landet lär ha upplevt sedan</textBlock>
      <textBlock ix="1">30-talet, är det lätt att man glömmer bort de fundamentala förutsättningarna för att ett socialt samhälle skall existera. Det gäller nämligen att garantera alla människors trygghet i samhället. I</textBlock>
      <textBlock ix="2">det samhället har alla människor självfallet lika värde.</textBlock>
    </textBlock>
  </contentBlock>
  <contentBlock ix="594">
    <textBlock ix="0">
      <textBlock ix="0">En av statens huvuduppgifter är att ge medborgarna fysisk trygghet och säkerhet. Den uppgiften har staten dock misslyckats med.</textBlock>
    </textBlock>
  </contentBlock>
  <contentBlock ix="595">
    <textBlock ix="0">
      <textBlock ix="0">Medborgarna har följaktligen med rätta ett mycket svagt förtroende för rättsmaskineriet. Det visar flera undersökningar. Det handlar nu om att återvinna medborgarnas förtroende. Under senare tid har det förekommit flera uppmärksammade fall av märkliga domar från domstolarna.</textBlock>
      <textBlock ix="1">Allmänhetens förtroende för domstolarna har blivit rekordlågt.</textBlock>
    </textBlock>
  </contentBlock>
  <contentBlock ix="596">
    <textBlock ix="0">
      <textBlock ix="0">Det går naturligtvis att göra något åt situationen.</textBlock>
      <textBlock ix="1">Det krävs ett resolut nytänkande som för det första syftar till att förhindra att barn och ungdomar begår brott. För det andra skall man vidta radikala åtgärder mot brottslingar som inte är mottagliga för vård eller annan samhällsinsats, dvs. det gäller att effektivt minska risken för att de begår nya brott.</textBlock>
      <textBlock ix="2">Dessutom är det nödvändigt med ett radikalt nytänkande i fråga om straffvärdet. Brott mot liv och hälsa bör självfallet väga tyngre vid straffmätningen än andra typer av brott.</textBlock>
    </textBlock>
  </contentBlock>
  <contentBlock ix="597">
    <textBlock ix="0">
      <textBlock ix="0">Justitiedepartementet har aviserat en hel del förslag till straffskärpningar och tillsatt professor</textBlock>
      <textBlock ix="1">Hans Klette för att se över straffskärpningspraxis.</textBlock>
      <textBlock ix="2">Arbetet skall vara klart i augusti 1993. Det är bra och kommer förhoppningsvis att leda vidare till en trovärdigare kriminalpolitik.</textBlock>
    </textBlock>
  </contentBlock>
  <contentBlock ix="598">
    <textBlock ix="0">
      <textBlock ix="0">Trots vallöftena från de nuvarande regeringspartierna har brottsligheten fortsatt att öka i stället för att minska. Brottsligheten skulle minska, liksom antalet rymningar från fängelserna.</textBlock>
      <textBlock ix="1">Det måste bli slut på svängdörrspolitiken, sade man i valrörelsen. Ord och utredningar är inte detsamma som handling. Jag ser fram emot de förslag som har aviserats och hoppas att riksdagen skall inse nödvändigheten av att åstadkomma en förändring.</textBlock>
    </textBlock>
  </contentBlock>
  <contentBlock ix="599">
    <textBlock ix="0">
      <textBlock ix="0">Herr talman! Därmed övergår jag till att redovisa en del förslag till åtgärder som Ny demokrati kommer att hävda i det fortsatta arbetet under detta riksmöte.</textBlock>
    </textBlock>
  </contentBlock>
  <contentBlock ix="600">
    <textBlock ix="0">
      <textBlock ix="0">Vi måste återupprätta allmänpreventionens övergripande betydelse. Det är alltså fråga om en återgång till vad som rådde före 1989 då 1 kap. 7 §</textBlock>
      <textBlock ix="1">togs bort i brottsbalken och ersattes med 29 och 30</textBlock>
      <textBlock ix="2">kap. i nämnda balk. Samhällets åtgärder måste grundas på allmänpreventionens övergripande betydelse. Detta skall klart framgå av lagtexten.</textBlock>
    </textBlock>
  </contentBlock>
  <contentBlock ix="601">
    <textBlock ix="0">
      <textBlock ix="0">Nya undersökningar visar att sexuella övergrepp mot barn ökar. Förutom den skärpning av straffpåföljden som skett och som kommer att kompletteras, bör fortbildning av domare, polis, åklagare och andra handläggare integreras och ske gemensamt. Kan inte samhället skydda våra barn och trygga deras utveckling, är krisen värre än den kris vi upplever just nu.</textBlock>
    </textBlock>
  </contentBlock>
  <contentBlock ix="602">
    <textBlock ix="0">
      <textBlock ix="0">Det ökande antalet brottsliga angrepp mot kvinnorna i samhället måste bli föremål för radikala åtgärder. Jag har lyssnat på kvinnornas anföranden här i kammaren, och så gott som alla har vidrört dessa saker i sina tal.</textBlock>
    </textBlock>
  </contentBlock>
  <contentBlock ix="603">
    <textBlock ix="0">
      <textBlock ix="0">Ny demokratis förslag är att snabbutreda förutsättningarna för hämtning till förhör inom 24</textBlock>
      <textBlock ix="1">timmar efter det att en kvinna anmält någon för brottsligt övergrepp liksom att man bör skynda på utredningen om elektronisk övervakning för gärningsmän som avtjänar påföljd för brott mot kvinnor. Detta skulle markera att samhället prioriterar åtgärder för att komma till rätta med problemen.</textBlock>
    </textBlock>
  </contentBlock>
  <contentBlock ix="604">
    <textBlock ix="0">
      <textBlock ix="0">Det bör dessutom bli enklare att avvisa och utvisa kriminella utländska medborgare.</textBlock>
    </textBlock>
  </contentBlock>
  <contentBlock ix="605">
    <textBlock ix="0">
      <textBlock ix="0">Slutligen efterlyser jag ''Europas bästa narkotikapolitik''. Det är nödvändigt att regering och riksdag ger tydliga signaler om att man står emot och motverkar det hot som narkotikaliberalerna utgör både här hemma och ute i Europa. En svensk effektiv modell skulle kunna bli en normmodell för hela Europa. Sverige kan redan inom ramen för EES-samarbetet och som blivande medlem i EG bidra med en restriktiv narkotikapolitik, till gagn för nya generationer i</textBlock>
      <textBlock ix="1">Europa.</textBlock>
    </textBlock>
  </contentBlock>
  <contentBlock ix="606">
    <textBlock ix="0">
      <textBlock ix="0">Dessa signaler skulle också utgöra ett stöd för RNS</textBlock>
      <textBlock ix="1">och FMN, dvs. Riksförbundet Narkotikafritt</textBlock>
      <textBlock ix="2">Samhälle och Föräldraföreningen Mot Narkotika, som gör ett fantastiskt arbete, inte minst som opinionsbildare.</textBlock>
    </textBlock>
  </contentBlock>
  <contentBlock ix="607">
    <textBlock ix="0">
      <textBlock ix="0">Ny demokrati ser positivt på det aviserade förslaget att införa fängelsestraff som påföljd för narkotikabrott som anses ringa. Det bidrar till åtgärder i kampen mot narkotikamissbruket.</textBlock>
    </textBlock>
  </contentBlock>
  <contentBlock ix="608">
    <textBlock ix="0">
      <textBlock ix="0">Kampen mot narkotika måste föras lika intensivt på alla plan och skydda den som skyddas skall, även om det innebär att man måste göra avkall på kraven på integritet för den som misstänks syssla med grov narkotikabrottslighet. I den kampen måste hemlig teknisk avlyssning, dvs. buggning, få stöd i lagen.</textBlock>
      <textBlock ix="1">Det lagstödet finns vad gäller telefonavlyssning.</textBlock>
      <textBlock ix="2">Buggning skall givetvis undergå samma kontroll, och i varje enskild begäran om buggning skall beslut fattas av domstol.</textBlock>
    </textBlock>
  </contentBlock>
  <contentBlock ix="609">
    <textBlock ix="0">
      <textBlock ix="0">Anf. 53  KJELL ELDENSJÖ (kds):</textBlock>
    </textBlock>
  </contentBlock>
  <contentBlock ix="610">
    <textBlock ix="0">
      <textBlock ix="0">Herr talman! Det är egentligen synd att det inte på talarlistan sätts ut vilka ämnen varje talare under</textBlock>
      <textBlock ix="1">Övriga frågor skall ta upp, så att man hade kunnat vara förberedd och kunnat replikera. Jag vill ändå något ta upp det som Berndt Ekholm nämnde.</textBlock>
    </textBlock>
  </contentBlock>
  <contentBlock ix="611">
    <textBlock ix="0">
      <textBlock ix="0">Det är intressant att Socialdemokraterna tar fram etik och moral här i debatten. Det är viktigt att vi över huvud taget tar upp de frågorna i samhällsdebatten.</textBlock>
    </textBlock>
  </contentBlock>
  <contentBlock ix="612">
    <textBlock ix="0">
      <textBlock ix="0">Visst finns det andra religioner och filosofier som också kan ha bra värden, men för mig syns det naturligt att vi i västvärlden, med den tradition vi har, för fram den kristna etiken som den grund vi bygger vårt samhälle på.</textBlock>
    </textBlock>
  </contentBlock>
  <contentBlock ix="613">
    <textBlock ix="0">
      <textBlock ix="0">Produktionen är naturligtvis ett medel för en industriell tillväxt som möjliggör en god välfärd för oss alla. Jag tycker därför att det är etiskt försvarbart att vi försöker ha en god produktion i landet.</textBlock>
    </textBlock>
  </contentBlock>
  <contentBlock ix="614">
    <textBlock ix="0">
      <textBlock ix="0">Ingen kunde ju heller egentligen ana att Sveriges ekonomi var i så dåligt skick att det mest angelägna för oss skulle vara att just få upp Sverige ur krisen.</textBlock>
      <textBlock ix="1">Därför har vi naturligtvis inte heller än så länge kommit så långt när det gäller sjukvården som vi inom kds hade önskat, men jag kan försäkra att denna fråga ligger högt på prioriteringslistan för oss.</textBlock>
    </textBlock>
  </contentBlock>
  <contentBlock ix="615">
    <textBlock ix="0">
      <textBlock ix="0">Herr talman! Jag skall nu gå över till det ämne som jag egentligen hade tänkt nämna litet om. Den ekonomiska krisen med höga räntenivåer, krispaket, arbetslöshet och annat, kostar både samhället och enskilda åtskilliga tusen per person och år. Denna börda ligger givetvis tungt över oss alla.</textBlock>
    </textBlock>
  </contentBlock>
  <contentBlock ix="616">
    <textBlock ix="0">
      <textBlock ix="0">Herr talman! Ett annat område där vi som medborgare förlorar många tusenlappar per person om beloppet slås ut på hela befolkningen är den tilltagande ekonomiska brottsligheten i vårt land.</textBlock>
      <textBlock ix="1">Det finns uppgifter som talar om att många tiotals miljarder kommer i orätta händer varje år genom denna typ av brottslighet. Detta är enligt mitt förmenande helt oacceptabelt, men företeelsen får sällan någon framskjuten plats i samhällsdebatten, trots att det på detta område finns en mycket stor samhällsekonomisk vinst att hämta.</textBlock>
    </textBlock>
  </contentBlock>
  <contentBlock ix="617">
    <textBlock ix="0">
      <textBlock ix="0">Av de ca 20 000 konkurserna per år anses det att</textBlock>
      <textBlock ix="1">75 % kan ha ekonomisk brottslighet som bakomvarande grundorsak. Polisens knappa resurser och därmed också oförmåga att tillräckligt snabbt verkställa utredningar i alla anmälda konkursärenden gör att konkursförvaltare många gånger tvekar inför eller avstår från att göra anmälan.</textBlock>
    </textBlock>
  </contentBlock>
  <contentBlock ix="618">
    <textBlock ix="0">
      <textBlock ix="0">Med tanke på ekobrottens utveckling och ekopolisens resurser kan det ifrågasättas om ekopoliser skall syssla med annat än vad de är utbildade och anställda för. Förstärkningar till bevakning vid fotbollsmatcher och andra ordningsuppgifter borde nog åstadkommas på annat sätt.</textBlock>
    </textBlock>
  </contentBlock>
  <contentBlock ix="619">
    <textBlock ix="0">
      <textBlock ix="0">Snarare är det väl så att det torde vara omöjligt att effektivt bekämpa den ekonomiska brottsligheten utan att tillföra ökade resurser. T.ex. behöver spaningsresurserna förstärkas avsevärt. Enligt kristdemokratisk mening måste också kompetensen hos både åklagarväsendet och polisen radikalt förbättras. Den tilltagande ekonomiska brottsligheten måste mötas med samma höga ekonomiska och juridiska kompetens som den ofta själv står för.</textBlock>
    </textBlock>
  </contentBlock>
  <contentBlock ix="620">
    <textBlock ix="0">
      <textBlock ix="0">Herr talman! Egentligen borde utökningen av resurser för ekobrottsbekämpning vara politiskt okontroversiellt, eftersom en sådan förstärkning är samhällsekonomiskt försvarbar. Allt utöver en ekonomisk utväxling av ett till ett är ju en förtjänst för samhället. Det borde ligga inom möjlighetens ram att genom rimlig ökning av bekämpningsinsatsen göra en samhällsekonomisk vinst på åtminstone flera miljarder per år, en inte föraktlig summa i dessa besparingstider. Till detta kommer naturligtvis den mycket viktiga aspekten att ökade insatser har en preventiv inverkan och minskar den ekonomiska brottsligheten, vilket givetvis är den primära uppgiften.</textBlock>
    </textBlock>
  </contentBlock>
  <contentBlock ix="621">
    <textBlock ix="0">
      <textBlock ix="0">Ett sammanförande av all den kompetens som behövs för bättre bekämpning av den ekonomiska brottsligheten är önskvärt. Om detta sedan sker genom inrättande av en speciell myndighet, genom en utökning av ekoroteln eller på annat sätt bör diskuteras och prövas på lämpligt sätt.</textBlock>
    </textBlock>
  </contentBlock>
  <contentBlock ix="622">
    <textBlock ix="0">
      <textBlock ix="0">Såvitt jag förstår pågår på regeringskansliet bearbetning av en utförd utredning om den ekonomiska brottsligheten. Det är med förväntan och tillförsikt vi inom kds ser fram emot vad som kommer att föreslås från Justitiedepartementet med anledning av utredningen. Man skulle också kunna tänka sig en parlamentarisk uppföljning av utredningen.</textBlock>
    </textBlock>
  </contentBlock>
  <contentBlock ix="623">
    <textBlock ix="0">
      <textBlock ix="0">Herr talman! Jag tänker nu utveckla några andra synpunkter med anledning av den ekonomiska brottslighetens tilltagande.</textBlock>
    </textBlock>
  </contentBlock>
  <contentBlock ix="624">
    <textBlock ix="0">
      <textBlock ix="0">De flesta grova brottslingar har inte blivit grova brottslingar på en gång, utan de har så att säga börjat i liten skala. Det är därför mycket viktigt att samhället ger mycket klara signaler redan tidigt i en människas brottskarriär, så att det förhoppningsvis inte blir någon sådan karriär över huvud taget.</textBlock>
    </textBlock>
  </contentBlock>
  <contentBlock ix="625">
    <textBlock ix="0">
      <textBlock ix="0">I kds har vi med tillfredsställelse noterat att justitieministern har samma inställning som vi själva när det gäller snatteri och butiksstölder.</textBlock>
      <textBlock ix="1">Sådan verksamhet får inte försiggå opåtalad.</textBlock>
      <textBlock ix="2">Utövarna måste fås att inse att inte ens småbrott lönar sig, annars blir den här typen av stölder lätt inkörsporten till grövre brottslighet.</textBlock>
    </textBlock>
  </contentBlock>
  <contentBlock ix="626">
    <textBlock ix="0">
      <textBlock ix="0">Enligt kristdemokratisk uppfattning är det inte tillräckligt att så att säga jaga brottslingar. Det är kanske ännu viktigare att tidigt hos de unga inpränta etiska regler och moral i levnadssätt.</textBlock>
    </textBlock>
  </contentBlock>
  <contentBlock ix="627">
    <textBlock ix="0">
      <textBlock ix="0">Skolan har i det sammanhanget naturligtvis en central uppgift att ge barn och ungdomar goda värderingar, värderingar som gör att brott ter sig som något helt främmande. Den kristna värderingsgrunden är för oss i västvärlden den mest naturliga att framhålla som idealbild.</textBlock>
    </textBlock>
  </contentBlock>
  <contentBlock ix="628">
    <textBlock ix="0">
      <textBlock ix="0">Anf. 54  BERNDT EKHOLM (s) replik:</textBlock>
    </textBlock>
  </contentBlock>
  <contentBlock ix="629">
    <textBlock ix="0">
      <textBlock ix="0">Herr talman! Jag delar Kjell Eldensjös uppfattning att det är olyckligt att vi inte har rubriceringar på anförandena så att vi kan få till stånd en debatt. Det är på ett sätt ganska meningslöst att komma till kammaren och sedan inte kunna debattera på grund av sådana misstag.</textBlock>
    </textBlock>
  </contentBlock>
  <contentBlock ix="630">
    <textBlock ix="0">
      <textBlock ix="0">Kjell Eldensjö säger att den kristna etiken skulle vara en naturlig grund för västerlandet. Det är riktigt om man ser det historiskt, men vill lever ju nu i ett samhälle där det har hänt oerhört mycket under 1900-talet. Vi har haft omfattande folkomflyttningar, och som en följd av det har samhället i sin helhet blivit pluralistiskt. Då är det ganska rimligt att man har en mer vid syn på vilken etik vi skall praktisera, något som man snarare skulle kunna likna vid en humanistisk etik. Inom den humanistiska etiken skall naturligtvis den kristna etiken ha sin plats.</textBlock>
    </textBlock>
  </contentBlock>
  <contentBlock ix="631">
    <textBlock ix="0">
      <textBlock ix="0">Jag tycker emellertid att det är fel att bortse från att det finns människor som har andra uppfattningar om samhället och relationen människor emellan.</textBlock>
      <textBlock ix="1">Naturligtvis måste etiken ändå grunda sig på demokrati och en humanistisk syn. Det är givet.</textBlock>
    </textBlock>
  </contentBlock>
  <contentBlock ix="632">
    <textBlock ix="0">
      <textBlock ix="0">Jag talade i mitt anförande egentligen inte om produktionen, utan jag påpekade att kds-ledaren har sagt att produktionsförmågan inte skall bestämma det mänskliga värdet. Det är en uppfattning som jag delar, men jag tycker att politiken nu går i riktning mot att vi skall sätta värde på människorna efter vad de kan skapa. Det är en mycket, mycket farlig utveckling som ligger i förlängningen av det, där också egoismen kan få sitt utrymme. Jag tycker därför att vi skall vara uppmärksamma på detta.</textBlock>
    </textBlock>
  </contentBlock>
  <contentBlock ix="633">
    <textBlock ix="0">
      <textBlock ix="0">Anf. 55  KJELL ELDENSJÖ (kds) replik:</textBlock>
    </textBlock>
  </contentBlock>
  <contentBlock ix="634">
    <textBlock ix="0">
      <textBlock ix="0">Herr talman! Vi skall naturligtvis inte värdesätta människorna efter vad de lyckas åstadkomma produktionsmässigt. Varje människa är ju unik och har ett eget värde, och hennes liv är lika mycket värt som varje annan människas liv.</textBlock>
    </textBlock>
  </contentBlock>
  <contentBlock ix="635">
    <textBlock ix="0">
      <textBlock ix="0">Vi har en kristen tradition i vårt land och lagar som är byggda på de kristna värderingarna. Jag tycker därför att vi bör värna om denna tradition. Sedan kommer det också in olika kulturer och olika religioner i vårt land. Vi har ju religionsfrihet i</textBlock>
      <textBlock ix="1">Sverige, och det skall vi också ha.</textBlock>
    </textBlock>
  </contentBlock>
  <contentBlock ix="636">
    <textBlock ix="0">
      <textBlock ix="0">Anf. 56  BERNDT EKHOLM (s) replik:</textBlock>
    </textBlock>
  </contentBlock>
  <contentBlock ix="637">
    <textBlock ix="0">
      <textBlock ix="0">Herr talman! Jag uppfattar kds budskap som att man vill utesluta andra värderingar när vi formar det gemensamma samhälle som vi faktiskt skall leva i här i Sverige. Det är en farlig utveckling, och den kan leda till konfrontation på grund av att andra människor känner sig utestängda därför att deras värderingar anses vara fel. Vi skall därför vara väldigt försiktiga. Det är också som jag ser det en del av en kristen etik, en del av kärleksetiken, att vi skall vara väldigt varsamma och akta oss för att stämpla andra uppfattningar som felaktiga när vi talar om etik.</textBlock>
    </textBlock>
  </contentBlock>
  <contentBlock ix="638">
    <textBlock ix="0">
      <textBlock ix="0">Om man går ut så hårt som kds gör nu i den etiska debatten måste man också visa att man kan leva upp till vad man säger, och jag tycker faktiskt att det i det sammanhanget finns mycket övrigt att önska från den borgerliga regeringens sida.</textBlock>
    </textBlock>
  </contentBlock>
  <contentBlock ix="639">
    <textBlock ix="0">
      <textBlock ix="0">Anf. 57  KJELL ELDENSJÖ (kds) replik:</textBlock>
    </textBlock>
  </contentBlock>
  <contentBlock ix="640">
    <textBlock ix="0">
      <textBlock ix="0">Herr talman! Jag håller naturligtvis med om att man måste vara aktsam i de här sammanhangen, men jag vill samtidigt återigen påpeka att man måste skilja mellan religion och vilken etik man bygger ett samhälle på. Jag menar ändå att den tradition av kristen etik som vi har här i västerlandet är den som vi också fortsättningsvis skall bygga vårt samhälle på.</textBlock>
    </textBlock>
  </contentBlock>
  <contentBlock ix="641">
    <textBlock ix="0">
      <textBlock ix="0">Anf. 58  KARL GUSTAF SJÖDIN (nyd)</textBlock>
      <textBlock ix="1">replik:</textBlock>
    </textBlock>
  </contentBlock>
  <contentBlock ix="642">
    <textBlock ix="0">
      <textBlock ix="0">Herr talman! Den uppräkning jag gjorde i mitt anförande var inte i någon prioriterad ordning, utan det var en redovisning av en del förslag som</textBlock>
      <textBlock ix="1">Ny demokrati kommer att försöka få förståelse för på ett seriöst sätt i det fortsatta riksdagsarbetet.</textBlock>
    </textBlock>
  </contentBlock>
  <contentBlock ix="643">
    <textBlock ix="0">
      <textBlock ix="0">Beträffande ekonomisk brottslighet tog Ny demokrati initiativ till att ett socialdemokratiskt förslag om finanspolis genomfördes i riksdagen, och vad jag minns sade man från kds håll ingenting om detta, vare sig i utskottet eller här i kammaren.</textBlock>
      <textBlock ix="1">Denna finanspolis kommer nu att ta hand om viss ekonomisk brottslighet, dvs. grova bankbedrägerier och tvättning av pengar åtkomna genom brott. Det är litet paradoxalt att kds säger att man i mycket hög grad stödjer bekämpningen av ekonomisk brottslighet när man inte är benägen att stödja förslag som innebär nytänkande. Man sade från borgerligt håll att man avvaktade en utredning som pågick i departementet, men jag kunde redogöra för att man t.o.m. eventuellt kunde tjäna in de pengar som det skulle innebära att tillsätta en sådan finanspolis. Kds var ganska tyst i den debatten.</textBlock>
    </textBlock>
  </contentBlock>
  <contentBlock ix="644">
    <textBlock ix="0">
      <textBlock ix="0">Anf. 59  KJELL ELDENSJÖ (kds) replik:</textBlock>
    </textBlock>
  </contentBlock>
  <contentBlock ix="645">
    <textBlock ix="0">
      <textBlock ix="0">Herr talman! Jag tycker att jag har gett ganska klara signaler om var vi står när det gäller bekämpningen av den ekonomiska brottsligheten.</textBlock>
      <textBlock ix="1">Det är alldeles riktigt att det pågår en utredning i departementet. Vi ville avvakta vad denna kom fram till. Jag hoppas verkligen att utredningen kommer fram till förslag, annars kommer vi att återkomma i den här frågan. Det är vår avsikt.</textBlock>
    </textBlock>
  </contentBlock>
  <contentBlock ix="646">
    <textBlock ix="0">
      <textBlock ix="0">Anf. 60  JOHN BOUVIN (nyd):</textBlock>
    </textBlock>
  </contentBlock>
  <contentBlock ix="647">
    <textBlock ix="0">
      <textBlock ix="0">Herr talman! Riksdagsledamöter! I morgon är det ett år sedan jag stod här och talade om rättssäkerheten, som jag anser är en av grundstenarna för att en demokrati över huvud taget skall fungera.</textBlock>
    </textBlock>
  </contentBlock>
  <contentBlock ix="648">
    <textBlock ix="0">
      <textBlock ix="0">Nu har alltså ett år gått. Och vad har vi sett? Jo, ännu värre rättsövergrepp. Jag kan använda hela taletiden till upprepningar. Men det är ju totalt meningslöst. Jag känner att det är nästan totalt meningslöst att över huvud taget stå här och tala.</textBlock>
      <textBlock ix="1">Men skam den som ger sig!</textBlock>
    </textBlock>
  </contentBlock>
  <contentBlock ix="649">
    <textBlock ix="0">
      <textBlock ix="0">Bl.a. sade jag så här i början av mitt anförande för ett år sedan:</textBlock>
    </textBlock>
  </contentBlock>
  <contentBlock ix="650">
    <textBlock ix="0">
      <textBlock ix="0">''Men, tyvärr, Sverige är en byråkratisk diktatur, där lag och rätt har satts ur spel. Det är vad den vanliga människan tycker och tänker om Sverige i dag. Tyvärr har även utländsk massmedia börjat använda detta begrepp. Vi i Sverige måste börja vakna till.''</textBlock>
    </textBlock>
  </contentBlock>
  <contentBlock ix="651">
    <textBlock ix="0">
      <textBlock ix="0">I min enfald trodde jag att vi skulle vakna till. Men inte gör vi det. Vi kör på i samma spår, och vi eliminerar t.o.m. riksdagen. Den behövs ju inte längre. Det har jag också sagt en gång tidigare.</textBlock>
    </textBlock>
  </contentBlock>
  <contentBlock ix="652">
    <textBlock ix="0">
      <textBlock ix="0">Jag skall upprepa litet mera:</textBlock>
    </textBlock>
  </contentBlock>
  <contentBlock ix="653">
    <textBlock ix="0">
      <textBlock ix="0">''Bristerna i rättssystemet kännetecknas av nitiskt, formalistiskt fögderi och förmynderi mot de små, ensamma och svaga i samhället. Det gränsar ibland till rena, rama trakasserierna och det har dessutom gjort oärlighet och förljugenhet till dygd och eliminerat personligt ansvar.''</textBlock>
    </textBlock>
  </contentBlock>
  <contentBlock ix="654">
    <textBlock ix="0">
      <textBlock ix="0">Jag tycker att jag träffade ganska rätt när jag sade detta för ett år sedan. Var har vi då nyckeln till det som hänt i Sverige under de senaste 20--30 åren?</textBlock>
      <textBlock ix="1">Här talar man väldigt mycket om den enda vägen, den tredje vägen, återvändsgränden och allt vad det nu är. Jag vill påstå att nyckeln finns i Sveriges</textBlock>
      <textBlock ix="2">Rikes Lag. Det är en bok på 3 000 sidor. Jag skall läsa upp litet ur denna bok. Det är nästan så att jag känner mig som en präst. Det är ju lika klent med besökare i båda sammanhangen. I alla fall står det så här i 1 kap., 1 §, regeringsformen, som är en av</textBlock>
      <textBlock ix="3">Sveriges fyra grundlagar:</textBlock>
    </textBlock>
  </contentBlock>
  <contentBlock ix="655">
    <textBlock ix="0">
      <textBlock ix="0">''All offentlig makt i Sverige utgår från folket.''</textBlock>
    </textBlock>
  </contentBlock>
  <contentBlock ix="656">
    <textBlock ix="0">
      <textBlock ix="0">I 1 kap., 2 § står det:</textBlock>
    </textBlock>
  </contentBlock>
  <contentBlock ix="657">
    <textBlock ix="0">
      <textBlock ix="0">''Den offentliga makten skall utövas med respekt för alla människors lika värde och för den enskilda människans frihet och värdighet.''</textBlock>
    </textBlock>
  </contentBlock>
  <contentBlock ix="658">
    <textBlock ix="0">
      <textBlock ix="0">Jag måste också citera ur 2 kap., 1 §:</textBlock>
    </textBlock>
  </contentBlock>
  <contentBlock ix="659">
    <textBlock ix="0">
      <textBlock ix="0">''Varje medborgare är gentemot det allmänna tillförsäkrad</textBlock>
    </textBlock>
  </contentBlock>
  <contentBlock ix="660">
    <textBlock ix="0">
      <textBlock ix="0">1. yttrandefrihet: frihet att i tal, skrift eller bild eller på annat sätt meddela upplysningar samt uttrycka tankar, åsikter och känslor.''</textBlock>
    </textBlock>
  </contentBlock>
  <contentBlock ix="661">
    <textBlock ix="0">
      <textBlock ix="0">Det är vad jag tänker göra. Jag påstår följande.</textBlock>
      <textBlock ix="1">Antingen är det fel på lagboken, eller också är det fel på domstolsväsendet. Eller, hemska tanke, kan det vara fel på oss här i kammaren? Det kanske är det mest troliga. Det här är alltså helt fantastiskt.</textBlock>
      <textBlock ix="2">Det är ju vi som har skapat denna lagbok. Jag vill ge ytterligare ett exempel på vad vi har skapat. Det gäller en ypperlig generalklausul -- Lidbommare, eller vad det nu kallas.</textBlock>
    </textBlock>
  </contentBlock>
  <contentBlock ix="662">
    <textBlock ix="0">
      <textBlock ix="0">På s. 444 finns handelsbalkens avtalslag -- och den kan kanske användas när det gäller fallskärmsavtalen för bankgubbarna i Nordbanken t.ex., som rusar i väg med miljoner genom sina avtalsvillkor. Lyssna nu väldigt noga, så skall ni få höra på ''grejer''. Hur en domare kan döma efter detta kan man undra över?</textBlock>
    </textBlock>
  </contentBlock>
  <contentBlock ix="663">
    <textBlock ix="0">
      <textBlock ix="0">I 36 §, avtalslagen, står följande:</textBlock>
    </textBlock>
  </contentBlock>
  <contentBlock ix="664">
    <textBlock ix="0">
      <textBlock ix="0">''Avtalsvillkor får jämkas eller lämnas utan avseende, om villkoret är oskäligt med hänsyn till avtalets innehåll, omständigheterna vid avtalets tillkomst, senare inträffade förhållanden och omständigheterna i övrigt. Har villkoret sådan betydelse för avtalet att det icke skäligen kan krävas att detta i övrigt skall gälla med oförändrat innehåll, får avtalet jämkas även i annat hänseende eller i sin helhet lämnas utan avseende.''</textBlock>
    </textBlock>
  </contentBlock>
  <contentBlock ix="665">
    <textBlock ix="0">
      <textBlock ix="0">Vilken femetta! Vi kan alltså göra vad vi vill med denna lag. Det är ju inga problem. Det är bara att verka, att sätta i gång. Men det gör man inte, utan denna bok är ett skyddsnät för oss i riksdagen och för alla myndigheter. Men den vanliga lilla människan, henne eller honom, bryr vi oss inte om.</textBlock>
      <textBlock ix="1">Jag tycker faktiskt att det är ganska bedrövligt.</textBlock>
    </textBlock>
  </contentBlock>
  <contentBlock ix="666">
    <textBlock ix="0">
      <textBlock ix="0">Jag har en liten utmaning till konstitutionsutskottets medlemmar. På tisdag skall de behandla en motion. Vi får väl se om det då finns litet kurage i den besättningen. I dag har jag lämnat en text till konstitutionsutskottets ledamöter. Jag skall läsa upp den här, så finns den på flera ställen:</textBlock>
    </textBlock>
  </contentBlock>
  <contentBlock ix="667">
    <textBlock ix="0">
      <textBlock ix="0">Med anledning av ert granskande av motion</textBlock>
      <textBlock ix="1">1991/92:K517 på tisdag den 20 oktober vill jag för säkerhets skull medsända ytterligare litet material som påvisar den absoluta nödvändigheten av att tillsätta en medborgarrättskommission. I och för sig skulle det inte behövas mera material, ty jag vet att ett flertal av er ledamöter av KU redan fått en personlig framställning om två av fallen. Era kommentarer har varit samstämmiga, nämligen:</textBlock>
      <textBlock ix="2">Detta kan inte ha skett i Sverige.</textBlock>
    </textBlock>
  </contentBlock>
  <contentBlock ix="668">
    <textBlock ix="0">
      <textBlock ix="0">Lycka till konstitutionsutskottets medlemmar tisdagen den 20 oktober! Sedan får vi se om det finns litet kurage i denna kammare.</textBlock>
    </textBlock>
  </contentBlock>
  <contentBlock ix="669">
    <textBlock ix="0">
      <textBlock ix="0">Anf. 61  HARRIET COLLIANDER (nyd):</textBlock>
    </textBlock>
  </contentBlock>
  <contentBlock ix="670">
    <textBlock ix="0">
      <textBlock ix="0">Herr talman! Rubriken på mitt anförande lyder:</textBlock>
      <textBlock ix="1">Det är dags att införa fri radio i Sverige.</textBlock>
    </textBlock>
  </contentBlock>
  <contentBlock ix="671">
    <textBlock ix="0">
      <textBlock ix="0">I går blev lagrådsremissen för den nya privata lokalradion offentlig, och i början av november kommer propositionen till riksdagen. Om den accepteras av riksdagen kommer vi att ha tre radiolagar -- nämligen radiolagen, närradiolagen och den nya privata lokalradiolagen.</textBlock>
    </textBlock>
  </contentBlock>
  <contentBlock ix="672">
    <textBlock ix="0">
      <textBlock ix="0">Vi i Ny demokrati begriper inte varför det skall vara tre radiolagar. Varför kan inte Sverige ha en radiolag, som omfattar stora och små radiostationer, i stället för en lagstiftning som är differentierad efter vem som sänder -- alltså om det är staten, en förening eller en fysisk person? När det nu finns en majoritet i riksdagen för att införa reklam i närradion finns det ännu mindre skäl än tidigare att behålla en differentierad lagstiftning.</textBlock>
    </textBlock>
  </contentBlock>
  <contentBlock ix="673">
    <textBlock ix="0">
      <textBlock ix="0">Det är nyttigt tankeväckande att dra paralleller beträffande tidningarnas och etermediernas villkor.</textBlock>
      <textBlock ix="1">Politikerna förlorade inflytandet över tidningarna vid 1800-talets mitt. När så radion kom på 1920-</textBlock>
      <textBlock ix="2">talet startade en ny kamp. Den kampen är ännu inte avslutad. Här står Ny demokrati för principen om full yttrandefrihet för medborgarna. Därför anser vi -- på fullaste allvar -- att politikerna och staten inte skall blanda sig i medierna.</textBlock>
    </textBlock>
  </contentBlock>
  <contentBlock ix="674">
    <textBlock ix="0">
      <textBlock ix="0">Lek med tanken att vi utifrån politikers gängse syn på radio och TV skulle starta det nya tidningsmediet. Då skulle vi stifta en lag för statliga</textBlock>
      <textBlock ix="1">Post-  och Inrikes Tidningar, en lag för privata tidningar och en lag för föreningsblad. De privata tidningarna skulle få betala en ''saftig''</textBlock>
      <textBlock ix="2">koncessionsavgift till staten förutom hyran för tryckpressen. Men den statliga tidningen skulle bekostas genom en avgift som togs ut av medborgarna för innehavet av postlåda. Folk från den statliga kontrollmyndigheten i Kiruna skulle gå runt och kontrollera i portuppgångarna om det fanns postlåda. Efter åtta år, när koncessionstiden gått ut, skulle tidningsägaren inte vara säker på att få fortsätta att ge ut sin tidning.</textBlock>
    </textBlock>
  </contentBlock>
  <contentBlock ix="675">
    <textBlock ix="0">
      <textBlock ix="0"/>
      <textBlock ix="1">Tidningslagarna skulle också reglera hur många procent nationella och lokala artiklar som skulle finnas i tidningen liksom hur stor andel av tidningen som fick vara reklam och på vilka sidor det fick finnas reklam. Lagarna skulle också reglera vem som fick äga tidningarna.</textBlock>
    </textBlock>
  </contentBlock>
  <contentBlock ix="676">
    <textBlock ix="0">
      <textBlock ix="0">Om vi i denna kammare tycker att det är så här vi skall tänka i yttrandefrihetsfrågor som rör medierna, skall vi naturligtvis hälsa den nya lagen om privat lokalradio med acklamation.</textBlock>
    </textBlock>
  </contentBlock>
  <contentBlock ix="677">
    <textBlock ix="0">
      <textBlock ix="0">I stället för att ha detta lappverk med tre lagar anser</textBlock>
      <textBlock ix="1">Ny demokrati att det nu är hög tid att ta ett helhetsgrepp och åstadkomma en generellt verkande radiolagstiftning. Vi är inte ensamma om att ha denna åsikt. Den delas nämligen av ingen mindre än lagrådet, som den 5 mars i samband med turerna kring TV 4-lagstiftningen sade att ''hela den nuvarande etermedialagstiftningen står i strid med regeringsformen 2 kap §§ 12 och 13''. Ny demokrati hävdar också, jämte många andra, att den står i strid med Europakonventionens artiklar 10, 13 och</textBlock>
      <textBlock ix="2">14 samt med FN-konventionens artiklar 19 och 30.</textBlock>
    </textBlock>
  </contentBlock>
  <contentBlock ix="678">
    <textBlock ix="0">
      <textBlock ix="0">Herr talman! I Sverige har vi lyssnat på radio i 70</textBlock>
      <textBlock ix="1">år. Vi är är utbildade och upplysta medborgare, och vi tilltros att läsa fria tidningar. Nu är det dags att vi också tilltros att vrida på radioapparaternas frekvensvalsknappar och lyssna på fri radio. Vi vill ha en ny radiolag där alla aktörer jämställs, där radiosändning betraktas som en kommunikationsfråga och där politikerna ställs utanför.</textBlock>
    </textBlock>
  </contentBlock>
  <contentBlock ix="679">
    <textBlock ix="0">
      <textBlock ix="0">Anf. 62  KENNETH ATTEFORS (nyd):</textBlock>
    </textBlock>
  </contentBlock>
  <contentBlock ix="680">
    <textBlock ix="0">
      <textBlock ix="0">Herr talman! Som siste talare skall jag fatta mig kort.</textBlock>
    </textBlock>
  </contentBlock>
  <contentBlock ix="681">
    <textBlock ix="0">
      <textBlock ix="0">Jag och mitt parti är djupt oroade av utvecklingen inom SAS/Linjeflyg-koncernen.</textBlock>
    </textBlock>
  </contentBlock>
  <contentBlock ix="682">
    <textBlock ix="0">
      <textBlock ix="0">När Ny demokrati utan protester gick med på en sammanslagning av SAS och Linjeflyg var det med tanke på att Sverige behövde ett stort konkurrenskraftigt flygbolag, när Sverige nu eventuellt skulle gå med i EG. Vi kommer att få mer konkurrens från Lufthansa, Air France och andra stora flygbolag.</textBlock>
    </textBlock>
  </contentBlock>
  <contentBlock ix="683">
    <textBlock ix="0">
      <textBlock ix="0">Vi gick inte med på att SAS köpte Linjeflyg.</textBlock>
      <textBlock ix="1">Linjeflyg var ett flygbolag med likviditetsproblem.</textBlock>
      <textBlock ix="2">Som en marknadsanpassad politiker hade jag då naturligtvis hellre låtit Linjeflyg gå i konkurs, för att sedan köpa det billigt. Men, som sagt, det var med tanke på att Sverige behövde ett starkt flygbolag i konkurrens med europeiska flygbolag som vi inte protesterade mot en fusion av de båda bolagen.</textBlock>
    </textBlock>
  </contentBlock>
  <contentBlock ix="684">
    <textBlock ix="0">
      <textBlock ix="0">Det har nu uppdagats att SAS-piloterna och en del andra ser sig som köpare av Linjeflyg. SAS-</textBlock>
      <textBlock ix="1">piloterna har fel i detta. Jag skulle förmoda att flertalet av kammarens ledamöter, i alla fall de som är här, ser det hela som en fusion, precis som jag gör.</textBlock>
    </textBlock>
  </contentBlock>
  <contentBlock ix="685">
    <textBlock ix="0">
      <textBlock ix="0">Eftersom jag som en av folkets representanter ser det på detta sätt, borde piloterna från båda bolagen behandlas lika vid en eventuell rationalisering av det gemensamma bolaget. Nu har emellertid SAS-</textBlock>
      <textBlock ix="1">piloterna lyckats att få det till att SAS-piloterna är</textBlock>
      <textBlock ix="2">A-laget och att Linjeflygs piloter är B-laget. Detta är enligt mitt sätt att se helt absurt.</textBlock>
    </textBlock>
  </contentBlock>
  <contentBlock ix="686">
    <textBlock ix="0">
      <textBlock ix="0">Stämningen inom bolagen är nu så upprörd att det har blivit ett säkerhetsproblem, tycker jag. Det finns ett antal yrkeskategorier som inte borde få bli upprörda av yttre detaljer alltför ofta. Det är bl.a.</textBlock>
      <textBlock ix="1">hjärtkirurger och piloter.</textBlock>
    </textBlock>
  </contentBlock>
  <contentBlock ix="687">
    <textBlock ix="0">
      <textBlock ix="0">Jag tar nu tillfället i akt och låter meddela att riksdagen är fullt medveten om den säkerhetsrisk som denna konflikt utgör på flygningarna i Sverige och utrikes. Jag kommer personligen att undersöka orsakerna till incidenter inom SAS/Linjeflyg under den närmaste tiden, eller till dess personalproblemen är lösta.</textBlock>
    </textBlock>
  </contentBlock>
  <contentBlock ix="688">
    <textBlock ix="0">
      <textBlock ix="0">Skulle jag finna att någon incident har inträffat på grund av bråkande och oroade piloter, kommer jag att påpeka företagsledningarnas ansvar för ett händelseförlopp som åtminstone inte jag ställer mig bakom.</textBlock>
    </textBlock>
  </contentBlock>
  <contentBlock ix="689">
    <textBlock ix="0">
      <textBlock ix="0">Till sist vill jag säga, herr talman, att jag hoppas att ledningarna för SAS, Linjeflyg, fackförbund m.fl.</textBlock>
      <textBlock ix="1">tar sitt ansvar i denna fråga och ser till att alla piloter behandlas lika i denna företagsfusion.</textBlock>
    </textBlock>
  </contentBlock>
  <contentBlock ix="690">
    <textBlock ix="0">
      <textBlock ix="0">Den allmänpolitiska debatten var härmed avslutad.</textBlock>
    </textBlock>
  </contentBlock>
  <contentBlock ix="691">
    <textBlock ix="0">
      <textBlock ix="0">5 §  Bordläggning</textBlock>
    </textBlock>
  </contentBlock>
  <contentBlock ix="692">
    <textBlock ix="0">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="693">
    <textBlock ix="0">
      <textBlock ix="0">Propositionerna</textBlock>
    </textBlock>
  </contentBlock>
  <contentBlock ix="694">
    <textBlock ix="0">
      <textBlock ix="0">1992/93:69 Ombildning av föreningsbanker</textBlock>
    </textBlock>
  </contentBlock>
  <contentBlock ix="695">
    <textBlock ix="0">
      <textBlock ix="0">1992/93:91 Vissa ekonomiska frågor som gäller inlandsbanan</textBlock>
    </textBlock>
  </contentBlock>
  <contentBlock ix="696">
    <textBlock ix="0">
      <textBlock ix="0">Skrivelse</textBlock>
    </textBlock>
  </contentBlock>
  <contentBlock ix="697">
    <textBlock ix="0">
      <textBlock ix="0">1992/93:20 1992 års redogörelse för de statliga företagen</textBlock>
    </textBlock>
  </contentBlock>
  <contentBlock ix="698">
    <textBlock ix="0">
      <textBlock ix="0">Redogörelse</textBlock>
    </textBlock>
  </contentBlock>
  <contentBlock ix="699">
    <textBlock ix="0">
      <textBlock ix="0">1992/93:RR1 Riksdagens revisorers verksamhetsberättelse för budgetåret 1991/92</textBlock>
    </textBlock>
  </contentBlock>
  <contentBlock ix="700">
    <textBlock ix="0">
      <textBlock ix="0">6 §  Anmälan om interpellationer</textBlock>
    </textBlock>
  </contentBlock>
  <contentBlock ix="701">
    <textBlock ix="0">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="702">
    <textBlock ix="0">
      <textBlock ix="0">den 14 oktober</textBlock>
    </textBlock>
  </contentBlock>
  <contentBlock ix="703">
    <textBlock ix="0">
      <textBlock ix="0">1992/93:10 av Kristina Svensson (s) till statsrådet</textBlock>
      <textBlock ix="1">Alf Svensson om biståndet till Vietnam:</textBlock>
    </textBlock>
  </contentBlock>
  <contentBlock ix="704">
    <textBlock ix="0">
      <textBlock ix="0">Vietnamn har sedan flera år målmedvetet genomfört en utveckling från en centraliserad ekonomi mot ''reglerad marknadsekonomi''.</textBlock>
    </textBlock>
  </contentBlock>
  <contentBlock ix="705">
    <textBlock ix="0">
      <textBlock ix="0">Vietnam har även antagit en ny konstitution. Den är inte lika revolutionerande, men den ger förutsättningar för demokratisering och politisk pluralism.</textBlock>
    </textBlock>
  </contentBlock>
  <contentBlock ix="706">
    <textBlock ix="0">
      <textBlock ix="0">Denna kursändring av det ekonomiska systemet och detta embryo till förändringar i det politiska systemet behöver dock internationellt stöd för att bli framgångsrika.</textBlock>
    </textBlock>
  </contentBlock>
  <contentBlock ix="707">
    <textBlock ix="0">
      <textBlock ix="0">Vietnamn är medlem i Världsbanken och</textBlock>
      <textBlock ix="1">Internationella valutafonden, men man får fortfarande inga lån på grund av att Vietnams ansökningar blockeras av USA.</textBlock>
    </textBlock>
  </contentBlock>
  <contentBlock ix="708">
    <textBlock ix="0">
      <textBlock ix="0">Den amerikanska embargopolitiken utgör förmodligen det största hotet mot den nu påbörjade omorienteringen av landets ekonomiska politik.</textBlock>
    </textBlock>
  </contentBlock>
  <contentBlock ix="709">
    <textBlock ix="0">
      <textBlock ix="0">Minskat bistånd äventyrar på samma sätt Vietnams möjligheter att genomföra den nya ekonomiska politiken. Det är med förvåning man i Vietnam konstaterat att Sverige nu sänker sitt bistånd i ett för landet avgörande skede.</textBlock>
    </textBlock>
  </contentBlock>
  <contentBlock ix="710">
    <textBlock ix="0">
      <textBlock ix="0">Biståndsministern har nyligen besökt Vietnam och på plats kunnat bilda sig en uppfattning om den pågående ekonomiska omorienteringen och det behov av internationellt stöd som landet alltjämt har.</textBlock>
    </textBlock>
  </contentBlock>
  <contentBlock ix="711">
    <textBlock ix="0">
      <textBlock ix="0">Jag vill därför fråga biståndsministern:</textBlock>
    </textBlock>
  </contentBlock>
  <contentBlock ix="712">
    <textBlock ix="0">
      <textBlock ix="0">Är biståndsministern nu beredd genom fortsatt svenskt bistånd att offensivt stödja Vietnams politiska och ekonomiska omvandling?</textBlock>
    </textBlock>
  </contentBlock>
  <contentBlock ix="713">
    <textBlock ix="0">
      <textBlock ix="0">På vilket sätt agerar den svenska regeringen för att normalisera Vietnams relationer till Världsbanken och Internationella valutafonden?</textBlock>
    </textBlock>
  </contentBlock>
  <contentBlock ix="714">
    <textBlock ix="0">
      <textBlock ix="0">1992/93:11 av Ulla Pettersson (s) till arbetsmarknadsministern om arbetsmarknadssituationen på Gotland:</textBlock>
    </textBlock>
  </contentBlock>
  <contentBlock ix="715">
    <textBlock ix="0">
      <textBlock ix="0">På Gotland står 14 % av arbetskraften utanför den ordinarie arbetskraften. Byggarbetslösheten blir enligt Länsarbetsnämndens beräkningar 25--30 %</textBlock>
      <textBlock ix="1">om inget görs. Gotlands kommun tillhör förlorarna i omläggningen av skatteutjämningssystemet och kommer att minska antalet anställda med ca 500</textBlock>
      <textBlock ix="2">personer.</textBlock>
    </textBlock>
  </contentBlock>
  <contentBlock ix="716">
    <textBlock ix="0">
      <textBlock ix="0">Mot bakgrund av denna situation vill jag ställa följande frågor.</textBlock>
    </textBlock>
  </contentBlock>
  <contentBlock ix="717">
    <textBlock ix="0">
      <textBlock ix="0">1.  Är regeringen beredd att snabbt och i positiv anda pröva förslaget från Länsarbetsnämnden om att göra Gotland till stödområde?</textBlock>
    </textBlock>
  </contentBlock>
  <contentBlock ix="718">
    <textBlock ix="0">
      <textBlock ix="0">2.  Är regeringen beredd att medverka till en snabb start av uppförandet av en ny högskolebyggnad i</textBlock>
      <textBlock ix="1">Visby?</textBlock>
    </textBlock>
  </contentBlock>
  <contentBlock ix="719">
    <textBlock ix="0">
      <textBlock ix="0">3.  Har regeringen andra planer för att förbättra arbetsmarknadssituationen på Gotland?</textBlock>
    </textBlock>
  </contentBlock>
  <contentBlock ix="720">
    <textBlock ix="0">
      <textBlock ix="0">1992/93:12 av Margareta Winberg (s) till statsrådet</textBlock>
      <textBlock ix="1">Reidunn Laurén om principen vid tillsättning av tjänster:</textBlock>
    </textBlock>
  </contentBlock>
  <contentBlock ix="721">
    <textBlock ix="0">
      <textBlock ix="0">Vid tillsättandet av en sekreterarbefattning i en statlig utredning har regeringen vägrat utnämna den mest meriterade bland de sökande, tillika den ende kompetente bland dessa.</textBlock>
    </textBlock>
  </contentBlock>
  <contentBlock ix="722">
    <textBlock ix="0">
      <textBlock ix="0">Motiveringen har varit att den sökande haft en icke närmare definierad anknytning till viss organisation, nämligen Riksförbundet för sexuellt likaberättigande.</textBlock>
    </textBlock>
  </contentBlock>
  <contentBlock ix="723">
    <textBlock ix="0">
      <textBlock ix="0">Detta väcker den principiella frågan, huruvida de skäl som regeringen angivit för sitt beslut är förenliga med grundlagen och i överensstämmelse med god förvaltningspraxis.</textBlock>
    </textBlock>
  </contentBlock>
  <contentBlock ix="724">
    <textBlock ix="0">
      <textBlock ix="0">Enligt regeringsformens 11 kap. 9 § andra stycket skall vid tillsättning av statlig tjänst, avseende fästas enbart vid sakliga grunder, såsom förtjänst och skicklighet.</textBlock>
    </textBlock>
  </contentBlock>
  <contentBlock ix="725">
    <textBlock ix="0">
      <textBlock ix="0">Regeringens -- något luddiga -- skäl synes gå ut på att den påstådda anknytningen till RFSL skulle utgöra jävsgrund eller eljest vara olämplig med hänsyn till RFSL:s intresse av utredningsresultatet och organisationens ställning som sannolik remissinstans.</textBlock>
    </textBlock>
  </contentBlock>
  <contentBlock ix="726">
    <textBlock ix="0">
      <textBlock ix="0">Mot detta, minst sagt, egendomliga resonemang kan man åtminstone resa fyra invändningar:</textBlock>
    </textBlock>
  </contentBlock>
  <contentBlock ix="727">
    <textBlock ix="0">
      <textBlock ix="0">1.  Tjänsten i fråga är en kanslistjänst. Den är underställd utredningens ordförande och ledamöter. Tjänsteinnehavaren är inte ledamot och deltar alltså inte i beslut. Jäv kan således inte föreligga.</textBlock>
    </textBlock>
  </contentBlock>
  <contentBlock ix="728">
    <textBlock ix="0">
      <textBlock ix="0">2.  Den sökande tillhör inte den krets inom RFSL</textBlock>
      <textBlock ix="1">som vid ett remissförfarande beslutar om remissyttrandets utformning. Han har själv inte uppgett att han är medlem i organisationen.</textBlock>
      <textBlock ix="2">Regeringen har heller inte lett i bevis att så skulle vara fallet. Regeringen eller annan myndighet har för övrigt inte rätt att efterforska om någon är medlem i en enskild organisation.</textBlock>
    </textBlock>
  </contentBlock>
  <contentBlock ix="729">
    <textBlock ix="0">
      <textBlock ix="0">3.  De enda tänkbara grunderna för regeringens ställningstagande är således</textBlock>
    </textBlock>
  </contentBlock>
  <contentBlock ix="730">
    <textBlock ix="0">
      <textBlock ix="0">a) att den sökande ställt sin sakkunskap till RFSL:s förfogande i några fall,</textBlock>
    </textBlock>
  </contentBlock>
  <contentBlock ix="731">
    <textBlock ix="0">
      <textBlock ix="0">b) att den sökande är öppet homosexuell.</textBlock>
    </textBlock>
  </contentBlock>
  <contentBlock ix="732">
    <textBlock ix="0">
      <textBlock ix="0">Ingen av dessa omständigheter utgör emellertid ett konstitutionellt giltigt skäl. Homosexualitet är i sammanhanget lika litet en relevant omständighet som heterosexualitet.</textBlock>
    </textBlock>
  </contentBlock>
  <contentBlock ix="733">
    <textBlock ix="0">
      <textBlock ix="0">4.  Följderna av att tillämpa sådana beslutsgrunder som regeringen har gjort, skulle bli att en mängd tjänstemän i statlig verksamhet borde skiljas från sina uppdrag. En utredning om arbetsrätt skulle inte kunna ha en sekreterare som tillhör en facklig organisation. En utredning om kyrkliga förhållanden skulle inte kunna anställa en ateist, en prästvigd eller en medlem i en frikyrkoförsamling.</textBlock>
      <textBlock ix="1">En utredning om ekonomiska föreningar skulle inte kunna anställa en medlem i Konsum. En aldrig så kompetent sekreterare skulle också kunna uteslutas på grundval av att vederbörande har en viss åsikt i de frågor utredningen skall behandla.</textBlock>
    </textBlock>
  </contentBlock>
  <contentBlock ix="734">
    <textBlock ix="0">
      <textBlock ix="0">Det är uppenbart att regeringen har tillämpat bedömningar som inte har stöd i regeringsformen.</textBlock>
      <textBlock ix="1">Regeringens förfarande har dessutom medfört att utredningen avsevärt försenats.</textBlock>
    </textBlock>
  </contentBlock>
  <contentBlock ix="735">
    <textBlock ix="0">
      <textBlock ix="0">Mot bakgrund av det anförda vill jag ställa följande frågor till statsrådet Laurén:</textBlock>
    </textBlock>
  </contentBlock>
  <contentBlock ix="736">
    <textBlock ix="0">
      <textBlock ix="0">1.  På vilka grunder skulle kontakter med RFSL</textBlock>
      <textBlock ix="1">sätta en sökandes lämplighet i fråga?</textBlock>
    </textBlock>
  </contentBlock>
  <contentBlock ix="737">
    <textBlock ix="0">
      <textBlock ix="0">2.  Finns det i arbete rörande samlevnadslagstiftning anledning att bedöma en homosexuell tjänstinnehavare annorlunda än en heterosexuell?</textBlock>
    </textBlock>
  </contentBlock>
  <contentBlock ix="738">
    <textBlock ix="0">
      <textBlock ix="0">3.  Skulle statsrådet i motsvarande fall ha vägrat en utnämning till kanslitet i en arbetsrättslig utredning, om den sökande tillhört LO, TCO eller</textBlock>
      <textBlock ix="1">SACO/SR -- om inte -- vari består skillnaden?</textBlock>
    </textBlock>
  </contentBlock>
  <contentBlock ix="739">
    <textBlock ix="0">
      <textBlock ix="0">1992/93:13 av Sören Lekberg (s) till utbildningsministern om Lärarhögskolans i</textBlock>
      <textBlock ix="1">Stockholm lokalisering till Södertälje:</textBlock>
    </textBlock>
  </contentBlock>
  <contentBlock ix="740">
    <textBlock ix="0">
      <textBlock ix="0">Den 26 maj 1992 beslutade riksdagen att</textBlock>
      <textBlock ix="1">Högskolan för lärarutbildning i Stockholm (HLS)</textBlock>
      <textBlock ix="2">skulle lokaliseras till Södertälje.</textBlock>
    </textBlock>
  </contentBlock>
  <contentBlock ix="741">
    <textBlock ix="0">
      <textBlock ix="0">Från Södertälje kommuns sida har man omedelbart efter beslutet och i total politisk enighet satt i gång ett omfattande arbete för att skapa bästa möjliga förutsättningar för omlokaliseringen av</textBlock>
      <textBlock ix="1">Lärarhögskolan. I samråd med HLS har man också byggt upp en särskild organisation för gemensam planering.</textBlock>
    </textBlock>
  </contentBlock>
  <contentBlock ix="742">
    <textBlock ix="0">
      <textBlock ix="0">Det har nu gått ett halvår sedan riksdagen fattade sitt beslut, men vad jag erfarit har regeringen ännu inte vidtagit några åtgärder för att verkställa riksdagsbeslutet. Byggnadsstyrelsen har t.ex. inte fått något uppdrag att påbörja projekteringsarbetet med HLS lokalisering till Södertälje.</textBlock>
    </textBlock>
  </contentBlock>
  <contentBlock ix="743">
    <textBlock ix="0">
      <textBlock ix="0">Jag vill mot denna bakgrund ställa följande frågor till utbildningsminister Per Unckel.</textBlock>
    </textBlock>
  </contentBlock>
  <contentBlock ix="744">
    <textBlock ix="0">
      <textBlock ix="0">När tänker utbildningsministern börja verkställa riksdagens beslut om att lokalisera Högskolan för lärarutbildning i Stockholm till Södertälje, och när kommer Byggnadsstyrelsen få uppdrag att starta projekteringsarbetet?</textBlock>
    </textBlock>
  </contentBlock>
  <contentBlock ix="745">
    <textBlock ix="0">
      <textBlock ix="0">7 §  Anmälan om frågor</textBlock>
    </textBlock>
  </contentBlock>
  <contentBlock ix="746">
    <textBlock ix="0">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="747">
    <textBlock ix="0">
      <textBlock ix="0">den 15 oktober</textBlock>
    </textBlock>
  </contentBlock>
  <contentBlock ix="748">
    <textBlock ix="0">
      <textBlock ix="0">1992/93:58 av Leif Carlson (m) till miljöministern om avveckling av freoner och dess betydelse för vissa läkemedel:</textBlock>
    </textBlock>
  </contentBlock>
  <contentBlock ix="749">
    <textBlock ix="0">
      <textBlock ix="0">Montrealprotokollet av Förenta nationernas</textBlock>
      <textBlock ix="1">Miljöprogram skall ''uppdateras'' vid ett möte i</textBlock>
      <textBlock ix="2">Köpenhamn i november. En av de viktiga frågorna är att verka för att freoner snabb avskaffas, men så att avvecklingen inte går så fort att de människor som för sin hälsas skull fortfarande behöver freoner som komponent i sina mediciner kommer i kläm.</textBlock>
      <textBlock ix="3">Hit hör bl.a. astmatiker och andra kroniskt lungsjuka. Ersättningen av freoner som drivgas i deras livsviktiga sprayer är mycket komplicerad.</textBlock>
      <textBlock ix="4">Lika viktigt som det är att ersättningsmedel kommer fram så snabbt som möjligt, är att det sker med hänsyn till dem som av hälsoskäl inte klarar dåliga ersättningar utan behöver likvärdiga eller bättre. Det kan därför vara skäl att definiera den medicinska användningen som nödvändig att tills ersättning är säkerställd och även acceptera en något längre avvecklingstid inom detta område än inom andra.</textBlock>
    </textBlock>
  </contentBlock>
  <contentBlock ix="750">
    <textBlock ix="0">
      <textBlock ix="0">Hur avser miljöministern garantera att speciell hänsyn tas till problemen med freoner i läkemedel, så att de lungsjukas medicinadministration kan garanteras kvarstå på samma nivå som i dag?</textBlock>
    </textBlock>
  </contentBlock>
  <contentBlock ix="751">
    <textBlock ix="0">
      <textBlock ix="0">1992/93:59 av Per Stenmarck (m) till statsrådet Bo</textBlock>
      <textBlock ix="1">Könberg om legitimation av naprapater:</textBlock>
    </textBlock>
  </contentBlock>
  <contentBlock ix="752">
    <textBlock ix="0">
      <textBlock ix="0">För några år sedan gjordes bedömningen, att</textBlock>
      <textBlock ix="1">200 000 patienter i Sverige söker hjälp hos naprapater vid cirka en miljon tillfällen årligen, huvudsakligen för rygg- och ledbesvär. Siffran är sannolikt inte lägre i dag. Därmed utgör naprapaterna en mycket stor resurs för väldigt många människor.</textBlock>
    </textBlock>
  </contentBlock>
  <contentBlock ix="753">
    <textBlock ix="0">
      <textBlock ix="0">Därför borde det vara tämligen naturligt med en legitimation för denna yrkesgrupp -- dels därför att det skulle innebära ett samhällserkännande, dels därför att naprapaterna utgör en i vårt land välutbildad yrkesgrupp, som fyller en stor och betydelsefull funktion.</textBlock>
    </textBlock>
  </contentBlock>
  <contentBlock ix="754">
    <textBlock ix="0">
      <textBlock ix="0">När kommer regeringen att förelägga riksdagen förslag om legitimation för naprapater?</textBlock>
    </textBlock>
  </contentBlock>
  <contentBlock ix="755">
    <textBlock ix="0">
      <textBlock ix="0">1992/93:60 av Göte Jonsson (m) till justitieministern om Invandrarverkets arbetsgrupps förslag om översyn av vissa brott:</textBlock>
    </textBlock>
  </contentBlock>
  <contentBlock ix="756">
    <textBlock ix="0">
      <textBlock ix="0">En arbetsgrupp inom Invandrarverket har föreslagit att asylsökande som begår brott lättare skall kunna utvisas. Orsaken till förslaget är de rapporter om brott som begås av asylsökande och den reaktion detta fått.</textBlock>
    </textBlock>
  </contentBlock>
  <contentBlock ix="757">
    <textBlock ix="0">
      <textBlock ix="0">Arbetsgruppens förslag innebär lagändringar på viktiga punkter, som längden på ett utdömt fängelsestraff och åtgärder vid upprepade småbrott, t.ex. snatterier.</textBlock>
    </textBlock>
  </contentBlock>
  <contentBlock ix="758">
    <textBlock ix="0">
      <textBlock ix="0">Jag ser det som angeläget att dessa förslag snarast blir föremål för proposition och riksdagsbeslut.</textBlock>
      <textBlock ix="1">Den nuvarande ordningen kan inte accepteras.</textBlock>
      <textBlock ix="2">Skötsamma asylsökande får ''klä skott'' för kriminella handlingar som begås av en minoritet.</textBlock>
    </textBlock>
  </contentBlock>
  <contentBlock ix="759">
    <textBlock ix="0">
      <textBlock ix="0">Inom vilken tidsram kan vi förvänta oss ett regeringsförslag som ligger i linje med arbetsgruppens förslag?</textBlock>
    </textBlock>
  </contentBlock>
  <contentBlock ix="760">
    <textBlock ix="0">
      <textBlock ix="0">1992/93:61 av Sten Söderberg (-) till justitieministern om vårdnaden om barn:</textBlock>
    </textBlock>
  </contentBlock>
  <contentBlock ix="761">
    <textBlock ix="0">
      <textBlock ix="0">Sedan mars 1991 finns i föräldrabalken inskrivet att föräldrar har ett ansvar för att barn har rätt att vårdas av båda sina föräldrar.</textBlock>
    </textBlock>
  </contentBlock>
  <contentBlock ix="762">
    <textBlock ix="0">
      <textBlock ix="0">Om en av föräldrarna inte tar detta ansvar, varför överförs då inte vården av barnet till den förälder som bättre kan tillgodose barnets behov av en nära kontakt med båda sina föräldrar och andra för barnet viktiga personer?</textBlock>
    </textBlock>
  </contentBlock>
  <contentBlock ix="763">
    <textBlock ix="0">
      <textBlock ix="0">1992/93:62 av Sten Söderberg (-) till socialministern om barns kontakt med föräldrar:</textBlock>
    </textBlock>
  </contentBlock>
  <contentBlock ix="764">
    <textBlock ix="0">
      <textBlock ix="0">I Sverige finns i dag ca 250 000 barn som inte har någon eller har dålig kontakt med minst en av sina föräldrar.</textBlock>
    </textBlock>
  </contentBlock>
  <contentBlock ix="765">
    <textBlock ix="0">
      <textBlock ix="0">Vad har ni gjort och vad tänker ni göra för att åtgärda detta stora problem?</textBlock>
    </textBlock>
  </contentBlock>
  <contentBlock ix="766">
    <textBlock ix="0">
      <textBlock ix="0">1992/93:63 av Åke Gustavsson (s) till kulturministern om Moderna museet:</textBlock>
    </textBlock>
  </contentBlock>
  <contentBlock ix="767">
    <textBlock ix="0">
      <textBlock ix="0">Riksdagen beslutade den 10 juni, mot regeringspartiernas vilja, att regeringen omgående skulle ge byggnadsstyrelsen i uppdrag att börja projekteringen av nya Moderna museet. Ännu har detta beslut inte verkställts.</textBlock>
    </textBlock>
  </contentBlock>
  <contentBlock ix="768">
    <textBlock ix="0">
      <textBlock ix="0">Varför verkställer inte regeringen beslutet att påbörja projekteringen av Moderna museet?</textBlock>
    </textBlock>
  </contentBlock>
  <contentBlock ix="769">
    <textBlock ix="0">
      <textBlock ix="0">1992/93:64 av Karl-Erik Svartberg (s) till arbetsmarknadsministern om ytterligare medel till</textBlock>
      <textBlock ix="1">Länsarbetsnämnden i Göteborgs och Bohus län:</textBlock>
    </textBlock>
  </contentBlock>
  <contentBlock ix="770">
    <textBlock ix="0">
      <textBlock ix="0">Länsarbetsnämnden i Göteborgs och Bohus län stoppar i dag alla beredskapsarbeten och andra insatser för arbetslösa. Budgeten är överintecknad.</textBlock>
      <textBlock ix="1">Länsarbetsnämnden vågar därför inte släppa in flera personer i systemet. Det innebär att 3 000</textBlock>
      <textBlock ix="2">personer som riskerar att bli utförsäkrade och som har rätt till beredskapsarbete blir utanför.</textBlock>
    </textBlock>
  </contentBlock>
  <contentBlock ix="771">
    <textBlock ix="0">
      <textBlock ix="0">Jag vill därför fråga arbetsmarknadsministern om regeringen är beredd att vidta omedelbara åtgärder så att Länsarbetsnämnden i Göteborgs och Bohus län kan häva sitt stopp för beslut om beredskapsarbeten och andra insatser för arbetslösa.</textBlock>
    </textBlock>
  </contentBlock>
  <contentBlock ix="772">
    <textBlock ix="0">
      <textBlock ix="0">1992/93:65 av Marianne Jönsson (c) till näringsministern om vindkraft:</textBlock>
    </textBlock>
  </contentBlock>
  <contentBlock ix="773">
    <textBlock ix="0">
      <textBlock ix="0">Regeringen gav förra hösten ett uppdrag till Nutek att tillsammans med Naturvårdsverket och</textBlock>
      <textBlock ix="1">Boverket utarbeta ett heltäckande förslag till vilka förändringar som behövs på skilda områden för att vindkraften skall kunna byggas ut på ett miljömässigt och ekonomiskt riktigt sätt i Sverige.</textBlock>
    </textBlock>
  </contentBlock>
  <contentBlock ix="774">
    <textBlock ix="0">
      <textBlock ix="0">Vindkraftens vänner väntar nu med stor otålighet på att få besked. Ett 50-tal vindkraftsprojekt ligger nu på is i avvaktan på detta besked. Det brådskar,</textBlock>
      <textBlock ix="1">1993 hotar att bli ett förlorat år för vindkraften.</textBlock>
    </textBlock>
  </contentBlock>
  <contentBlock ix="775">
    <textBlock ix="0">
      <textBlock ix="0">Det finns riksdags- och folkomröstningsbeslut på att kärnkraften skall vara avvecklad om 18 år. Nu måste statsmakterna visa en uppriktig vilja att efterleva detta och satsa på ny elproduktion.</textBlock>
    </textBlock>
  </contentBlock>
  <contentBlock ix="776">
    <textBlock ix="0">
      <textBlock ix="0">Med anledning härav vill jag fråga näringsministern när regeringen kommer att ta de politiska initiativ som erfordras för att ge vindkraften förutsättningar att utvecklas i Sverige.</textBlock>
    </textBlock>
  </contentBlock>
  <contentBlock ix="777">
    <textBlock ix="0">
      <textBlock ix="0">1992/93:66 av Karin Starrin (c) till kulturministern om krispaketen och jämställdheten:</textBlock>
    </textBlock>
  </contentBlock>
  <contentBlock ix="778">
    <textBlock ix="0">
      <textBlock ix="0">Det är viktigt att regering och riksdag tar ett tydligt initiativ för att lösa de stora ekonomiska problemen som vi har i Sverige. Därför var framtagandet av krispaketen helt nödvändiga. För att få trovärdighet för förslagen måste vi veta att effekterna av paketen slår rättvist.</textBlock>
    </textBlock>
  </contentBlock>
  <contentBlock ix="779">
    <textBlock ix="0">
      <textBlock ix="0">Min fråga till jämställdhetsministern är:</textBlock>
    </textBlock>
  </contentBlock>
  <contentBlock ix="780">
    <textBlock ix="0">
      <textBlock ix="0">Pågår det något arbete i departementet med att belysa hur krispaketen slår mot kvinnorna resp.</textBlock>
      <textBlock ix="1">männen?</textBlock>
    </textBlock>
  </contentBlock>
  <contentBlock ix="781">
    <textBlock ix="0">
      <textBlock ix="0">den 16 oktober</textBlock>
    </textBlock>
  </contentBlock>
  <contentBlock ix="782">
    <textBlock ix="0">
      <textBlock ix="0">1992/93:67 av Bertil Danielsson (m) till näringsministern om vidareutveckling av näringslivet och industrisysselsättningen:</textBlock>
    </textBlock>
  </contentBlock>
  <contentBlock ix="783">
    <textBlock ix="0">
      <textBlock ix="0">1 000 arbetstillfällen är i fara i Kalmar genom att</textBlock>
      <textBlock ix="1">Volvo Kalmarverken och KVAB hotas av nedläggning. Redan tidigare har industrier och annan verksamhet i Kalmar lagts ned eller flyttats.</textBlock>
      <textBlock ix="2">Förverkligas de nya hoten blir konsekvenserna mycket allvarliga för Kalmar och hela regionen.</textBlock>
    </textBlock>
  </contentBlock>
  <contentBlock ix="784">
    <textBlock ix="0">
      <textBlock ix="0">Hotet mot sysselsättningen i Kalmar är ingen isolerad företeelse, även om antalet berörda är mycket stort. Under de senaste åren har industrisysselsättningen sjunkit kraftigt i Sverige, vilket på sikt äventyrar vårt lands ställning som utvecklad välfärdsnation.</textBlock>
    </textBlock>
  </contentBlock>
  <contentBlock ix="785">
    <textBlock ix="0">
      <textBlock ix="0">Vilka åtgärder är regeringen beredd att vidtaga för att säkra och vidareutveckla näringsliv och industrisysselsättning i Kalmar och i landet i övrigt?</textBlock>
    </textBlock>
  </contentBlock>
  <contentBlock ix="786">
    <textBlock ix="0">
      <textBlock ix="0">1992/93:68 av Sten Söderberg (-) till justitieministern om en antikorruptionskommission:</textBlock>
    </textBlock>
  </contentBlock>
  <contentBlock ix="787">
    <textBlock ix="0">
      <textBlock ix="0">Wallenberggruppen har tappat hela sitt övervärde på 10 miljarder. Bankerna synes vara plundrade.</textBlock>
      <textBlock ix="1">Vissa konton hos Salomon Brothers i USA har ökat anmärkningsvärt.</textBlock>
    </textBlock>
  </contentBlock>
  <contentBlock ix="788">
    <textBlock ix="0">
      <textBlock ix="0">Skandia och Trygg-Hansa synes ha skadat bankerna genom Svenska Kredit och konstruktionen med s.k. kreditförsäkringar.</textBlock>
    </textBlock>
  </contentBlock>
  <contentBlock ix="789">
    <textBlock ix="0">
      <textBlock ix="0">Jag ber justitieministern läsa balansräkningarna för</textBlock>
      <textBlock ix="1">Svenska Kredit och dess dotterbolag. I</textBlock>
      <textBlock ix="2">moderbolaget finns 6 miljarder i s.k.</textBlock>
      <textBlock ix="3">fastighetsgarantier. Vad värre är, är att det i dotterbolaget Svensk Protectoring finns 17</textBlock>
      <textBlock ix="4">miljarder i s.k. övriga kreditgarantier. Listan kan göras flera sidor lång, men detta får räcka för ögonblicket.</textBlock>
    </textBlock>
  </contentBlock>
  <contentBlock ix="790">
    <textBlock ix="0">
      <textBlock ix="0">Vilka bevis och skäl skall regeringen behöva för att tillsätta en högt kvalificerad antikorruptionskommission?</textBlock>
    </textBlock>
  </contentBlock>
  <contentBlock ix="791">
    <textBlock ix="0">
      <textBlock ix="0">1992/93:69 av Margareta Viklund (kds) till justitieministern om en översyn av reglerna om vårdnad:</textBlock>
    </textBlock>
  </contentBlock>
  <contentBlock ix="792">
    <textBlock ix="0">
      <textBlock ix="0">Regering och riksdag har på olika sätt stärkt barnens rättsliga ställning i Sverige, men mycket behöver fortfarande göras för att skydda barnen. I</textBlock>
      <textBlock ix="1">dag kan en förälder, trots att det finns kunskap om att föräldern utnyttjat ett barn sexuellt, ändå ge honom/henne vårdnaden av barnet.</textBlock>
    </textBlock>
  </contentBlock>
  <contentBlock ix="793">
    <textBlock ix="0">
      <textBlock ix="0">Tänker justitieministern föreslå en lagändring så att en förälder inte kan tilldömas vårdnaden om han/hon enligt uppgift utsatt sitt barn för incest?</textBlock>
    </textBlock>
  </contentBlock>
  <contentBlock ix="794">
    <textBlock ix="0">
      <textBlock ix="0">1992/93:70 av Margareta Viklund (kds) till statsrådet Alf Svensson om ökad samordning av biståndsprojekt:</textBlock>
    </textBlock>
  </contentBlock>
  <contentBlock ix="795">
    <textBlock ix="0">
      <textBlock ix="0">Vid en nyligen gjord s.k. utskottsresa till flera länder i Latinamerika kom jag i kontakt med många enskilda organisationer som drev projekt understödda av SIDA. Det förvånade mig att de hade så litet samarbete och samordning med varandra. Det fanns också såvitt jag kan förstå en hel del att göra beträffande samarbetet med de olika ländernas myndigheter och i arbetet med att överlämna skilda projekts fortsättning till de olika staterna.</textBlock>
    </textBlock>
  </contentBlock>
  <contentBlock ix="796">
    <textBlock ix="0">
      <textBlock ix="0">Finns det några planer på att se över sambandet och få till stånd en samverkan mellan olika biståndsprojekt som bedrivs av enskilda organisationer och som får bidrag av SIDA?</textBlock>
    </textBlock>
  </contentBlock>
  <contentBlock ix="797">
    <textBlock ix="0">
      <textBlock ix="0">Vilka planer finns för att öka samband och kontakt mellan olika länders myndigheter och enskilda organisationers biståndsprojekt?</textBlock>
    </textBlock>
  </contentBlock>
  <contentBlock ix="798">
    <textBlock ix="0">
      <textBlock ix="0">1992/93:71 av Olle Schmidt (fp) till kommunikationsministern om utbyggnad av</textBlock>
      <textBlock ix="1">Sturups flygplats:</textBlock>
    </textBlock>
  </contentBlock>
  <contentBlock ix="799">
    <textBlock ix="0">
      <textBlock ix="0">I tidigare satsningar på infrastrukturen har södra</textBlock>
      <textBlock ix="1">Sverige och Skåne missgynnats, varför det i den kommande fördelningen av medel är av vikt att medlen fördelas på ett rimligt och rättvist sätt över hela landet. Det handlar om bl.a.</textBlock>
      <textBlock ix="2">arbetsmarknadsmedel, medel för byggande av vägar, järnvägar och tilldelning av utbildningsplatser på skilda nivåer. I krispaket 1</textBlock>
      <textBlock ix="3">sägs att tidigareläggning av affärsverkens investeringar skall ge 4 000 nya arbeten. Sturups flygplats är av central betydelse för hela Skånes utveckling. Flygplatsen genomgår nu en nödvändig ansiktslyftning. I våras invigdes den första etappen av utbyggnaden av terminalen. Projektarbetena för fortsatt utbyggnad av terminalen och den södra delen av den s.k. plattan för uppställning av fraktflygplan är avklarade. Utbyggnaden av terminalbyggnaden beräknas ta ca 14 månader och totalt sysselsätta drygt 130 personer, kostnad ca 100</textBlock>
      <textBlock ix="4">miljoner kronor. Arbetena kan komma i gång så gott som omedelbart efter beslut.</textBlock>
    </textBlock>
  </contentBlock>
  <contentBlock ix="800">
    <textBlock ix="0">
      <textBlock ix="0">Trots vikten av att dessa arbeten av både näringsoch sysselsättningspolitiska skäl snarast påbörjas, har inte medel kunnat beviljas till dessa viktiga projekt.</textBlock>
    </textBlock>
  </contentBlock>
  <contentBlock ix="801">
    <textBlock ix="0">
      <textBlock ix="0">Mot bakgrund av detta vill jag fråga om kommunikationsministern är beredd medverka till att Sturups flygplats får del av de extra medlen i krispaketet.</textBlock>
    </textBlock>
  </contentBlock>
  <contentBlock ix="802">
    <textBlock ix="0">
      <textBlock ix="0">1992/93:72 av Hans Göran Franck (s) till statsrådet</textBlock>
      <textBlock ix="1">Alf Svensson om Turkiet och de mänskliga rättigheterna:</textBlock>
    </textBlock>
  </contentBlock>
  <contentBlock ix="803">
    <textBlock ix="0">
      <textBlock ix="0">I anledning av flera rapporter om kränkningar av mänskliga rättigheter i Turkiet, bl.a. omfattande bruk av tortyr och minoritetsförtryck av den kurdiska befolkningen, får jag ställa följande fråga till statsrådet Alf Svensson.</textBlock>
    </textBlock>
  </contentBlock>
  <contentBlock ix="804">
    <textBlock ix="0">
      <textBlock ix="0">Vilka åtgärder avser regeringen vidta för att de mänskliga rättigheterna skall respekteras i Turkiet?</textBlock>
    </textBlock>
  </contentBlock>
  <contentBlock ix="805">
    <textBlock ix="0">
      <textBlock ix="0">1992/93:73 av Göthe Knutson (m) till kommunikationsministern om lagändring som förhindrar taxifusk:</textBlock>
    </textBlock>
  </contentBlock>
  <contentBlock ix="806">
    <textBlock ix="0">
      <textBlock ix="0">Anmälningar om fusk inom taxibranschen hopar sig hos länsstyrelser och polis. S.k. svartåkare är ett växande problem. Missnöjet är stort bland alla seriösa taxiägare och taxianställda. Man kräver åtgärder.</textBlock>
    </textBlock>
  </contentBlock>
  <contentBlock ix="807">
    <textBlock ix="0">
      <textBlock ix="0">Ett sätt att stoppa en stor del av taxifusket är att tillåta endast en bil per taxitillstånd. Det skulle hämma systemet med bulvaner. Men det kräver en lagändring.</textBlock>
    </textBlock>
  </contentBlock>
  <contentBlock ix="808">
    <textBlock ix="0">
      <textBlock ix="0">Är kommunikationsministern beredd att snabbt förelägga riksdagen ett lagförslag som begränsar ett taxitillstånd till en enda bil?</textBlock>
    </textBlock>
  </contentBlock>
  <contentBlock ix="809">
    <textBlock ix="0">
      <textBlock ix="0">1992/93:74 av Olle Schmidt (fp) till civilministern om Lokaldemokratikommitténs arbete:</textBlock>
    </textBlock>
  </contentBlock>
  <contentBlock ix="810">
    <textBlock ix="0">
      <textBlock ix="0">Enligt uppgifter i Kommunförbundets tidning</textBlock>
      <textBlock ix="1">Kommun-Aktuellt inställs allt fler fullmäktigesammanträden i kommunerna. Skälen uppges vara flera, men den vanligaste förklaringen är att ärendena har delegerats till andra beslutsnivåer. Nya organisations- och styrprinciper har införts.</textBlock>
    </textBlock>
  </contentBlock>
  <contentBlock ix="811">
    <textBlock ix="0">
      <textBlock ix="0">Fullmäktigesammanträdena är de enda möten som är öppna för allmänheten. Här kan man se och höra sina lokala politiker utan mediefilter av olika slag.</textBlock>
      <textBlock ix="1">Samtidigt som fullmäktigesammanträdena blivit färre och ärendefattigare minskar antalet kommunalpolitiker. Enligt Kommunförbundet försvinner 8 500 uppdrag i kommunerna de närmaste åren och 600 nämnder avskaffas.</textBlock>
      <textBlock ix="2">Processen tycks gå mycket snabbt, och risken är påtaglig att den kommunala demokratin håller på att urholkas. Den s.k. Lokaldemokratikommittén har att studera vad som händer med den kommunala demokratin i kommunerna.</textBlock>
    </textBlock>
  </contentBlock>
  <contentBlock ix="812">
    <textBlock ix="0">
      <textBlock ix="0">Mot bakgrund av dessa uppgifter vill jag fråga civilministern om regeringen är beredd att påskynda Lokaldemokratikommitténs arbete i syfte att snabbt kunna föreslå åtgärder som stärker den lokala demokratin och hindrar en urholkning av nuvarande insyns- och informationsmöjligheter.</textBlock>
    </textBlock>
  </contentBlock>
  <contentBlock ix="813">
    <textBlock ix="0">
      <textBlock ix="0">1992/93:75 av Elisabeth Persson (v) till civilministern om konsumentinformationen:</textBlock>
    </textBlock>
  </contentBlock>
  <contentBlock ix="814">
    <textBlock ix="0">
      <textBlock ix="0">Konsumentfrågor, kreditregler, konsumenternas förhållande till producenter och distributörer är några exempel på allt viktigare frågor som angår alla.</textBlock>
    </textBlock>
  </contentBlock>
  <contentBlock ix="815">
    <textBlock ix="0">
      <textBlock ix="0">Välinformerade och kunniga konsumenter är viktiga såväl för en fungerande samhällsekonomi som för den enskildes hushållsekonomi och för att få till stånd miljövänliga produkter och tillverkningsprocesser.</textBlock>
    </textBlock>
  </contentBlock>
  <contentBlock ix="816">
    <textBlock ix="0">
      <textBlock ix="0">I regeringsförklaringen nämndes konsumentfrågor över huvud taget inte trots att den internationella integrationen i högsta grad påverkar konsumenterna och konsumentlagstiftning.</textBlock>
    </textBlock>
  </contentBlock>
  <contentBlock ix="817">
    <textBlock ix="0">
      <textBlock ix="0">Behovet av saklig, aktuell och oberoende konsumentinformation ökar starkt.</textBlock>
      <textBlock ix="1">Konsumentverket, lokal konsumentvägledning och orädda och självständiga konsumentprogram i radio och TV borde stärkas. Tyvärr är det tvärtom.</textBlock>
      <textBlock ix="2">Det senaste exemplet på detta är förslaget om att lägga ned konsumentekot i radion.</textBlock>
    </textBlock>
  </contentBlock>
  <contentBlock ix="818">
    <textBlock ix="0">
      <textBlock ix="0">Avser statsrådet att vidta åtgärder med anledning av den pågående nedrustningen av landets konsumentinformation, vilket bidrar till mindre välinformerade konsumenter och sämre fungerande marknader?</textBlock>
    </textBlock>
  </contentBlock>
  <contentBlock ix="819">
    <textBlock ix="0">
      <textBlock ix="0">1992/93:76 av Göthe Knutson (m) till finansministern om auktoriserade revisorers ansvar:</textBlock>
    </textBlock>
  </contentBlock>
  <contentBlock ix="820">
    <textBlock ix="0">
      <textBlock ix="0">Inte en enda gång slog revisorerna i landets största förlustbanker larm om riskerna med den väldiga kreditexplosionen. Det visar en genomgång av de revisionsrapporter och promemorior som skickades till Finansinspektionen under åren 1988 och 1989.</textBlock>
    </textBlock>
  </contentBlock>
  <contentBlock ix="821">
    <textBlock ix="0">
      <textBlock ix="0">Det hävdar Finansinspektionens generaldirektör</textBlock>
      <textBlock ix="1">Anders Sahlén i Dagens Nyheter den 15 oktober.</textBlock>
      <textBlock ix="2">Han ''kräver'' en radikal förändring av bankrevisorernas sätt att arbeta.</textBlock>
    </textBlock>
  </contentBlock>
  <contentBlock ix="822">
    <textBlock ix="0">
      <textBlock ix="0">Enligt min mening bör även Finansinspektionens</textBlock>
      <textBlock ix="1">''sätt att arbeta'' ifrågasättas. En översyn bör göras av såväl arbetsmetoder som ansvarighet hos</textBlock>
      <textBlock ix="2">Finansinspektionen, samtidigt som auktoriserade revisorers ansvar i såväl banker som andra företag och bolag blir föremål för en granskning. Av allt att döma bör Kommerskollegium, som svarar för auktoriseringen av revisorer, kunna bidra till klarlägganden.</textBlock>
    </textBlock>
  </contentBlock>
  <contentBlock ix="823">
    <textBlock ix="0">
      <textBlock ix="0">Vill finansministern tillsätta en snabbt arbetande utredning i syfte att bl.a. skapa klara regler för auktoriserade revisorers ansvar?</textBlock>
    </textBlock>
  </contentBlock>
  <contentBlock ix="824">
    <textBlock ix="0">
      <textBlock ix="0">1992/93:77 av Kenneth Lantz (kds) till miljöministern om syrehalten i Öresund:</textBlock>
    </textBlock>
  </contentBlock>
  <contentBlock ix="825">
    <textBlock ix="0">
      <textBlock ix="0">Under de senaste åren har många miljöarbetare varnat för en allt snabbare försämring av syrehalten i Östersjön, Öresund och Skälderviken. Syrehalten har under hösten sin svagaste period eftersom sommarens tillväxt i havet skall ruttna bort. Flera dykare runt Skånes kuster har i dagarna varit på plats för att tillsammans med SMHI undersöka läget.</textBlock>
    </textBlock>
  </contentBlock>
  <contentBlock ix="826">
    <textBlock ix="0">
      <textBlock ix="0">Situationen är alarmerande! Syrehalten är alltför låg i dessa vatten. Det hastar med insatser för att stoppa kvävetillförseln och därmed den svarta dy som breder ut sig på bottnen.</textBlock>
    </textBlock>
  </contentBlock>
  <contentBlock ix="827">
    <textBlock ix="0">
      <textBlock ix="0">Med vetskap om problemens komplexitet vill jag, detta till trots, fråga miljöministern om man har för avsikt att sätta in några, om än små, åtgärder för att förbättra läget i dessa viktiga vatten. Det är av stor betydelse för torskens fortplantning, näbbgäddans förflyttning och även för vårt välbefinnande som bor och bygger runt Östersjöns vatten.</textBlock>
    </textBlock>
  </contentBlock>
  <contentBlock ix="828">
    <textBlock ix="0">
      <textBlock ix="0">Åtgärder som främjar syret i Öresund hastar.</textBlock>
      <textBlock ix="1">Grävning med anledning av en eventuell broförbindelse i höst är olämplig!</textBlock>
    </textBlock>
  </contentBlock>
  <contentBlock ix="829">
    <textBlock ix="0">
      <textBlock ix="0">Ämnar miljöministern vidta åtgärder för att förbättra syrehalten i dessa vatten?</textBlock>
    </textBlock>
  </contentBlock>
  <contentBlock ix="830">
    <textBlock ix="0">
      <textBlock ix="0">1992/93:78 av Hugo Bergdahl (fp) till statsrådet Bo</textBlock>
      <textBlock ix="1">Könberg om legitimation för naprapater:</textBlock>
    </textBlock>
  </contentBlock>
  <contentBlock ix="831">
    <textBlock ix="0">
      <textBlock ix="0">Frågan om legitimation av naprapater har behandlats av riksdagen vid ett flertal tillfällen.</textBlock>
      <textBlock ix="1">Riksdagen har uttalat sig för legitimation av naprapater så snart det föreligger ett tillräckligt underlag för ett ställningstagande.</textBlock>
    </textBlock>
  </contentBlock>
  <contentBlock ix="832">
    <textBlock ix="0">
      <textBlock ix="0">Avser regeringen ta några initiativ för att naprapaterna skall kunna erhålla legitimation?</textBlock>
    </textBlock>
  </contentBlock>
  <contentBlock ix="833">
    <textBlock ix="0">
      <textBlock ix="0">1992/93:79 av Sören Lekberg (s) till justitieministern om risker för kriminalitet inom taxinäringen:</textBlock>
    </textBlock>
  </contentBlock>
  <contentBlock ix="834">
    <textBlock ix="0">
      <textBlock ix="0">Enligt utredningen ''Vissa negativa effekter av taxis avreglering i Stockholm'', som gjorts av berörda myndigheter, fack, företag och branschorganisationer, finns en betydande risk för att kriminella slår under sig all taxiverksamhet i</textBlock>
      <textBlock ix="1">Stockholm.</textBlock>
    </textBlock>
  </contentBlock>
  <contentBlock ix="835">
    <textBlock ix="0">
      <textBlock ix="0">Det hävdas att många myndigheter är för passiva när det gäller att rensa upp i taxidjungeln.</textBlock>
    </textBlock>
  </contentBlock>
  <contentBlock ix="836">
    <textBlock ix="0">
      <textBlock ix="0">Jag vill mot denna bakgrund fråga vilka åtgärder justitieministern ämnar vidta för att stävja kriminaliteten inom taxiverksamheten i</textBlock>
      <textBlock ix="1">Stockholm.</textBlock>
    </textBlock>
  </contentBlock>
  <contentBlock ix="837">
    <textBlock ix="0">
      <textBlock ix="0">1992/93:80 av Åke Gustavsson (s) till kulturministern om en kulturpolitisk utredning:</textBlock>
    </textBlock>
  </contentBlock>
  <contentBlock ix="838">
    <textBlock ix="0">
      <textBlock ix="0">Riksdagen beslutade i våras att uppdra åt regeringen att tillsätta en kulturpolitisk utredning med bred parlamentarisk sammansättning. Denna utredning har regeringen ännu inte tillsatt.</textBlock>
    </textBlock>
  </contentBlock>
  <contentBlock ix="839">
    <textBlock ix="0">
      <textBlock ix="0">Varför har det dröjt så länge utan att något beslut i denna fråga tagits?</textBlock>
    </textBlock>
  </contentBlock>
  <contentBlock ix="840">
    <textBlock ix="0">
      <textBlock ix="0">8 §  Kammaren åtskildes kl. 13.14.</textBlock>
    </textBlock>
  </contentBlock>
  <contentBlock ix="841">
    <textBlock ix="0">
      <textBlock ix="0">Förhandlingarna leddes</textBlock>
    </textBlock>
  </contentBlock>
  <contentBlock ix="842">
    <textBlock ix="0">
      <textBlock ix="0">av förste vice talmannen från sammanträdets början t.o.m. 4 § anf. 30 (delvis),</textBlock>
    </textBlock>
  </contentBlock>
  <contentBlock ix="843">
    <textBlock ix="0">
      <textBlock ix="0">av talmannen därefter t.o.m. anf. 47 (delvis) och</textBlock>
    </textBlock>
  </contentBlock>
  <contentBlock ix="844">
    <textBlock ix="0">
      <textBlock ix="0">av andre vice talmannen därefter till sammanträdets slut.</textBlock>
    </textBlock>
  </contentBlock>
</protocol>
