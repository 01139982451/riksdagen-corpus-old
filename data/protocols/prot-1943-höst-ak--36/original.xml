<protocol id="prot-1943-höst-ak--36">
  <contentBlock page="0" id="i-e2d3841a13dfa83b">
    <textBlock id="i-1f678b5f84d89b73">RIKSDAGENS PROTOKOLL. 1943. Andra kammaren. Nr 36.</textBlock>
  </contentBlock>
  <contentBlock page="0" id="i-553ddf646c188ed3">
    <textBlock id="i-6644ba6e5e7174ef"> </textBlock>
  </contentBlock>
  <contentBlock page="0" id="i-b95712f2ca8634b4">
    <textBlock id="i-7c63e3d2e43a8b84"> </textBlock>
  </contentBlock>
  <contentBlock page="0" id="i-8045964e47077106">
    <textBlock id="i-0e6bef5135d5bea7">Torsdagen den 23 december. Kl. 3.35 e. m.</textBlock>
  </contentBlock>
  <contentBlock page="0" id="i-1c9e46ca00b7283a">
    <textBlock id="i-dd0299d9a2acc9cd">Sr</textBlock>
  </contentBlock>
  <contentBlock page="0" id="i-7fa60489e262d768">
    <textBlock id="i-2ddc19ec1a21f9c7">Justerades protokollen för den 13, den 14, den 15, den 16 och den 17 innevarande december.</textBlock>
  </contentBlock>
  <contentBlock page="0" id="i-b669264da115a89f">
    <textBlock id="i-0392da5fde59fb9e">S2 Upplästes följande till kammaren inkomna skrivelse:</textBlock>
  </contentBlock>
  <contentBlock page="0" id="i-91f4ecd0f5f63554">
    <textBlock id="i-26c615b64c7d1c20">Till riksdagens andra kammare. Då mitt nuvarande ämbete hindrar mig från att regelbundet och i önskvärd utsträckning deltaga i riksdagens arbete, anhåller jag att bli befriad från uppdraget som ledamot av andra kammaren.</textBlock>
  </contentBlock>
  <contentBlock page="0" id="i-d9690c1ca6ea1586">
    <textBlock id="i-1c5c134ab0f904c5">Stockholm den 9 december 1943. Conrad Jonsson.</textBlock>
  </contentBlock>
  <contentBlock page="0" id="i-cfb6b708842a5614">
    <textBlock id="i-112585ffd25de8e1">Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt $ 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="0" id="i-bf6693b6c6311a48">
    <textBlock id="i-7d0ad3cace8c2d44">$ 3. Upplästes följande till kammaren inkomna skrivelse:</textBlock>
  </contentBlock>
  <contentBlock page="0" id="i-d796d92876c28d28">
    <textBlock id="i-b265bbfe850e02ab">Till riksdagens andra kammare.</textBlock>
  </contentBlock>
  <contentBlock page="0" id="i-188fa006c5d19de2">
    <textBlock id="i-a03834e3d49d7fd0">På grund av ständigt stegrad arbetsbörda får jag härmed vördsamt avsäga mig ledamotskapet av riksdagens andra kammare. Stockholm den 23 december 1943. Elof Ericsson.</textBlock>
  </contentBlock>
  <contentBlock page="0" id="i-e4ecc23a555db8a2">
    <textBlock id="i-808eb52de3aad79d">Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt $ 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="0" id="i-45849749ef85bbda">
    <textBlock id="i-586385261cbbd584">$ 4. Upplästes följande till kammaren inkomna skrivelse:</textBlock>
  </contentBlock>
  <contentBlock page="0" id="i-58e864833dbba453">
    <textBlock id="i-4fe89b19caa72cab">Till riksdagens andra kammare. På grund av hälsoskäl får jag härmed avsäga mig uppdraget som ledamot av riksdagens andra kammare. Intyg från läkare bifogas. Stockholm den 23 december 1943. David Larsson, riksdagsman för Älvsborgs läns södra.</textBlock>
  </contentBlock>
  <contentBlock page="0" id="i-9a2b2ed93d737efa">
    <textBlock id="i-f0ce25b57ca93c5b">Andra kammarens protokoll 1943. Nr 36. 1</textBlock>
  </contentBlock>
  <contentBlock page="1" id="i-fd97137a6f1fc72d">
    <textBlock id="i-a56ff073ee2f2118">Nr 36. Torsdagen den 30 december 1943.</textBlock>
  </contentBlock>
  <contentBlock page="1" id="i-a5e885c9bcbceee9">
    <textBlock id="i-e97f9ad6b52ba8d4">Do</textBlock>
  </contentBlock>
  <contentBlock page="1" id="i-357f2dd318f09abf">
    <textBlock id="i-8326e2276d9ba5e2">Det vid skrivelsen fogade läkarintyget var av följande lydelse:</textBlock>
    <textBlock id="i-6e16906d32dfe1f4">Härmed intygas att riksdagsman David Larsson från Hede på grund av hjärtsjukdom (myocarditis chr.) i samband med allmän kraftlöshet är i behov av avhållsamhet från själsliga och kroppsliga ansträngningar.</textBlock>
    <textBlock id="i-e04aa95e8e1c557e">Stockholm den 26 november 1943.</textBlock>
    <textBlock id="i-3b779d5b26ac2613">H. Werner, leg. läk.</textBlock>
    <textBlock id="i-7bd4339e07213ca9">Kammaren beslöt, med godkännande av den gjorda avsägelsen, att ora den härigenom inom kammaren uppkomna ledigheten jämlikt $ 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="1" id="i-23308e7d821cd1bf">
    <textBlock id="i-1272173b25bcacc7">$ 5. Upplästes följande till kammaren inkomna skrivelse: Till riksdagens ahdra kammare.</textBlock>
    <textBlock id="i-d41c8224f52ce04e">Då jag på grund av arbetsuppgifter i hemorten icke ser mig i stånd att nöjaktigt fullgöra mitt riksdagsmannauppdrag, anhåller jag härmed att bliva befriad från ledamotskapet av riksdagens andra kammare.</textBlock>
    <textBlock id="i-7e35ef04d63367be">Stockholm den 15 december 1943.</textBlock>
    <textBlock id="i-72b71d1dcce89d3c">Elof Lindberg.</textBlock>
  </contentBlock>
  <contentBlock page="1" id="i-258942510a3ac7fe">
    <textBlock id="i-293a65b0cdf67475">Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt 8 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="1" id="i-c01a80dc617704d7">
    <textBlock id="i-e5b04da8a921eb5a">Kammarens ledamöter åtskildes härefter kl. 3.40 e. m.</textBlock>
  </contentBlock>
  <contentBlock page="1" id="i-3487548055dc53eb">
    <textBlock id="i-9a28728da03a39f6">In fidem Sune Norrman.</textBlock>
  </contentBlock>
  <contentBlock page="1" id="i-93973bab406eb875">
    <textBlock id="i-9894d0f5d0501783">Torsdagen den 30 december.</textBlock>
  </contentBlock>
  <contentBlock page="1" id="i-200755d9881149c8">
    <textBlock id="i-d3694d00d27ebbd0">KI. 11 f. m. i - 6 1. Justerades protokollet för den 23 innevarande december. SI</textBlock>
  </contentBlock>
  <contentBlock page="1" id="i-c99648f27d1130ea">
    <textBlock id="i-74e5c6d35f09c86e">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte. .</textBlock>
  </contentBlock>
  <contentBlock page="1" id="i-849d87165f402354">
    <textBlock id="i-8a8f5254752fbd27">Justerades protokollsutdrag. 84.</textBlock>
  </contentBlock>
  <contentBlock page="1" id="i-cae1a0b1035dafe8">
    <textBlock id="i-995291dd0f415821">Hans excellens herr statsministern Hansson avlämnade Kungl. Maj:ts skrivelse, nr 368, till riksdagen angående förordnande av statsrådsledamöter att</textBlock>
  </contentBlock>
  <contentBlock page="2" id="i-ea9ca7195221c255">
    <textBlock id="i-b01752f6acb71775">Torsdagen den 30 december 1943. Nr 36. 3</textBlock>
  </contentBlock>
  <contentBlock page="2" id="i-8abd051f63fc8a8d">
    <textBlock id="i-c4b0c1c11456ec27">uppläsa Kungl. Maj:ts beslut om avslutande av innevarande års lagtima riksdag.</textBlock>
  </contentBlock>
  <contentBlock page="2" id="i-258104d71e2eaa98">
    <textBlock id="i-912b112b09367ebd">Av nämnda skrivelse, som nu föredrogs, inhämtades, bland annat, att Kungl. Maj:t förordnat hans excellens herr statsministern Per Albin Hansson att i riksdagens andra kammare uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="2" id="i-3644a0cf84390434">
    <textBlock id="i-4fe2053d4657a8f4">Med anledning härav lämnade herr talmannen ordet till hans excellens herr statministern Hansson, som uppläste Kungl. Maj:ls öppna brev nr 369, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="2" id="i-e0ffe79b0d392753">
    <textBlock id="i-681253669bedf0bf">$ 4.</textBlock>
  </contentBlock>
  <contentBlock page="2" id="i-ff1e919d80a6a753">
    <textBlock id="i-dc6571c91e951a53">Herr talmannen tog nu avsked av kammarens ledamöter med följande ord: Mina damer och herrar! Årets lagtima riksdag har präglats av god medborgaranda och god sammanhållning. De regeringsförslag som riksdagen i år behandlat ha huvudsakligen gällt försvarsväsendet, bostadsoch arbetsmarknadsfrågor samt jordbruksärenden. Under höstsessionen tillkommo "de omfattande spörsmålen om taxeringsförordningen, arrendelagen och riksbankens omorganisation. Samtliga förslag ha noggrant prövats och besluten ha tillkommit i största endräkt.</textBlock>
    <textBlock id="i-ea393844945fdfcc">Innan detta sammanträde avslutas, vill jag till kammarens ledamöter uttala mitt tack för den välvilja och det överseende, som kommit mig till del under den gångna riksdagstiden.</textBlock>
  </contentBlock>
  <contentBlock page="2" id="i-7a5a005fc7042728">
    <textBlock id="i-817da00db382a714">Härpå svarade herr Lindqvist: Herr talman! Det tillkommer mig att återgälda det tack och den nyårsönskan, som Ni här riktat till kammaren. Vi tacka Eder för det utmärkta sätt, på vilket Ni även i år lett våra förhandlingar. Dessa kammarens förhandlingar har Ni nu lett under många år. Det visar, att vi varit nöjda med Eder som talman, när vi år efter år förnyat förtroendet. Att så kommer att ske på nytt, när 1944 års riksdag om några dagar kommer att sammanträda, torde vara alldeles visst.</textBlock>
    <textBlock id="i-67c76204b5d4579a">Ni är, herr talman, inte endast kammarens ålderspresident med 37 riksdagar bakom Eder. Även som talman har Ni slagit rekord. Ingen talman har före Eder fört klubban under så många riksdagar som Ni. Det är många och viktiga beslut som Ni under dessa 11 år som talman har klubbfäst. Alla riksdagsbeslut äro viktiga, men delade meningar kunna ju finnas om vilka beslut som varit de viktigaste, och jag vet inte vilket Ni skulle anse vara det viktigaste, om Ni bleve tillfrågad därom. Även under den nu avslutade riksdagen med sina två sessioner ha många stora och viktiga beslut blivit fattade och av Eder blivit klubbfästa. Att här påminna om dem alla skulle föra för långt, men låt mig nämna några av desamma.</textBlock>
    <textBlock id="i-e33d31cd36d707a8">Den utbyggnad av våra försvarsanstalter som beslutats under föregående riksdagar har fortsatt, och årets riksdag har bland annat fattat beslut om centralisering av försvarsväsendets tekniska och ekonomiska ledning. Stora anslag ha även i år måst beviljas för militära ändamål. Samtidigt har stor uppmärksamhet ägnats åt vissa sociala spörsmål inom försvarsväsendet, och man torde ha rätt att säga, att mycket blivit gjort för att de inkallade beredskapsmännen, de som ha att hålla vakt vid rikets gränser och kuster, skola kunna göra detta under så drägliga förhållanden som möjligt. Våra beredskapsmän kunna såväl som vi alla glädja sig över att beredskapstjänsten även detta år kunnat avse endast neutralitetsvakt och ingenting värre.</textBlock>
    <textBlock id="i-af0ab945c6a699e3">Det är inte enbart för försvarsändamål som vi fortfarande måst pålägga vårt folk stora skatter. De sociala spörsmålen ha också måst och kunnat beaktas. Detta kräver också ofrånkomliga utgifter.</textBlock>
  </contentBlock>
  <contentBlock page="3" id="i-4da31a1424d06c71">
    <textBlock id="i-cb76a42c4d74133b">4 Nr 36. Torsdagen den 30 december 1943</textBlock>
  </contentBlock>
  <contentBlock page="3" id="i-f14ab4b498e891fa">
    <textBlock id="i-dee2156e7f1e08e5">En del beslut i vissa lagstiftningsfrågor kunde också vara förtjänta av ett omnämnande. Jag skall dock endast nämna ett sådant, och det är beslutet om en ny arrendelag. Det är en lag som många sedan år tillbaka väntat på. Det är nu att hoppas, att denna lag, som träder i kraft redan den 1 januari nästa år, skall bli till gagn för oss alla, i första hand för de män och kvinnor som vilja och kunna ägna sina krafter åt att bruka andras jord.</textBlock>
    <textBlock id="i-bcbd2540bf9e3cad">Jag skall, herr talman, stanna vid det sagda och vill ånyo till Eder och Edra kamrater i presidiet, vice talmännen, framföra kammarens tack för det gångna året. Vi önska Eder och vice talmännen ett gott slut på det gamla året och ett gott nytt år.</textBlock>
  </contentBlock>
  <contentBlock page="3" id="i-ab59576e77636fd7">
    <textBlock id="i-3e48b6635c58d4f0">Kammarens ledamöter åtskildes härefter kl. 11.10 f. m.</textBlock>
  </contentBlock>
  <contentBlock page="3" id="i-315e89c848d39263">
    <textBlock id="i-9b9d70b96e304de8">In fidem Sune Norrman.</textBlock>
  </contentBlock>
  <contentBlock page="3" id="i-eca60b3b87445116">
    <textBlock id="i-eb086b9dd75bc00a">Torsdagen den 30 december. KL. 11.15 f. m.</textBlock>
  </contentBlock>
  <contentBlock page="3" id="i-9c3af13a3eb29b43">
    <textBlock id="i-e362df0e70e258c1">Jämlikt bestämmelse i 8 12 reglementariska föreskrifter för riksdagen hade tillkännagivande blivit vederbörligen utfärdat därom, att justering av de kammarens protokoll, vilka vid riksdagens avslutande återstode ojusterade, komme att denna dag kl. 11.15 f. m. försiggå i kammarens justeringsrum; och tillstädeskommo på utsatt tid följande kammarens ledamöter:</textBlock>
    <textBlock id="i-ebae3835a1231a2a">Herr Sävström,</textBlock>
    <textBlock id="i-a80e7facaba68bd6">» Magnusson i Skövde,</textBlock>
    <textBlock id="i-4449280e55a70a5d">&gt;» Eriksson i Stockholm,</textBlock>
    <textBlock id="i-24e1954bd7838b5d">&gt;» Wallén,</textBlock>
    <textBlock id="i-d0582d5454aacb34">&gt;» Andersson i Surahammar, och fru Rydh Munck af Rosenschöld.</textBlock>
  </contentBlock>
  <contentBlock page="3" id="i-da4b273204e8850c">
    <textBlock id="i-f6b3e9791dbf95d5">Det protokoll, som hållits vid kammarens denna dag hållna sammanträde, upplästes och blev av kammarens tillstädesvarande ledamöter godkänt.</textBlock>
  </contentBlock>
  <contentBlock page="3" id="i-5de6f378c8e591ed">
    <textBlock id="i-0b2fe78421ff56e5">In fidem Sune Norrman.</textBlock>
  </contentBlock>
  <contentBlock page="3" id="i-f676c2bd5560eadc">
    <textBlock id="i-d6964e3591b4bbcf">Stockholm 1944. Kungl. Boktryckeriet P. A. Norstedt &amp; Söner. 434913</textBlock>
  </contentBlock>
</protocol>
