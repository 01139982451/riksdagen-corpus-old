<protocol id="prot-199293--98">
  <contentBlock ix="0" page="0">
    <textBlock ix="0">1 §  Avsägelser</textBlock>
  </contentBlock>
  <contentBlock ix="1" page="0">
    <textBlock ix="0">Andre vice talmannen meddelade att Bo G Jenevall</textBlock>
    <textBlock ix="1">(nyd) avsagt sig uppdraget att vara ledamot i finansutskottet.</textBlock>
  </contentBlock>
  <contentBlock ix="2" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="3" page="0">
    <textBlock ix="0">Andre vice talmannen meddelade att Christer</textBlock>
    <textBlock ix="1">Windén (nyd) avsagt sig uppdraget att vara ledamot i jordbruksutskottet.</textBlock>
  </contentBlock>
  <contentBlock ix="4" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="5" page="0">
    <textBlock ix="0">Andre vice talmannen meddelade att Dan Eriksson i Stockholm (nyd) avsagt sig uppdraget att vara ledamot i bostadsutskottet.</textBlock>
  </contentBlock>
  <contentBlock ix="6" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="7" page="0">
    <textBlock ix="0">Andre vice talmannen meddelade att Ian</textBlock>
    <textBlock ix="1">Wachtmeister (nyd) avsagt sig uppdraget att vara ledamot i den svenska delegationen till</textBlock>
    <textBlock ix="2">Gemensamma parlamentarikerkommittén EG-</textBlock>
    <textBlock ix="3">Sverige.</textBlock>
  </contentBlock>
  <contentBlock ix="8" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="9" page="0">
    <textBlock ix="0">Andre vice talmannen meddelade att Arne Jansson</textBlock>
    <textBlock ix="1">(nyd) avsagt sig uppdraget att vara suppleant i jordbruksutskottet.</textBlock>
  </contentBlock>
  <contentBlock ix="10" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="11" page="0">
    <textBlock ix="0">Andre vice talmannen meddelade att Max</textBlock>
    <textBlock ix="1">Montalvo (nyd) avsagt sig uppdraget att vara suppleant i bostadsutskottet.</textBlock>
  </contentBlock>
  <contentBlock ix="12" page="0">
    <textBlock ix="0">Kammaren biföll denna avsägelse.</textBlock>
  </contentBlock>
  <contentBlock ix="13" page="0">
    <textBlock ix="0">2 §  Anmälan om kompletteringsval till vissa utskott m.m.</textBlock>
  </contentBlock>
  <contentBlock ix="14" page="0">
    <textBlock ix="0">Andre vice talmannen meddelade att Ny demokratis riksdagsgrupp på grund av uppkomna vakanser anmält Ian Wachtmeister som ledamot i finansutskottet efter Bo G Jenevall, Max Montalvo som ledamot i jordbruksutskottet efter Christer</textBlock>
    <textBlock ix="1">Windén, Bo G Jenevall som ledamot i bostadsutskottet efter Dan Eriksson i Stockholm,</textBlock>
    <textBlock ix="2">Christer Windén som ledamot i den svenska delegationen till Gemensamma parlamentarikerkommittén EG-Sverige efter Ian</textBlock>
    <textBlock ix="3">Wachtmeister, Christer Windén som suppleant i finansutskottet efter Ian Wachtmeister, Christer</textBlock>
    <textBlock ix="4">Windén som suppleant i jordbruksutskottet efter</textBlock>
    <textBlock ix="5">Arne Jansson, Dan Eriksson i Stockholm som suppleant i bostadsutskottet efter Max Montalvo och Ian Wachtmeister som suppleant i den svenska delegationen till Gemensamma parlamentarikerkommittén EG-Sverige efter</textBlock>
    <textBlock ix="6">Christer Windén.</textBlock>
  </contentBlock>
  <contentBlock ix="15" page="0">
    <textBlock ix="0">Andre vice talmannen förklarade valda till</textBlock>
  </contentBlock>
  <contentBlock ix="16" page="0">
    <textBlock ix="0">ledamot i finansutskottet</textBlock>
  </contentBlock>
  <contentBlock ix="17" page="0">
    <textBlock ix="0">Ian Wachtmeister (nyd)</textBlock>
  </contentBlock>
  <contentBlock ix="18" page="0">
    <textBlock ix="0">ledamot i jordbruksutskottet</textBlock>
  </contentBlock>
  <contentBlock ix="19" page="0">
    <textBlock ix="0">Max Montalvo (nyd)</textBlock>
  </contentBlock>
  <contentBlock ix="20" page="0">
    <textBlock ix="0">ledamot i bostadsutskottet</textBlock>
  </contentBlock>
  <contentBlock ix="21" page="0">
    <textBlock ix="0">Bo G Jenevall (nyd)</textBlock>
  </contentBlock>
  <contentBlock ix="22" page="0">
    <textBlock ix="0">ledamot i den svenska delegationen till</textBlock>
    <textBlock ix="1">Gemensamma parlamentarikerkommittén EG-</textBlock>
    <textBlock ix="2">Sverige</textBlock>
  </contentBlock>
  <contentBlock ix="23" page="0">
    <textBlock ix="0">Christer Windén (nyd)</textBlock>
  </contentBlock>
  <contentBlock ix="24" page="0">
    <textBlock ix="0">suppleant i finansutskottet</textBlock>
  </contentBlock>
  <contentBlock ix="25" page="0">
    <textBlock ix="0">Christer Windén (nyd)</textBlock>
  </contentBlock>
  <contentBlock ix="26" page="0">
    <textBlock ix="0">suppleant i jordbruksutskottet</textBlock>
  </contentBlock>
  <contentBlock ix="27" page="0">
    <textBlock ix="0">Christer Windén (nyd)</textBlock>
  </contentBlock>
  <contentBlock ix="28" page="0">
    <textBlock ix="0">suppleant i bostadsutskottet</textBlock>
  </contentBlock>
  <contentBlock ix="29" page="0">
    <textBlock ix="0">Dan Eriksson i Stockholm (nyd)</textBlock>
  </contentBlock>
  <contentBlock ix="30" page="0">
    <textBlock ix="0">suppleant i den svenska delegationen till</textBlock>
    <textBlock ix="1">Gemensamma parlamentarikerkommittén EG-</textBlock>
    <textBlock ix="2">Sverige</textBlock>
  </contentBlock>
  <contentBlock ix="31" page="0">
    <textBlock ix="0">Ian Wachtmeister (nyd)</textBlock>
  </contentBlock>
  <contentBlock ix="32" page="0">
    <textBlock ix="0">3 §  Svar på interpellation 1992/93:102 om informationen om EG</textBlock>
  </contentBlock>
  <contentBlock ix="33" page="0">
    <textBlock ix="0">Anf. 1  Statsrådet ULF DINKELSPIEL (m):</textBlock>
  </contentBlock>
  <contentBlock ix="34" page="0">
    <textBlock ix="0">Herr talman! Gudrun Schyman har frågat mig följande angående informationen om EG:</textBlock>
  </contentBlock>
  <contentBlock ix="35" page="0">
    <textBlock ix="0">''1. Avser regeringen att ta initiativ för en allsidig statlig information inför folkomröstningen?</textBlock>
  </contentBlock>
  <contentBlock ix="36" page="0">
    <textBlock ix="0">2. Avser regeringen att lägga förslag som innebär att en rimlig andel av de statliga informationsmedlen fördelas till organisationer som företräder nej-sidan?</textBlock>
  </contentBlock>
  <contentBlock ix="37" page="0">
    <textBlock ix="0">3. När kommer samhällsstödet till ja- resp. nejsidan inför folkomröstningen att fördelas?''</textBlock>
  </contentBlock>
  <contentBlock ix="38" page="0">
    <textBlock ix="0">Jag avser besvara frågorna i ett sammanhang.</textBlock>
  </contentBlock>
  <contentBlock ix="39" page="0">
    <textBlock ix="0">Jag vill först erinra om att regeringen har tagit en rad initiativ till en allsidig informationsspridning om de europeiska integrationsfrågorna.</textBlock>
  </contentBlock>
  <contentBlock ix="40" page="0">
    <textBlock ix="0">I förra årets kompletteringsproposition lade regeringen fram konkreta förslag om en väsentligt utökad informationsverksamhet i syfte att ge alla medborgare i vårt land möjlighet att öka sina kunskaper om Europaintegrationen. Riksdagen godkände regeringens förslag och anslog 50</textBlock>
    <textBlock ix="1">miljoner kronor för informationsinsatser under innevarande budgetår. För nästa budgetår har regeringen föreslagit ett lika stort belopp för sammma ändamål.</textBlock>
  </contentBlock>
  <contentBlock ix="41" page="0">
    <textBlock ix="0">Som jag har redovisat i riksdagen den 21 januari i år tilldelades den s.k. Fälldindelegationen hälften av årets informationsanslag för bidrag till studieförbund, folkhögskolor och utomstående organisationer. Den andra hälften anslogs till den informationsverksamhet som bedrivs av det inom regeringskansliet inrättade Sekretariatet för</textBlock>
    <textBlock ix="1">Europainformation.</textBlock>
  </contentBlock>
  <contentBlock ix="42" page="0">
    <textBlock ix="0">Den s.k. Fälldindelegationen har under innevarande budgetår fördelat anslagna medel till enskilda informationsprojekt. Cirka två tredjedelar av medlen har tilldelats studieförbund och folkhögskolor. Beslut om fördelningen till dessa har baserats på bedömningar som har gjorts av</textBlock>
    <textBlock ix="1">Folkbildningsrådet. Återstoden av medlen har fördelats på en rad organisationer som bidrag till finansieringen av enskilda informationsprojekt.</textBlock>
    <textBlock ix="2">Bidragen har varierat mellan 15 000 och 250 000 kr.</textBlock>
    <textBlock ix="3">Ja- och nej-sidans resp. kampanjorganisationer har fått 150 000 kr vardera till informationsprojekt av saklig karaktär, dock ej till kampanjverksamhet.</textBlock>
    <textBlock ix="4">Fördelningen har skett med utgångspunkt i de riktlinjer som riksdagen uppställt. Detta gäller givetvis också de medel som ställts till ja- resp. nejsidans förfogande. Avsikten är, som Gudrun</textBlock>
    <textBlock ix="5">Schyman självfallet vet, att stödja projekt för en saklig och allsidig information om</textBlock>
    <textBlock ix="6">Europaintegrationen.</textBlock>
  </contentBlock>
  <contentBlock ix="43" page="0">
    <textBlock ix="0">Gudrun Schyman frågar i sin interpellation om när ja- resp. nej-sidan kommer att få stöd inför folkomröstningen. I min information till riksdagen den 21 januari framhöll jag att det kommer att bli möjligt för kampanjorganisationer från båda sidor att erhålla bidrag under nästa budgetår, varvid jag har utgått ifrån att nuvarande tidsplan för förhandlingarna håller. Vidare förutsätter detta att riksdagen godkänner regeringens förslag i budgetpropositionen. Jag kan naturligtvis inte föregripa riksdagens ställningstagande och inte heller de beslut om bidragsfördelningen som den s.k. Fälldindelegationen har att fatta självständigt inom ramen för anvisade medel.</textBlock>
  </contentBlock>
  <contentBlock ix="44" page="0">
    <textBlock ix="0">Så till Gudrun Schymans påstående att det sekretariat för Europainformation som har inrättats inom regeringskansliet skulle vara en</textBlock>
    <textBlock ix="1">''propagandaavdelning för ja-sidan'' -- för att använda ordvalet i interpellationen. Jag vet inte vad Gudrun Schyman grundar sitt påstående på, men jag vill understryka att sekretariatet, helt i enlighet med de riktlinjer som riksdagen har godkänt, har till uppgift att bedriva en bred, saklig och allsidig informationsverksamhet utifrån en åsiktsneutral utgångspunkt. Detta innebär givetvis att sekretariatet inte företräder någon särskild ståndpunkt i frågan om svenskt medlemskap i EG</textBlock>
    <textBlock ix="2">och därmed självfallet inte heller har anknytning till några kampanjorganisationer.</textBlock>
  </contentBlock>
  <contentBlock ix="45" page="0">
    <textBlock ix="0">Under innevarande budgetår bygger sekretariatet upp ett informationsnätverk som knyter samman centrala, regionala och lokala insatser med folkbiblioteken som lokala knutpunkter för information till allmänheten. Biblioteken kommer att arbeta med stöd av en supportorganisation bestående av sekretariatet, länsbibliotek, länsstyrelser, Kommerskollegium, Statens kulturråd, AMS och många fler. I dag besöker ca</textBlock>
    <textBlock ix="1">45 % av den svenska befolkningen regelbundet biblioteken -- målet är att alla skall veta att all slags information inför folkomröstningen finns att få där.</textBlock>
    <textBlock ix="2">I informationsnätverket ingår också den telefonpanel som skall avlasta biblioteken genom att man skall bygga upp en bank av frågor och svar i en databas som biblioteken har fri tillgång till.</textBlock>
    <textBlock ix="3">Panelen är bemannad tolv timmar om dygnet, helg och vardag. Det kostar bara en markering att fråga, och svar skall vanligen kunna erhållas inom 24</textBlock>
    <textBlock ix="4">timmar. Till sin hjälp har panelen den samlade sakkunskap som finns inom regeringskansliet, databaser m.m.</textBlock>
  </contentBlock>
  <contentBlock ix="46" page="0">
    <textBlock ix="0">Sekretariatet kommer att stå för en omfattande produktion av informationsmaterial, faktablad, skrifter, böcker, video m.m. Den broschyr om EG,</textBlock>
    <textBlock ix="1">EES och EU som i dagarna har distribuerats till alla landets hushåll kommer att finnas utlagd på bibliotek och postkontor. Broschyren, som också utkommer i punktskrift och som taltidning, som video för hörselskadade och på åtta invandrarspråk, är tänkt att signalera att information finns att få och att ge en grund för vidare kunskapssökande. Det ligger i sakens natur att en broschyr av detta slag av bl.a. utrymmesskäl inte kan ge en helt uttömmande bild eller ge fullständiga svar på samtliga frågor.</textBlock>
  </contentBlock>
  <contentBlock ix="47" page="0">
    <textBlock ix="0">Som jag har framhållit många gånger tidigare i riksdagen är det regeringens avsikt att i största möjliga utsträckning söka tillgodose efterfrågan på information inom detta viktiga område. Vi mottar självfallet gärna synpunkter från alla håll på den inriktning och uppläggning som denna informationsverksamhet bör ha.</textBlock>
  </contentBlock>
  <contentBlock ix="48" page="0">
    <textBlock ix="0">Anf. 2  GUDRUN SCHYMAN (v):</textBlock>
  </contentBlock>
  <contentBlock ix="49" page="0">
    <textBlock ix="0">Herr talman! Jag skall be att få tacka statsrådet</textBlock>
    <textBlock ix="1">Dinkelspiel för svaret. Jag är ju inte nöjd förstås, men det var väl inte heller väntat.</textBlock>
  </contentBlock>
  <contentBlock ix="50" page="0">
    <textBlock ix="0">Vi har diskuterat den här frågan många gånger förut, och jag har kritiserat det sätt på vilket regeringen går ut och informerar på. Jag fortsätter att kritisera utifrån den verklighet som finns, utifrån hur det ser ut i samhället när det gäller informationen och utifrån hur människor i allmänhet, oavsett om de har någon uppfattning i</textBlock>
    <textBlock ix="1">EG-frågan eller inte, reagerar.</textBlock>
  </contentBlock>
  <contentBlock ix="51" page="0">
    <textBlock ix="0">Jag är ute och reser väldigt mycket och har deltagit i många möten och debatter. Under den senaste tiden har jag bl.a. varit mycket i gymnasieskolorna -- jag anstränger mig för att ofta vara i gymnasieskolorna.</textBlock>
  </contentBlock>
  <contentBlock ix="52" page="0">
    <textBlock ix="0">I interpellationen tog jag upp det faktum att</textBlock>
    <textBlock ix="1">Arbetsgivareföreningen satsar 1,5 miljoner kr på en mycket medveten kampanj. Man bjuder ner lärare till Bryssel för information osv. Detta är de i sin fulla rätt att göra men det är ju då fråga om deras egen information. Likaså är det ute på skolorna i dag ett fullständigt överflöd av information från Arbetsgivareföreningen,</textBlock>
    <textBlock ix="2">Industriförbundet osv. Informationen är tjusigt gjord med bra layout, fyrfärg och den är mycket pedagogiskt upplagd.</textBlock>
  </contentBlock>
  <contentBlock ix="53" page="0">
    <textBlock ix="0">Detta måste på något sätt balanseras. Det är inte rimligt att nej-organisationerna Nej till EG,</textBlock>
    <textBlock ix="1">Vänsterpartiet eller Miljöpartiet kan balansera detta. Därför menar jag att det måste ligga i regeringens uppdrag att genom sitt eget material på något sätt råda bot på den här obalansen. Jag blir därför besviken när jag ser det material som faktiskt regeringen ger ut, eftersom det är så oproblematiserande. Man tar i materialet inte upp de frågor som människor ställer sig och man redovisar inte att detta inte bara är fråga om faktaupplysningar, handelspolitik och avtal utan att detta också är ett politiskt projekt. Hela integrationsarbetet i Västeuropa, hela tanken med den gemensamma marknaden och den europeiska unionen är till mycket stora delar ett politiskt projekt som har vissa mål och syften. Jag tror att det är viktigt att man betonar detta för människor, eftersom det är grunden till att vi faktiskt kan tycka olika i den här frågan. Då handlar det om att man måste värdera och tolka de faktainformationer som ges. Men då måste man också ge människor upplysning om att det inte finns en neutral bild av vad detta är, utan att det är en fråga om vilka värderingar man har, hur man ser på de maktförhållanden som råder, hur man uppfattar olika opinioners möjlighet att komma till tals och uttryck i EG:s strukturer och beslutsfattande osv.</textBlock>
    <textBlock ix="2">Det borde vara regeringens ansvar att föra ut denna komplexitet och, sett utifrån att detta är en fråga om politik och värderingar, också ge båda sidor möjlighet att komma till tals.</textBlock>
  </contentBlock>
  <contentBlock ix="54" page="0">
    <textBlock ix="0">Det man gör nu i regeringens information inkl. den här broschyren är att man ger regeringens syn. Man utmålar detta som någon form av värdeneutral faktaupplysning. Det är många som reagerar mot detta och tycker att de inte får den problematiserade bild som de, om de fick reda på andras syn på dessa frågor, skulle förstå vikten av.</textBlock>
  </contentBlock>
  <contentBlock ix="55" page="0">
    <textBlock ix="0">Jag vet att initiativ har tagits, men jag vet också att det finns en massiv kritik ute i landet. Den som jag allra mest stöter på just nu kommer från lärarna, som säger att de inte har någon möjlighet att köpa in material från nej-sidan eftersom de inte har råd.</textBlock>
    <textBlock ix="1">Det material som den kritiska sidan ger ut kostar pengar. Det ingår inte i deras budget. Allt det andra materialet får de gratis. Vad skall de göra? De är faktiskt förtvivlade.</textBlock>
  </contentBlock>
  <contentBlock ix="56" page="0">
    <textBlock ix="0">Ulf Dinkelspiel efterlyser goda råd och synpunkter från alla håll. Mitt råd är: Gör material där båda sidor får komma till tals. Jag vet att det från början var planerat att hushållsbroschyren skulle innehålla politiska företrädares presentation. Jag fick själv i uppgift att formulera mig mycket kort om huvudskälen till att jag inte vill ha svenskt EG-</textBlock>
    <textBlock ix="1">medlemskap. Sedan togs detta bort. Jag vet inte varför. Det skulle vara intressant att få höra om ni har planer på att med skattebetalarnas medel bekosta en allsidig information med den uppsättning fakta som finns, men där också båda sidor får komma till tals så att man får en samtidig information som visar på att man kan se och värdera dessa fakta på olika sätt och att man framför allt kan ha olika syn på den framtida utvecklingen. Jag tror att det skulle vara väldigt nyttigt och att det sättet att informationsmässigt förhålla sig kanske något skulle kunna rehabilitera det dåliga rykte som regeringen har i detta fall.</textBlock>
  </contentBlock>
  <contentBlock ix="57" page="0">
    <textBlock ix="0">Det skulle vara bra om det också ingick företrädare för både ja- och nej-sidan i den telefonsvararpanel som finns för att göra det möjligt för människor att spegla sig i de olika åsiktsriktningarna på ett bra sätt.</textBlock>
  </contentBlock>
  <contentBlock ix="58" page="0">
    <textBlock ix="0">Jag vill ställa ännu en fråga. Den gäller de pengar som skall gå till kampanjorganisationerna. Är det en förutsättning att tidsplanen för förhandlingarna håller? Kommer det för nästa budgetår att innebära att pengar direkt går till kampanjorganisationerna -- ja- och nej-sidan --</textBlock>
    <textBlock ix="1">eller är det bara under förutsättning att förhandlingarna går enligt den mest optimistiska tidtabellen? Kommer man annars att skjuta upp det hela?</textBlock>
  </contentBlock>
  <contentBlock ix="59" page="0">
    <textBlock ix="0">Anf. 3  CARL B HAMILTON (fp):</textBlock>
  </contentBlock>
  <contentBlock ix="60" page="0">
    <textBlock ix="0">Herr talman! Gudrun Schyman tar i sin interpellation upp verksamheten i Stiftelsen Ja till</textBlock>
    <textBlock ix="1">Europa, och särskilt uppropet till förmån för svenskt medlemskap. Gudrun Schyman antyder att det hela är fråga om något skumt. Så är det naturligtvis inte alls. I stiftelsen arbetar vi på flera olika sätt mycket hårt för Europafrågan. Till skillnad från Gudrun Schyman menar vi att det för människorna i Sverige vore mycket allvarligt med de otrygga konsekvenser som skulle följa av ett nej till ett svenskt medlemskap. Vi skulle då förlora inflytandet över vårt eget öde i och med att vi inte kan påverka omvärldens prioriteringar. Det gäller freden, dvs. relationerna till Öst- och</textBlock>
    <textBlock ix="2">Centraleuropa och därmed vår egen säkerhet. Det gäller välfärden, ekonomin, jobben och miljön.</textBlock>
  </contentBlock>
  <contentBlock ix="61" page="0">
    <textBlock ix="0">Om Gudrun Schyman fick som hon ville skulle</textBlock>
    <textBlock ix="1">Sverige bli ett sämre och delvis förstört land. Detta kommer vi inom Stiftelsen Ja till Europa självfallet att försöka mobilisera så mycket resurser som möjligt för att förhindra. Detta är vår naturliga ambition.</textBlock>
  </contentBlock>
  <contentBlock ix="62" page="0">
    <textBlock ix="0">Startskottet för denna stiftelses inriktning mot en bredare publik var ett upprop för Europa, vilket publicerades i kvälls- och dagspress vid nyåret</textBlock>
    <textBlock ix="1">1993. Vid sidan av riksdagsledamöter från samtliga riksdagspartier gav artister, sjuksköterskor, andra yrkesarbetare och kulturpersonligheter såsom</textBlock>
    <textBlock ix="2">Marit Paulson samt hemmafruar sitt stöd för ett medlemskap. Annonseringen fortsätter nu regionalt runt om i landet genom att sympatisörer sätter in 75 kr på stiftelsens postgirokonto. Detta finns dessutom angivet i annonserna.</textBlock>
  </contentBlock>
  <contentBlock ix="63" page="0">
    <textBlock ix="0">Från UD:s informationsinslag har stiftelsen hittills fått 150 000 kr. Det är precis lika mycket som organisationen Nej till EG har fått. Vi är klart beroende av att UD senare, när folkomröstningen närmar sig, beviljar en större summa för kampanjinsatserna.</textBlock>
  </contentBlock>
  <contentBlock ix="64" page="0">
    <textBlock ix="0">I stiftelsen ordnar vi resor till Bryssel och till EG-</textBlock>
    <textBlock ix="1">parlamentet i Strasbourg. Det tar vi betalt för. Vi ordnar EG-utbildning för partier och folkrörelser.</textBlock>
    <textBlock ix="2">Det tar vi betalt för. Vi producerar trycksaker, overheadbilder och annat informationsmaterial som vi tar betalt för. Vi får bidrag från näringslivet, men också från enskilda personer. Man kan dessutom bli Europavän, vilket innebär att man ingår i ett nätverk av människor som är intresserade av att veta mer om EG, att få information från stiftelsen eller som bara vill stödja oss.</textBlock>
    <textBlock ix="3">Europavännerna betalar en avgift på 90 kr per år, vilket ungefär motsvarar kostnaderna för stiftelsens utskick.</textBlock>
  </contentBlock>
  <contentBlock ix="65" page="0">
    <textBlock ix="0">Vi har i stiftelsen alldeles för litet pengar, Gudrun</textBlock>
    <textBlock ix="1">Schyman. Det kan jag försäkra. Alla bidrag välkomnas tacksamt.</textBlock>
  </contentBlock>
  <contentBlock ix="66" page="0">
    <textBlock ix="0">Jag tror att det dessutom är viktigt att vi på ja-sidan attraherar mer pengar av den enkla anledningen att vi har en dubbel uppgift. Vi måste anstränga oss mer för att skaffa oss mer resurser. Det beror på att vi, som jag sade, har två uppgifter medan ni på nejsidan har begränsat er till en enda uppgift, nämligen att säga nej, nej och åter nej. Vi på ja-sidan tillhör däremot den part i debatten som har fått oss uppgiften förelagd att förutom att redogöra för vårt ja-ställningstagande dessutom informera. Vi måste för det första förklara vad EG, Europeiska unionen och Europatanken är, och för det andra sedan resonera och övertyga människor om att Sverige bör gå med i den europeiska unionen. Väljarna anser tydligen att det är vi på ja-sidan som så att säga har bevisbördan för att medlemskapet är bra.</textBlock>
    <textBlock ix="1">Vi har alltså en dubbel uppgift och har med stort allvar följt den uppmaningen. Vi försöker därför attrahera så mycket resurser som möjligt.</textBlock>
  </contentBlock>
  <contentBlock ix="67" page="0">
    <textBlock ix="0">Jag kanske kan återkomma senare till Gudrun</textBlock>
    <textBlock ix="1">Schymans tal om propagandaresor, som hon också tar upp i sin interpellation. Men jag tror att jag väntar litet med det.</textBlock>
  </contentBlock>
  <contentBlock ix="68" page="0">
    <textBlock ix="0">Anf. 4  HANS GÖRAN FRANCK (s):</textBlock>
  </contentBlock>
  <contentBlock ix="69" page="0">
    <textBlock ix="0">Herr talman! Eftersom jag har framställt en interpellation som berör den här interpellationsdebatten, tycker jag att det är lika bra att här framföra det som jag vill säga.</textBlock>
  </contentBlock>
  <contentBlock ix="70" page="0">
    <textBlock ix="0">Det är så uppenbart att det är av största betydelse att ett objektivt material framställs, där för- och nackdelar med ett medlemskap blir tydliga. Av särskild betydelse blir det att informera och redovisa reella konkreta ekonomiska för- resp.</textBlock>
    <textBlock ix="1">nackdelar med EG-medlemskap, med medlemskap i Europaunionen resp. endast ett EES-avtal eller, om EES-avtalet inte skulle bli fastställt, vad ett handelsavtal kan innebära och i vilken utsträckning det kan utvidgas och förbättras.</textBlock>
  </contentBlock>
  <contentBlock ix="71" page="0">
    <textBlock ix="0">I min interpellation angav jag att informationsarbetet börjat med en stor ekonomisk dominans för ja-sidan. Det är ju inget tvivel om att ja-sidans resurser är överväldigande. Om det är svårare att argumentera för den ena eller den andra linjen, kan inte någon opartisk instans ta ställning till. Det går säkert att framföra skäl för att det är minst lika svårt att verka för nej-sidan som för jasidan.</textBlock>
  </contentBlock>
  <contentBlock ix="72" page="0">
    <textBlock ix="0">Det är inte så märkligt att det nu finns kritiska röster för att nej- och ja-sidan har fått ett bidrag på enbart 150 000 kr. För ja-sidan betyder detta låga anslag mycket litet, eller kanske ingenting, eftersom man har mycket stora resurser att ösa ur och mer är att vänta. Om bidragen även i fortsättningen blir så låga, blir obalansen än mer uppenbar under folkomröstningskampanjen.</textBlock>
  </contentBlock>
  <contentBlock ix="73" page="0">
    <textBlock ix="0">I min interpellation poängterade jag vikten av att de två alternativen blir väl belysta och att saklig information ges. Nej-sidan har betraktat UD:s informationsskrift om EG som en partsinlaga.</textBlock>
  </contentBlock>
  <contentBlock ix="74" page="0">
    <textBlock ix="0">Anf. 5  ANDRE VICE TALMANNEN:</textBlock>
  </contentBlock>
  <contentBlock ix="75" page="0">
    <textBlock ix="0">Jag hemställer att Hans Göran Franck tar debatten om den andra interpellationen när den skall debatteras, eftersom vi ändå får ytterligare en debatt.</textBlock>
  </contentBlock>
  <contentBlock ix="76" page="0">
    <textBlock ix="0">Anf. 6  Statsrådet ULF DINKELSPIEL (m):</textBlock>
  </contentBlock>
  <contentBlock ix="77" page="0">
    <textBlock ix="0">Herr talman! Gudrun Schyman har ställt ett antal frågor som rör informationsverksamheten. Hon utgick från att jag inte skulle bli överraskad av hennes synpunkter. På den punkten har Gudrun</textBlock>
    <textBlock ix="1">Schyman alldeles rätt. Jag har hört dem om och om igen. Jag kan inte finna att det finns den minsta möjlighet att tillgodose Gudrun Schymans synpunkter, vad man än gör på detta område. Jag har mina misstankar varför.</textBlock>
  </contentBlock>
  <contentBlock ix="78" page="0">
    <textBlock ix="0">Låt mig göra några kommentarer till de punkter som Gudrun Schyman tog upp.</textBlock>
  </contentBlock>
  <contentBlock ix="79" page="0">
    <textBlock ix="0">Gudrun Schyman sade att den information som utgår från Sekretariatet för Europainformation speglar regeringens syn. Så är det inte. Detta sekretariat är upprättat för att förmedla en allmän information, faktainformation, om EES, EG och</textBlock>
    <textBlock ix="1">EU. Det är helt fristående från den politiska ledningen när det gäller informationsmaterialets utformning. Syftet är att materialet först och främst skall belysa några grundläggande förhållanden om</textBlock>
    <textBlock ix="2">EG men också att sekretariatet skall stimulera mer till att hämta ökad information om EG. Det är därför som den faktabroschyr som gick ut till hushållen, jag tror att det var 4,5 miljoner exemplar, innehåller inte bara en grundläggande redovisning av vad EG, EES och EU står för, utan också anvisar vägar för att hämta ytterligare information på olika håll, genom att man vänder sig till studieförbunden, till intresseorganisationerna, till Ja till EG och till Nej till EG, m.m.</textBlock>
  </contentBlock>
  <contentBlock ix="80" page="0">
    <textBlock ix="0">Gudrun Schyman säger att den här informationen har mött massiv kritik. Det är inte den bild som jag har. Men vi lever uppenbarligen i två världar. Jag är faktiskt också ganska ofta ute, inte minst i skolor.</textBlock>
    <textBlock ix="1">När jag gör besök på olika håll i landet, brukar jag alltid sträva efter att inkludera åtminstone ett besök i någon skola. Kanske möter jag då 500 eller 1 000</textBlock>
    <textBlock ix="2">studenter i en aula.</textBlock>
  </contentBlock>
  <contentBlock ix="81" page="0">
    <textBlock ix="0">Mitt bestämda intryck är -- oaktat att Nej till EG i cirkulärartiklar har riktat kritik mot den här broschyren, och något annat hade jag inte väntat --</textBlock>
    <textBlock ix="1">att den här broschyren har mötts av helt övervägande positiv kritik och att den av många har tjänat just som inspiration till att hämta ytterligare information, som kan hämtas på väldigt många håll och som jag menar att vi på allt sätt bör stimulera.</textBlock>
  </contentBlock>
  <contentBlock ix="82" page="0">
    <textBlock ix="0">Sedan säger Gudrun Schyman att regeringens uppgift är att råda bot på obalanser i opinionsbildningen. Där har vi, Gudrun Schyman, helt olika uppfattningar. En sådan utgångspunkt innebär att om det skulle finnas en minoritetsuppfattning i den frågan, säg en mycket stark uppslutning kring t.ex. de åsikter som Gudrun</textBlock>
    <textBlock ix="1">Schyman och hennes parti har stått för genom åren, skulle det vara regeringens uppgift att balansera den informationen. Säg att Gudrun Schyman företräder åsikter för 5 % av landets medborgare.</textBlock>
    <textBlock ix="2">Skall regeringen då balansera detta genom att gå in med 95 % mer informationsinsatser? Jag menar att det i ett demokratiskt samhälle måste råda yttrandefrihet och frihet för alla grupper att komma till tals.</textBlock>
  </contentBlock>
  <contentBlock ix="83" page="0">
    <textBlock ix="0">En annan sak är, och det för mig över till den tredje frågan, att när man sedan kommer till en folkomröstning, kan det finnas goda skäl att avsätta särskilda medel för en kampanj kring dessa frågor.</textBlock>
    <textBlock ix="1">Då tycker jag personligen också, men här vill jag inte föregripa riksdagens ställningstagande, att det är naturligt att ja- och nej-sidan får lika mycket pengar. Det här är ett ställningstagande som riksdagen har att göra när det blir dags att fastställa tiden för folkomröstningen. Det menar jag bör bli i slutet av förhandlingarna, när vi kan se vilken den lämpliga tidpunkten är. Jag utgår från att riksdagen i det sammanhanget kommer att lägga fast tidpunkten för förhandlingarna och också formerna för informations- och kampanjverksamheten kring det hela och därmed också ta ställning till frågan när pengar skall ställas till förfogande för det ändamålet.</textBlock>
  </contentBlock>
  <contentBlock ix="84" page="0">
    <textBlock ix="0">Anf. 7  GUDRUN SCHYMAN (v):</textBlock>
  </contentBlock>
  <contentBlock ix="85" page="0">
    <textBlock ix="0">Herr talman! Skall jag uppfatta den sista upplysningen som att nästa års budget, de 50</textBlock>
    <textBlock ix="1">miljoner kronor som är avsatta, kommer att gå bara till kampanjorganisationer under förutsättning att riksdagen också har tagit ställning till tidpunkten för folkomröstningen? I så fall vill jag säga att utrikesutskottet, när man har behandlat detta, har sagt att det skall gå till en allsidig information. Då har man också menat kampanjorganisationer. Då får vi i så fall ta upp en ny debatt om detta.</textBlock>
  </contentBlock>
  <contentBlock ix="86" page="0">
    <textBlock ix="0">När jag säger att det är regeringens ansvar att balansera utbudet av information, gör jag det utifrån att vi faktiskt skall ha en folkomröstning och utifrån att det här inte är vilken politisk fråga som helst utan en av de största politiska frågorna under hela efterkrigstiden.</textBlock>
  </contentBlock>
  <contentBlock ix="87" page="0">
    <textBlock ix="0">Vi skall gå ut i en folkomröstning som -- det utgår jag från och det hoppas jag verkligen -- kommer att vara skild från valet till riksdagen osv. Dessutom finns det ju så olika olika uppfattningar i många olika partier.</textBlock>
  </contentBlock>
  <contentBlock ix="88" page="0">
    <textBlock ix="0">I denna fråga företräder jag inte en minoritet, snarare tvärtom. Just nu är ju opinionsläget i</textBlock>
    <textBlock ix="1">Sverige sådant att det är jag som företräder en majoritet. Det är denna majoritet plus de som anser att de behöver mer information för att kunna sätta sig in i det här som för fram just den kritik som föranleder mig att tjata om den här frågan. Jag gör det alltså inte därför att det är min ambition att trötta ut Ulf Dinkelspiel. Så är det faktiskt inte. Jag blir besviken när Ulf Dinkelspiel säger att det aldrig kommer att gå att göra mig nöjd i detta avseende.</textBlock>
    <textBlock ix="2">Jag tror visst att det går.</textBlock>
  </contentBlock>
  <contentBlock ix="89" page="0">
    <textBlock ix="0">Men ni gör ett stort fatalt misstag när ni inte tar allvarligt på den kritik som finns och på den här obalansen. Inom lärarkåren har man väl ingen anledning att vara oroad och att framföra kritik, om man inte verkligen tycker som man gör. Det är inte ett uttryck för höger- eller vänsterskalan utan för ett problem som man har i undervisningen.</textBlock>
  </contentBlock>
  <contentBlock ix="90" page="0">
    <textBlock ix="0">Att nonchalera den här obalansen och den kritik som människor för fram och att inte lyfta fram den politiska sidan av frågekomplexet beträffande medlemskapet i den europeiska unionen kommer att slå tillbaka mot regeringen själv. Vi kan komma i precis samma situation som den som gällde vid den första folkomröstningen i Danmark. Många människor kände då att hela etablissemanget var för en sak och att de blev totalt överkörda.</textBlock>
    <textBlock ix="1">Människor menade: Vi får inte reda på vad det handlar om. Det här vill vi inte vara med om.</textBlock>
  </contentBlock>
  <contentBlock ix="91" page="0">
    <textBlock ix="0">Jag önskar att vi går till en folkomröstning där så många människor som möjligt kan grunda sitt beslut i frågan på så väl underbyggd information som möjligt -- dvs. att så många sidor som möjligt har blivit belysta och att kunskapen och medvetenheten finns om att detta är ett politiskt projekt, att det handlar om politiska värderingar.</textBlock>
  </contentBlock>
  <contentBlock ix="92" page="0">
    <textBlock ix="0">Anf. 8  HANS GÖRAN FRANCK (s):</textBlock>
  </contentBlock>
  <contentBlock ix="93" page="0">
    <textBlock ix="0">Herr talman! Det är bra att Ulf Dinkelspiel säger att de båda sidorna, när kampanjen väl kommer i gång, skall få lika mycket pengar. Men det kan också vara en negativ faktor, för om man ger väldigt litet pengar till ja- och nej-sidan -- exempelvis bara ett par 100 000 kr, men precis lika mycket till båda --</textBlock>
    <textBlock ix="1">kommer ja-sidan helt klart att kunna ha mycket större resurser. Ja-sidan kommer ju att få pengar från mycket penningstarka organisationer inom näringslivet och andra organisationer. Vi vet ju på ett ungefär hur uppställningen ser ut i dag.</textBlock>
  </contentBlock>
  <contentBlock ix="94" page="0">
    <textBlock ix="0">Därför är det mycket angeläget att statsrådet på den punkten kompletterar svaret med ett besked om att det verkligen blir ordentligt tilltagna resurser, så att det kan bli någorlunda balans här.</textBlock>
  </contentBlock>
  <contentBlock ix="95" page="0">
    <textBlock ix="0">Det statsrådet säger är helt riktigt, nämligen att ingen kan förhindra att en facklig organisation eller en branschorganisation inom näringslivet har vissa åsikter. Där kan man inte ingripa. Men man kan förändra och förbättra det hela genom att verka för att bidragen till ja- och nej-sidan blir rikligt tilltagna.</textBlock>
  </contentBlock>
  <contentBlock ix="96" page="0">
    <textBlock ix="0">Vad jag nu är ute efter är ett förslag i nämnda riktning. Sedan är det ju riksdagen som beslutar.</textBlock>
  </contentBlock>
  <contentBlock ix="97" page="0">
    <textBlock ix="0">I den andra frågan vill jag också säga några ord.</textBlock>
    <textBlock ix="1">Andre vice talmannen avbröt mig tidigare. Men det jag tänkte säga var just det som statsrådet har yttrat sig om. Det gäller då UD:s broschyr. Jag har här en artikel med intervjuer från Skånska Dagbladet.</textBlock>
    <textBlock ix="2">Artikeln är ytterligt kritisk.</textBlock>
  </contentBlock>
  <contentBlock ix="98" page="0">
    <textBlock ix="0">Jag har inte gått igenom hela materialet om den kritik som har framförts. Men finns det inte, statsrådet, anledning att noga granska det här för att se om kritiken mot broschyren är berättigad?</textBlock>
    <textBlock ix="1">Det är ju angeläget att materialet i fortsättningen är så sakligt och objektivt som det någonsin är möjligt.</textBlock>
    <textBlock ix="2">Det vore väldigt olyckligt om vi fick en sned diskussion om att materialet inte skulle vara korrekt. Det kan inte vara särskilt svårt att göra en granskning på det viset att vi får en diskussion i sak och inte en diskussion om att det skulle göras progaganda i lager för den ena sidan.</textBlock>
  </contentBlock>
  <contentBlock ix="99" page="0">
    <textBlock ix="0">Anf. 9  CARL B HAMILTON (fp):</textBlock>
  </contentBlock>
  <contentBlock ix="100" page="0">
    <textBlock ix="0">Herr talman! Gudrun Schyman beklagar sig i sin interpellation och också i diskussionen här med Ulf</textBlock>
    <textBlock ix="1">Dinkelspiel över vad hon kallar för propagandaresor till Bryssel som ja-sidan ordnar.</textBlock>
    <textBlock ix="2">Men jag tror att Gudrun Schyman inte riktigt vet vad hon talar om.</textBlock>
  </contentBlock>
  <contentBlock ix="101" page="0">
    <textBlock ix="0">De här resorna brukar sluta med besök hos den svenska EG-delegationen med en föredragning av det aktuella läget. Vidare brukar de börja med ett besök i ett tidigare koncentrationsläger för att påminna om andra världskriget som roten till EG:s tillblivelse och till Europatanken.</textBlock>
  </contentBlock>
  <contentBlock ix="102" page="0">
    <textBlock ix="0">Det är litet svårt att acceptera påståenden om att de här resorna skulle vara propagandaresor med tanke på hur de börjar och slutar, som jag nämnt. Man reser inte till koncentrationsläger om man ägnar sig åt propagandaverksamhet. Jag tycker att det är viktigt att känna till följande slagord: Aldrig mera krig. Det är den viktigaste drivkraften nu, och var även då, för Europatanken och</textBlock>
    <textBlock ix="1">Europaintegrationen.</textBlock>
  </contentBlock>
  <contentBlock ix="103" page="0">
    <textBlock ix="0">Jag är övertygad om att det är på det viset att det faktum att ja-sidan attraherar större resurser än nej-sidan -- för att tala i kampanjtermer -- beror på att ja-sidan faktiskt står för en bättre sak än nejsidan.</textBlock>
  </contentBlock>
  <contentBlock ix="104" page="0">
    <textBlock ix="0">Vad är det som Gudrun Schyman begär ytterligare pengar för? Låt mig citera litet ur skrifter från Nej till EG och Kritiska Europafakta: ''Den (EU) är bara ett nygammalt nazistiskt försök att skapa en</textBlock>
    <textBlock ix="1">Grossmacht (sic) i ståtlig kamp mot den resterande världen.''</textBlock>
  </contentBlock>
  <contentBlock ix="105" page="0">
    <textBlock ix="0">Det är Torbjörn Säfve som skriver det.</textBlock>
  </contentBlock>
  <contentBlock ix="106" page="0">
    <textBlock ix="0">Mikael Nyberg skriver i Direktörernas Europa, en bok utgiven av Nej till EG: ''Tyskland har börjat importera slavar till sina industrier.''</textBlock>
  </contentBlock>
  <contentBlock ix="107" page="0">
    <textBlock ix="0">Vidare skriver samme man: ''Det är lönsamt att göra arbetare till invalider. Efter den kalkylen inrättas det nya EG-Europa.''</textBlock>
  </contentBlock>
  <contentBlock ix="108" page="0">
    <textBlock ix="0">Då frågar man sig: Vilka ytterligare lögner är det som, enligt Gudrun Schyman och Nej till EG, förkvävs i brist på pengar?</textBlock>
  </contentBlock>
  <contentBlock ix="109" page="0">
    <textBlock ix="0">Anf. 10  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="110" page="0">
    <textBlock ix="0">Herr talman! Först några kommentarer till det som</textBlock>
    <textBlock ix="1">Hans Göran Franck tog upp. Till att börja med gäller det broschyren -- sakfel o.d.</textBlock>
  </contentBlock>
  <contentBlock ix="111" page="0">
    <textBlock ix="0">Jag delar naturligtvis uppfattningen att eventuella sakfel bör granskas och att man kritiskt bör belysa detta.</textBlock>
  </contentBlock>
  <contentBlock ix="112" page="0">
    <textBlock ix="0">Jag kan försäkra att det sekretariat som upprättats bara har en ambition -- jag har sett den gång på gång -- nämligen strävan att så långt det någonsin är möjligt komma med objektiv, allsidig information på det här området. Dagligen och stundligen svaras det på olika frågor i de informationsslussar som har upprättats. Dessutom upprättas informationsbanker. Strävan är hela tiden att korrigera det hela för att verkligen få en rättvisande information. Man går mycket systematiskt till väga.</textBlock>
  </contentBlock>
  <contentBlock ix="113" page="0">
    <textBlock ix="0">När broschyren utarbetades -- för att ta ett exempel -- gjorde man, har det sagts mig, väldigt många versioner. Man gick ut till en mängd olika människor och prövade delar. Man gick runt bland en mängd tjänstemän, både här hemma och i</textBlock>
    <textBlock ix="1">Brysseldelegationen men också på andra håll, för att kontrollera de olika sakuppgifterna. Också på olika andra sätt har broschyren testats för att den skall innehålla så saklig och allsidig information som möjligt. Men med tanke på att det är fråga om mycket material kommer man självfallet, om informationen på något sätt skulle vara missvisande, i faktablad o.d. som går ut att korrigera uppgifter, om så skulle behövas. Det finns ingen prestige i detta.</textBlock>
  </contentBlock>
  <contentBlock ix="114" page="0">
    <textBlock ix="0">Den andra punkten gällde kampanjmedel. Där tog</textBlock>
    <textBlock ix="1">Hans Göran Franck upp de belopp som har lämnats av Fälldindelegationen, 150 000 kr, och undrade om det är motsvarande belopp som skall utgå under kampanjskedet. Enligt min mening är det inte det.</textBlock>
    <textBlock ix="2">Enligt min mening bör det röra sig om betydligt större belopp, lika fördelade på ja- och nejsidan.</textBlock>
  </contentBlock>
  <contentBlock ix="115" page="0">
    <textBlock ix="0">Jag vill inte föregripa regeringens och riksdagens ställningstagande när den tidpunkten kommer, men jag delar uppfattningen att om det skulle röra sig om belopp i den nämnda storleksordningen, skulle det inte räcka långt för en kampanjverksamhet kring de här frågorna. Till den frågan får regeringen anledning att återkomma när förhandlingarna närmar sig sitt slut.</textBlock>
  </contentBlock>
  <contentBlock ix="116" page="0">
    <textBlock ix="0">Gudrun Schyman! Jag skall överraska Gudrun</textBlock>
    <textBlock ix="1">Schyman. Jag delar hennes uppfattning i den slutliga delen av hennes inlägg, nämligen att vi skall söka få fram så mycket och så bra material som möjligt om EG. Detta är viktigt med tanke på folkomröstningen.</textBlock>
  </contentBlock>
  <contentBlock ix="117" page="0">
    <textBlock ix="0">Jag tror ingen kan tvivla på min och regeringens ambition i det här avseendet. Redan nu, 12--18</textBlock>
    <textBlock ix="1">månader före folkomröstningen, om allt går enligt tidtabell, har vi gått ut med en broschyr till alla hushåll, inte bara för att ge grundläggande information, som jag sade, utan för att inspirera alla att hämta mer information kring de här frågorna från alla håll.</textBlock>
  </contentBlock>
  <contentBlock ix="118" page="0">
    <textBlock ix="0">Vi har upprättat telefonslussar som får hundratals samtal per dag. Där bygger man nu systematiskt upp en fråge- och svarsbank. Vi har upprättat informationsbanker till vilka folkbiblioteken i alla kommuner kommer att vara anslutna. Där skall alla svenska medborgare kunna gå in och hämta information. Man skall kunna gå in på biblioteket och ställa vilken fråga som helst. I den mån man inte kan få fram informationen direkt är ambitionen att få fram materialet inom 24 timmar.</textBlock>
    <textBlock ix="1">Jag vill inte säga att detta fungerar i alla delar ännu.</textBlock>
    <textBlock ix="2">Det tar tid att bygga upp en sådan här sak.</textBlock>
  </contentBlock>
  <contentBlock ix="119" page="0">
    <textBlock ix="0">Men det kommer att gå ut information på många andra sätt. Sekretariatet har börjat ge ut faktablad kring olika frågor. De kommer att successivt byggas ut inför folkomröstningen: Förhandlingarna om svenskt medlemskap i EG, Fri rörlighet för personer inom EES. Meningen är att successivt bygga ut den här verksamheten. Som komplement till detta har den s.k. Fälldindelegationen fått medel till sitt förfogande för att stimulera andra, i första hand studieförbunden, att bedriva verksamhet på det här området.</textBlock>
  </contentBlock>
  <contentBlock ix="120" page="0">
    <textBlock ix="0">Till den informationen, som naturligtvis bara är en bråkdel av all information skall läggas all den information som kommer från intresseorganisationerna, som förmedlas i samhällsundervisningen i skolorna, som kommer ut genom medierna på olika sätt, i debatter i olika sammanhang, som förmedlas av ja- och nejorganisationerna, och i alla de debatter där ja</textBlock>
  </contentBlock>
  <contentBlock ix="121" page="0">
    <textBlock ix="0">--  och nej-sidan vanligtvis är företrädda av en eller två personer från vardera sidan.</textBlock>
  </contentBlock>
  <contentBlock ix="122" page="0">
    <textBlock ix="0">Jag vill säga detta i dag, som svar på Gudrun</textBlock>
    <textBlock ix="1">Schymans kommentar i den här delen, och upprepa det jag har sagt tidigare, att jag har ambitionen att när dagen för folkomröstningen kommer skall inte varje svensk säga: Jag vet tillräckligt för att kunna ta ställning. Man känner alltid en osäkerhet inför så här svåra ställningstaganden. Men varje svensk medborgare skall kunna säga: Jag har beretts tillfälle att sätta mig in i de här frågorna. Det är min ambition.</textBlock>
  </contentBlock>
  <contentBlock ix="123" page="0">
    <textBlock ix="0">Anf. 11  GUDRUN SCHYMAN (v):</textBlock>
  </contentBlock>
  <contentBlock ix="124" page="0">
    <textBlock ix="0">Herr talman! Vi är eniga om den ambitionen.</textBlock>
    <textBlock ix="1">Eftersom vi är det utgår jag ifrån att de brister som nu finns och som hittills har funnits kommer att rättas till. Då tycker jag också att statsrådet skulle vara mer positivt inställd till de påpekanden om brister som görs.</textBlock>
  </contentBlock>
  <contentBlock ix="125" page="0">
    <textBlock ix="0">Jag skall ta den broschyr som jag nämnde som exempel. Där står det att EU är en union mellan självständiga stater. Enligt Maastrichtavtalet innebär den här unionen att grunderna läggs för en federativ statsbildning, där de enskilda länderna faktiskt förvandlas till delstater. Det står inte i informationsbroschyren.</textBlock>
  </contentBlock>
  <contentBlock ix="126" page="0">
    <textBlock ix="0">När grundlagsutredningen lade fram sitt betänkande för inte så länge sedan och pekade på att EG:s lagar och beslut har företräde framför nationella lagar, även våra grundlagar, och ville införa den s.k. lägga-sig-platt-paragrafen som sade att EG-rätt står över svensk rätt, t.o.m. grundlag, blev det mycket tydligt, och det blev en debatt i massmedierna. Det här var väl information som kunde ha stått i broschyren? Informationen om att det är på detta sätt har ju varit tillgänglig ganska länge. Det är ett exempel.</textBlock>
  </contentBlock>
  <contentBlock ix="127" page="0">
    <textBlock ix="0">Ett annat exempel är att det finns direkta sakfel i broschyren. Jag tog upp en del av dem i interpellationen. Det är synen på regionalpolitiken, som man säger inte berörs. Ändå innebär EES-</textBlock>
    <textBlock ix="1">avtalet att Romfördragets regler om statsstöd förs över. Vi får se hur det går i förhandlingarna, vilken form av regionalpolitik som vi kan ha kvar.</textBlock>
  </contentBlock>
  <contentBlock ix="128" page="0">
    <textBlock ix="0">När det gäller alkohol säger man på ett ställe i broschyren att EG-domstolen vid ett EES-avtal kan upphäva det svenska alkoholmonopolet. På ett annat ställe säger man att frågan inte berörs alls.</textBlock>
  </contentBlock>
  <contentBlock ix="129" page="0">
    <textBlock ix="0">Det finns en del sådana här sakfel som t.o.m.</textBlock>
    <textBlock ix="1">jurister har noterat. Jag tänker på dem som finns i</textBlock>
    <textBlock ix="2">Umeå, Centrum för EG-rätt. De säger så här: Det finns fog för kritik mot att viss information inte finns med. Jag menar att det är ett uttryck just för den icke-problematiserande bilden, t.ex. att ledamöterna vid kommissionen inte får yppa något till sina hemländers regeringar och att röstantalet i ministerrådet skiftar beroende på landets storlek.</textBlock>
    <textBlock ix="3">Man talar heller inte om att modellen för kollektivavtal är osäker för framtiden. Det finns inga garantier för att regionalpoltiken får finnas kvar på det sätt som Sverige vill ha den.</textBlock>
    <textBlock ix="4">Offentlighetsprincipen är hotad.</textBlock>
  </contentBlock>
  <contentBlock ix="130" page="0">
    <textBlock ix="0">Det finns en mängd sådana här påpekanden om brister i broschyren. Jag tycker att man skall ta det till sig och beklaga det.</textBlock>
  </contentBlock>
  <contentBlock ix="131" page="0">
    <textBlock ix="0">Men det finns en linje i de här bristerna, nämligen att man undanhåller sådan information som är kritisk eller som kan ge människor aningar om att det inte bara är frid och fröjd med detta. Det är när det blir en genomgående tendens som informationen från regeringen trillar över till den ena sidans förmån.</textBlock>
  </contentBlock>
  <contentBlock ix="132" page="0">
    <textBlock ix="0">Anf. 12  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="133" page="0">
    <textBlock ix="0">Herr talman! För det första är det inte min sak att på varje enskild punkt kommentera allt det material som kommer från Sekretariatet för</textBlock>
    <textBlock ix="1">Europainformation. Det är självständigt och utformar självständigt sitt material.</textBlock>
  </contentBlock>
  <contentBlock ix="134" page="0">
    <textBlock ix="0">Får jag bara ta ett exempel. Gudrun Schyman säger att medlemmarna i unionen kommer att bli delstater. Det kan vara så om 50--100 år. Jag tror det inte. Men det vore en värdering. Tror Gudrun</textBlock>
    <textBlock ix="1">Schyman, tror någon i denna kammare, att</textBlock>
    <textBlock ix="2">Storbritannien, Frankrike, Tyskland, Italien,</textBlock>
    <textBlock ix="3">Danmark skulle acceptera det och i dag säga: Ja, vår tanke är att skapa en union där vi blir delstater.</textBlock>
    <textBlock ix="4">Jag tror det inte. Det får vi veta om 50 år. Men det är verkligen värderingar som speglas i ett uttalande av den arten.</textBlock>
  </contentBlock>
  <contentBlock ix="135" page="0">
    <textBlock ix="0">För det andra var jag för någon månad sedan på värnpliktskongressen i Eskilstuna. Där var det någon som sade att Birger Schlaug säger -- han tillhör också Nej till EG-rörelsen, som Gudrun</textBlock>
    <textBlock ix="1">Schyman -- att broschyren gynnar ja-sidan. Jag svarade då att broschyren fyller mycket högt ställda anspråk på objektivitet. Den har utarbetats i flera versioner. Den har granskats på många olika håll.</textBlock>
    <textBlock ix="2">Den har gått ut i Sifoundersökning eller motsvarande, där man bad ett antal slumpvist utvalda människor att ge sina synpunkter för att man skulle kunna fila av den om den slog över i det ena eller andra avseendet. Den har testats i läsbarhetshänseende för att ligga på rätt nivå. Den har granskats av experter. Den fyller mycket högt ställda anspråk på objektivitet och allsidighet.</textBlock>
  </contentBlock>
  <contentBlock ix="136" page="0">
    <textBlock ix="0">När allt detta är sagt, och det sade jag i mitt interpellationssvar, tror jag att det är riktigt att den här broschyren gynnar ja-sidan. Den innehåller nämligen fakta.</textBlock>
  </contentBlock>
  <contentBlock ix="137" page="0">
    <textBlock ix="0">Sedan säger Gudrun Schyman att jag inte skulle ta till mig synpunkter på sakfrågorna. Jag söker lyssna till alla uppslag som gäller information och så långt det är möjligt, om jag tycker att de är berättigade, föra dem vidare.</textBlock>
  </contentBlock>
  <contentBlock ix="138" page="0">
    <textBlock ix="0">Sekretariatet för Europainformation har -- jag upprepar det -- ambitionen att på många olika sätt, på många olika vägar och genom olika medier gå ut med allt slags information för att nå bredd och allsidighet. Sedan är det en annan sak att jag aldrig, tror jag, lyckas göra Gudrun Schyman nöjd, därför att vi har olika syn på saken.</textBlock>
  </contentBlock>
  <contentBlock ix="139" page="0">
    <textBlock ix="0">Jag såg en bild av Ströyer i Dagens Nyheter för någon tid sedan. Det var en person som stod med en informationsbroschyr om nej till EG. Det stod:</textBlock>
    <textBlock ix="1">Nej, nej, nej till EG. Och i pratbubblan stod det:</textBlock>
    <textBlock ix="2">Så här ska en saklig och objektiv informationsbroschyr se ut.</textBlock>
  </contentBlock>
  <contentBlock ix="140" page="0">
    <textBlock ix="0">Med sådan information skulle jag kanske göra</textBlock>
    <textBlock ix="1">Gudrun Schyman nöjd.</textBlock>
  </contentBlock>
  <contentBlock ix="141" page="0">
    <textBlock ix="0"></textBlock>
    <textBlock ix="1">4 §  Svar på interpellation 1992/93:96 om konsekvensutredningar om alternativ till EG-</textBlock>
    <textBlock ix="2">medlemskap m.m.</textBlock>
  </contentBlock>
  <contentBlock ix="142" page="0">
    <textBlock ix="0">Anf. 13  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="143" page="0">
    <textBlock ix="0">Herr talman! Hans Göran Franck har i en interpellation ställt följande frågor till mig angående bl.a. konsekvensutredningarna av olika former för deltagande i den västeuropeiska integrationen:</textBlock>
  </contentBlock>
  <contentBlock ix="144" page="0">
    <textBlock ix="0">1. Kommer både ja- och nej-sidan att kunna påverka direktiven till konsekvensanalyserna och sammansättningen av den aviserade parlamentariska referensgruppen?</textBlock>
  </contentBlock>
  <contentBlock ix="145" page="0">
    <textBlock ix="0">2. Har Sverige god beredskap för icke-medlemskap i Europaunionen, eller behövs ytterligare utredning därom?</textBlock>
  </contentBlock>
  <contentBlock ix="146" page="0">
    <textBlock ix="0">3. Strävar Sverige efter några uttryckliga undantag från Maastrichtavtalet efter dansk förebild?</textBlock>
  </contentBlock>
  <contentBlock ix="147" page="0">
    <textBlock ix="0">4. På vilket sätt kan likvärdiga möjligheter i övrigt skapas för ja- och nej-sidan i folkomröstningen?</textBlock>
  </contentBlock>
  <contentBlock ix="148" page="0">
    <textBlock ix="0">Jag vill understryka följande:</textBlock>
  </contentBlock>
  <contentBlock ix="149" page="0">
    <textBlock ix="0">- Det förberedelse- och analysarbete som sedan länge pågått inom regeringskansliet och på myndigheterna är mycket omfattande och amibitiöst. Sverige går in i förhandlingarna väl förberett.</textBlock>
  </contentBlock>
  <contentBlock ix="150" page="0">
    <textBlock ix="0">- Vi för dessutom en öppen och kontinuerlig dialog med såväl riksdagens alla partier som skilda intresseorganisationer.</textBlock>
  </contentBlock>
  <contentBlock ix="151" page="0">
    <textBlock ix="0">Förutom de förberedelser som redan genomförts de senaste åren, har regeringen beslutat tillsätta fem konsekvensutredningar. Dessa avser att belysa konsekvenserna av olika former för deltagande i den västeuropeiska integrationen -- således även konsekvenserna av att stå utanför. Utredningarna omfattar:</textBlock>
  </contentBlock>
  <contentBlock ix="152" page="0">
    <textBlock ix="0">- Samhällsekonomin</textBlock>
  </contentBlock>
  <contentBlock ix="153" page="0">
    <textBlock ix="0">- Miljön</textBlock>
  </contentBlock>
  <contentBlock ix="154" page="0">
    <textBlock ix="0">- Utrikes- och säkerhetspolitiken</textBlock>
  </contentBlock>
  <contentBlock ix="155" page="0">
    <textBlock ix="0">- Den sociala välfärden och jämställdheten mellan kvinnor och män</textBlock>
  </contentBlock>
  <contentBlock ix="156" page="0">
    <textBlock ix="0">- Överlåtelse av beslutsbefogenheter och tillämpning av den s.k. närhetsprincipen.</textBlock>
  </contentBlock>
  <contentBlock ix="157" page="0">
    <textBlock ix="0">Beträffande Hans Göran Francks första fråga beslutade regeringen om direktiven till utredningarna efter sedvanlig beredning inom regeringskansliet. Några företrädare för ja- eller nej-sidan deltog inte i utformningen av direktiven.</textBlock>
    <textBlock ix="1">I de olika utredningarna ingår experter från olika områden.</textBlock>
  </contentBlock>
  <contentBlock ix="158" page="0">
    <textBlock ix="0">Den parlamentariska referensgruppen har representanter för riksdagens alla partier.</textBlock>
  </contentBlock>
  <contentBlock ix="159" page="0">
    <textBlock ix="0">Hans Göran Francks andra fråga berör Sveriges beredskap för icke-medlemskap i Europeiska unionen. Regeringens och riksdagens ambition är att Sverige fullt ut skall kunna delta i samarbetet inom en europeisk union. Vår beredskap skall i första hand vara god för ett inträde i denna. Genom</textBlock>
    <textBlock ix="1">EES-förhandlingarna och integrationsarbetet inom regeringskansliet är vi redan väl förberedda för</textBlock>
    <textBlock ix="2">EES-avtalet, vilket är alternativet till ett medlemskap.</textBlock>
  </contentBlock>
  <contentBlock ix="160" page="0">
    <textBlock ix="0">Hans Göran Franck frågar mig vidare om Sverige strävar efter några undantag från</textBlock>
    <textBlock ix="1">Maastrichtfördraget efter dansk förebild. Svaret på den frågan är nej, vilket jag tidigare angivit i denna kammare. Vi söker svenska lösningar på svenska problem.</textBlock>
  </contentBlock>
  <contentBlock ix="161" page="0">
    <textBlock ix="0">Varje land förhandlar utifrån sina egna förutsättningar. De svenska kraven har jag tidigare redogjort för. De kom också till uttryck i mitt inledningsanförande den 1 februari i Bryssel. Det är efter dessa riktlinjer som vårt förhandlingsarbete fortskrider.</textBlock>
  </contentBlock>
  <contentBlock ix="162" page="0">
    <textBlock ix="0">Hans Göran Francks sista fråga gäller likvärdiga möjligheter för nej- resp. ja-sidan att informera inför folkomröstningen. Riksdagen har beslutat att medel från den s.k. Fälldindelegationen skall utgå till allsidig information under detta budgetår. Först nästa budgetår kommer, som jag sade tidigare i mitt svar, kampanjorganisationerna att kunna få medel.</textBlock>
    <textBlock ix="1">Jag anser att lika stora bidrag för de båda sidorna då är den naturliga utgångspunkten.</textBlock>
  </contentBlock>
  <contentBlock ix="163" page="0">
    <textBlock ix="0">Anf. 14  HANS GÖRAN FRANCK (s):</textBlock>
  </contentBlock>
  <contentBlock ix="164" page="0">
    <textBlock ix="0">Herr talman! Jag tackar statsrådet Dinkelspiel för svaret. På min första fråga svarar statsrådet att inga företrädare för ja- eller nej-sidan deltog i utformningen av direktiven. Det är väl en sanning med en viss modifikation. Ja-anhängare var naturligtvis med och utformade direktiven, bl.a.</textBlock>
    <textBlock ix="1">statsrådet Dinkelspiel själv och hans medarbetare, som jag utgår från är förespråkare för ja-sidan.</textBlock>
    <textBlock ix="2">Poängen är att nej-sidan inte var med.</textBlock>
  </contentBlock>
  <contentBlock ix="165" page="0">
    <textBlock ix="0">Beträffande urvalet av utredare svarar statsrådet att experter ingår. Men urvalet har inte skett på ett sådant sätt att man kan säga att båda sidor är företrädda eller är anlitade som experter. De allra flesta av dessa experter -- kanske alla, jag vet inte säkert -- har i olika sammanhang förklarat sig vara ja-anhängare. Felet är inte att ja-anhängare finns med som experter, men det hade varit bättre för trovärdigheten och balansen om även experter med en negativ och kritisk inställning i högre grad hade varit med.</textBlock>
  </contentBlock>
  <contentBlock ix="166" page="0">
    <textBlock ix="0">Enligt kommittédirektiven till analysgruppen skall konsekvenserna av medlemskap såväl som av ickemedlemskap belysas. Däremot kan i varje fall inte ur direktiven utläsas att kommittéerna skall ha till uppgift att utforma något slags handlingsplan för vare sig det ena eller det andra alternativet. Det tycker jag är en brist. Jag tycker att statsrådet borde förtydliga sig på den punkten, om det trots allt skulle vara möjligt för experterna att gå in på de frågor om handlingsplan som jag har berört.</textBlock>
  </contentBlock>
  <contentBlock ix="167" page="0">
    <textBlock ix="0">Statsrådet säger att Sverige fullt ut skall delta i en europeisk union. Den unionen finns inte ännu. Om det skall vara så reservationslöst, hur skall då de svenska kraven kunna beaktas och förhandlas om?</textBlock>
    <textBlock ix="1">Jag undrar: Vad är det egentligen i de danska undantagen som statsrådet anser skulle vara oförenligt med en svensk modell?</textBlock>
  </contentBlock>
  <contentBlock ix="168" page="0">
    <textBlock ix="0">Det rör sig för det första om försvars- och säkerhetspolitiken, att man inte skall delta i militära enheter eller gemensamma militära aktioner. För det andra gäller det att man inte skall vara med i samarbetet om en myntunion, en gemensam centralbank och en gemensam valuta.</textBlock>
    <textBlock ix="1">För det tredje gäller det undantag för unionsmedborgarskapet. Slutligen gäller det för det fjärde det rättspolitiska samarbetet, bl.a.</textBlock>
    <textBlock ix="2">polissamarbetet.</textBlock>
  </contentBlock>
  <contentBlock ix="169" page="0">
    <textBlock ix="0">Flertalet av dessa krav återfinns i socialdemokratiska motioner. Därför finns det anledning för statsrådet Dinkelspiel att också på den här punkten förtydliga sig.</textBlock>
  </contentBlock>
  <contentBlock ix="170" page="0">
    <textBlock ix="0">Jag har i tidigare inlägg berört frågan om informationsarbetet. Jag vill på den punkten bara konkludera följande: I tidigare folkomröstningar i</textBlock>
    <textBlock ix="1">Sverige, som inte varit särskilt talrika, exempelvis i folkomröstningen om högertrafken, har betydande resurser ställts till de olika sidornas förfogande.</textBlock>
  </contentBlock>
  <contentBlock ix="171" page="0"/>
  <contentBlock ix="172" page="0">
    <textBlock ix="0">Därför måste anslaget ligga på en motsvarande nivå, även med beaktande av den förändring som skett i penningvärdet.</textBlock>
  </contentBlock>
  <contentBlock ix="173" page="0">
    <textBlock ix="0">Anf. 15  CARL B HAMILTON (fp):</textBlock>
  </contentBlock>
  <contentBlock ix="174" page="0">
    <textBlock ix="0">Herr talman! Hans Göran Franck har i sin interpellation en viktig synpunkt som jag något vill utveckla.</textBlock>
  </contentBlock>
  <contentBlock ix="175" page="0">
    <textBlock ix="0">Det är mycket viktigt att man i konsekvensutredningarna är noga med att ställa alternativen mot varandra på ett korrekt sätt. Det felaktiga sättet är det vanligaste, nämligen att man jämför Sveriges situation i dag, när vi år 1993 står utanför, med den framtida tidpunkt när vi är medlemmar år 2000 eller år 2010.</textBlock>
  </contentBlock>
  <contentBlock ix="176" page="0">
    <textBlock ix="0">Den korrekta jämförelsen är naturligtvis en annan.</textBlock>
    <textBlock ix="1">Det skall jag egentligen inte säga, eftersom den inte är den naturliga för de flesta människor. Man måste på något sätt fundera igenom detta. Jämförelsen bör i stället göras mellan Sverige såsom medlem, låt oss säga år 2010, och som utanförstående år 2010.</textBlock>
    <textBlock ix="2">Det är Sveriges situation vid två framtida tidpunkter som skall jämföras med varandra. Då för man in momentet att framtiden i båda fallen innebär förändringar, vare sig vi är med eller inte är med. Frågan är hur vi i Sverige klarar dessa förändringar på bästa möjliga sätt. Enligt min mening är det mer otrygga alternativet att vi står utanför.</textBlock>
  </contentBlock>
  <contentBlock ix="177" page="0">
    <textBlock ix="0">Detta var den ena synpunkten. Den andra är att det är viktigt att man i dessa konsekvensutredningar inte blir alltför statisk och tittar alltför mycket på exakt hur det är skrivet i olika avseenden. Det kanske man skall göra. Men man får då också föra in andra moment, först och främst vad målet är för integrationsarbetet, nämligen Europatanken.</textBlock>
  </contentBlock>
  <contentBlock ix="178" page="0">
    <textBlock ix="0">Vi vet en sak om framtiden, och det är att den inte blir precis som vi tror att den blir. Det är därför mycket viktigt att introducera ett resonemang om den federativa tanken, vilket togs upp här, och vilka spänningar som finns mellan dem som vill gå långt och dem som inte vill gå så långt.</textBlock>
  </contentBlock>
  <contentBlock ix="179" page="0">
    <textBlock ix="0">För närvarande är federalisterna på reträtt. Det kan jag inte minst se inom den liberala rörelsen genom de ibland något rasande angrepp på</textBlock>
    <textBlock ix="1">Maastrichtavtalet som t.ex. kom från liberaler i</textBlock>
    <textBlock ix="2">Nederländerna och Belgien som vill gå mycket längre. Det förs en säkerhetspolitisk debatt mellan atlantister, dvs. de som vill ha med NATO, och dem som vill att Europa skall klara sig själva. Man kan också märka detta i hur man ser på integrationen av</textBlock>
    <textBlock ix="3">Östeuropa.</textBlock>
  </contentBlock>
  <contentBlock ix="180" page="0">
    <textBlock ix="0">Dessa tankar kommer och går och har varierande styrka. Det är mycket viktigt att de förs in i resonemanget så att man inte blir alltför statisk. I</textBlock>
    <textBlock ix="1">detta sammanhang måste man också resonera om hur Sverige klarar sig om vi är utanför resp. om vi är med.</textBlock>
  </contentBlock>
  <contentBlock ix="181" page="0">
    <textBlock ix="0">Vad händer om vi står utanför, och de andra länderna blir mer eller mindre federativa? Vad händer om det säkerhetspolitiska samarbetet kommer att inkludera Öst- och Centraleuropa och vi står utanför, jämfört om vi är med? Och framför allt, eftersom jag är ekonom: Vilka blir de ekonomiska konsekvenserna av att vi skulle stå utanför en grupp av länder vilkas ekonomiska utveckling är stark och stabil? Vilka möjligheter har vi då att försvara våra välfärdssystem, våra skattebaser och den personliga inkomstutvecklingen?</textBlock>
  </contentBlock>
  <contentBlock ix="182" page="0">
    <textBlock ix="0">Jag har alltså två synpunkter. Den ena är att jämförelserna måste göras på ett korrekt sätt. Den andra är att man måste introducera dessa resonemang för att fånga upp det dynamiska element som finns i Europatanken.</textBlock>
  </contentBlock>
  <contentBlock ix="183" page="0">
    <textBlock ix="0">Anf. 16  GUDRUN SCHYMAN (v):</textBlock>
  </contentBlock>
  <contentBlock ix="184" page="0">
    <textBlock ix="0">Herr talman! Jag vill instämma i de kritiska synpunkter som Hans Göran Franck framförde vad gäller sammansättningen av de utredningar som skall titta på konsekvenserna. Såvitt jag kan se finns det inte med några personer i dessa konsevensutredningar som har en kritisk inställning till EG eller som har uttalat sig för ett nej till medlemskap.</textBlock>
  </contentBlock>
  <contentBlock ix="185" page="0">
    <textBlock ix="0">Det finns experter inom samhällsekonomi, utrikesoch säkerhetspolitik, välfärdsfrågor och demokratifrågor som har hög kompetens, men som av olika skäl har kommit fram till att de inte är för ett medlemskap, eller att de åtminstone är mycket kritiska. Det har av väldigt många uppfattats att regeringen helt enkelt har gjort ett urval i stället för att vända sig till de politiska partierna och få synpunkter och eventuellt få med representanter.</textBlock>
  </contentBlock>
  <contentBlock ix="186" page="0">
    <textBlock ix="0">Nu definieras de personer som man har valt ut som experter, trots att många har en mycket klar och tydlig politisk tillhörighet. Detta har uppfattats som ett slags partsagerande. Det har varit uppe till debatt i offentligheten. Jag skulle av Ulf</textBlock>
    <textBlock ix="1">Dinkelspiel vilja veta om man har bemödat sig om att få med kompetens som är kritiskt inställd för att få en bättre och mer balanserad konsekvensanalys gjord. Eller har man medvetet valt ut personer som man vet är för detta projekt? Varför gör man i så fall på detta sätt?</textBlock>
  </contentBlock>
  <contentBlock ix="187" page="0">
    <textBlock ix="0">Enligt min uppfattning undergräver detta förtroendet för regeringen som är neutral i detta fall. Det kan man i och för sig inte vara. Men när regeringen tillsätter dessa konsekvensutredningar kunde den åtminstone anstränga sig att få en mer allsidig belysning. Det är nödvändigt och viktigt för att dessa utredningar, precis som Hans Göran</textBlock>
    <textBlock ix="1">Franck sade, skall har möjlighet att gå längre och kunna diskutera alternativen.</textBlock>
  </contentBlock>
  <contentBlock ix="188" page="0">
    <textBlock ix="0">Det finns kompetenta och seriösa ekonomer som på ett fruktbart sätt diskuterar alternativen till ett medlemskap, och även alternativen till ett EES-</textBlock>
    <textBlock ix="1">avtal. Ulf Dinkelspiel säger att det är för ett inträde som man har beredskap, och blir det inte detta är</textBlock>
    <textBlock ix="2">EES-avtalet alternativet.</textBlock>
  </contentBlock>
  <contentBlock ix="189" page="0">
    <textBlock ix="0">Det finns ju en tredje möjlighet, nämligen att EES-</textBlock>
    <textBlock ix="1">avtalet aldrig kommer till stånd. Vi ser redan nu hur det på olika sätt har skjutits i sank eller fördröjts, t.ex. genom folkomröstningen i Schweiz och nu senast genom Spaniens agerande. Det är inte en omöjlighet att detta av olika skäl kommer att stranda eller att man kommer att uppfatta det som att det inte är lönt att driva det vidare.</textBlock>
  </contentBlock>
  <contentBlock ix="190" page="0">
    <textBlock ix="0">Man måste ha alla dessa alternativ klart för sig.</textBlock>
    <textBlock ix="1">Detta är den andra stora bristen i regeringens agerande. Man saknar beredskap för ett nej i folkomröstningen, vilket gör att man inte framställer alternativen på ett rimligt sätt. Det gör att själva folkomröstningen i sig för många människor verkar mycket märklig. Varför skall vi gå ut och folkomrösta om det bara finns ett enda alternativ, en enda väg? Det är väldigt många som ställer sig den frågan.</textBlock>
  </contentBlock>
  <contentBlock ix="191" page="0">
    <textBlock ix="0">Enligt regeringen finns det tydligen bara en enda väg. Allt annat är dömt att misslyckas och kommer att förpassa Sverige i någon form av avgrund och ekonomisk misär där människorna skall framhärda sitt fortsatta liv i jordkulor. Så ser de mest fasansfulla beskrivningarna ut. Om det vore på det sättet skulle man förstå att en ansvarsfull regering sade: Här finns inga alternativ. Men nu är det inte så.</textBlock>
  </contentBlock>
  <contentBlock ix="192" page="0">
    <textBlock ix="0">Om man menar allvar med att gå ut i en folkomröstning, och om man menar allvar med att som regering ta ansvar också för ett nej, måste man rimligen presentera alternativ till sitt ja. Man måste ge en bild av hur det kommer att se ut med handeln, välfärden, ekonomin, det internationella umgänget om det blir ett nej. Vilken form av ekonomisk politik skall vi utarbeta om vi inte skall ha denna knytning till ecun och ingå som ett led i den ekonomiska och monetära unionen? Hur kommer det då att se ut?</textBlock>
  </contentBlock>
  <contentBlock ix="193" page="0">
    <textBlock ix="0">Jag tycker att det är regeringens ansvar att spegla dessa olika alternativa utgångar i folkomröstningen. Annars kommer regeringen att stå där vid ett nej. Den får i så fall avgå, såvitt jag förstår. Vem skall då ta över? Det är en intressant fråga. Det finns ju några politiska partier som har alternativa synsätt och som är beredda att administrera en sådan situation.</textBlock>
  </contentBlock>
  <contentBlock ix="194" page="0">
    <textBlock ix="0">Det är ett faktum att regeringen enligt vår regeringsform har att ta ansvar också för ett resultat i en folkomröstning. Om den inte kan göra detta måste den kanske välja sig ett nytt folk. Det tror jag kan bli mycket problematiskt.</textBlock>
  </contentBlock>
  <contentBlock ix="195" page="0">
    <textBlock ix="0">Anf. 17  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="196" page="0">
    <textBlock ix="0">Herr talman! Jag vill först göra några kommentarer till det Hans Göran Franck sade framför allt med avseende på den danska folkomröstningen men också sammansättningen av konsekvensutredningarna.</textBlock>
  </contentBlock>
  <contentBlock ix="197" page="0">
    <textBlock ix="0">När det gäller den lösning som framförhandlades i</textBlock>
    <textBlock ix="1">Edinburgh, och som avser Danmark, framgår det mycket klart av de beslut som då fattades att de är avsedda, och det är helt naturligt, att tillgodose de danska intressena. Således gäller de endast</textBlock>
    <textBlock ix="2">Danmark och inte några andra medlemsstater, vare sig nuvarande eller kandidatländer.</textBlock>
  </contentBlock>
  <contentBlock ix="198" page="0">
    <textBlock ix="0">Det är också en naturlig utgångspunkt. Danmark söker sina särlösningar, och Sverige söker sina. Det är också ett svar på det Hans Göran Franck sade om anslutningen till Maastrichtfördraget. Han undrade om det innebär att man lägger sig på vissa punkter och accepterar allt. Nej, det är av det skälet som vi har formulerat ett antal svenska förhandlingskrav avseende regionalpolitiken, jordbruket -- framför allt Norrlandsjordbruket --, alkoholmonopolen, miljöpolitiken -- ingen sänkt standard --, institutionerna och handelspolitiken för att bara nämna några exempel.</textBlock>
  </contentBlock>
  <contentBlock ix="199" page="0">
    <textBlock ix="0">Där efterstävar vi svenska lösningar. Dessa lösningar kommer endast att vara tillämpliga för</textBlock>
    <textBlock ix="1">Sverige. Det ligger också i anslutningsfördragets natur. Vi kommer alltså att söka särlösningar och övergångsarrangemang i olika delar.</textBlock>
  </contentBlock>
  <contentBlock ix="200" page="0">
    <textBlock ix="0">En del av det som sägs när det gäller Danmark blir naturligtvis också tillämpligt för svensk del. Det gäller flera av de punkter där man närmast förklarar vad Maastrichtfördraget innebär. Det är klargöranden som naturligvis också är tillämpliga på andra länder.</textBlock>
  </contentBlock>
  <contentBlock ix="201" page="0">
    <textBlock ix="0">Låt mig sedan gå över till konsekvensutredningarna och sammansättningarna och mandaten för dem.</textBlock>
    <textBlock ix="1">Uppdragen till utredningarna är att spegla alternativen. De är mycket öppna och medger utredarna helt avsiktligt en mycket stor frihet. Det finns dessutom en parlamentarisk referensgrupp med företrädare för alla partier i riksdagen knuten till utredningarna. Det innebär att parlamentarikerna på det sättet genom nära kontakter med de olika utredningarna kan ge synpunkter på hur arbetet skall läggas upp, vilka nya infallsvinklar man skall ha och liknande.</textBlock>
  </contentBlock>
  <contentBlock ix="202" page="0">
    <textBlock ix="0">I det sammanhanget kommer naturligtvis frågan om hur långt man bör gå i skisseringen av olika alternativ upp. Hans Göran Franck tog upp frågan om handlingsplan. Om man ser till alternativen, t.ex. ett frihandelsavtal eller ett EES-avtal, är det väl naturligt att man i det sammanhanget talar om att det är viktigt att utnyttja det avtalet, att kanske utveckla det och komma på exempel var det möjligen skulle kunna utvecklas. Det tycker jag är naturligt. Gränserna för detta sätts av utredarna själva och av den parlamentariska referensgruppen.</textBlock>
  </contentBlock>
  <contentBlock ix="203" page="0">
    <textBlock ix="0">När det gäller representationen i de olika konsekvensutredningarna är detta urval betingat av en enda önskan, nämligen att få en allsidig redovisning av konsekvenserna av olika alternativ.</textBlock>
    <textBlock ix="1">Jag har inte gjort någon granskning -- det vore mig fjärran -- om var dessa personer står åsiktsmässigt.</textBlock>
    <textBlock ix="2">Gemensamt för dem är att de har sakkunskap på de områden som är aktuella i sammanhanget. Jag tvivlar inte på att de kommer att bemöda sig om att kritiskt granska argumenten både för och emot ett medlemskap.</textBlock>
  </contentBlock>
  <contentBlock ix="204" page="0">
    <textBlock ix="0">Det för mig till den tredje punkten. Det är frågan om belysningen av alternativen. Visst finns det alternativ. Det finns massor av alternativ. Det är enligt min mening sämre alternativ. Men det är just för att belysa detta som utredningarna tillkom. Vi har ingen garanti för att EES-avtalet träder i kraft.</textBlock>
    <textBlock ix="1">Allt talar för att det kommer att träda i kraft under andra halvåret 1993, men jag kan inte ställa ut några garantier för detta. Då finns frihandelsavtalet i botten. Det är en ''fall-back''. Det är ett alternativ.</textBlock>
  </contentBlock>
  <contentBlock ix="205" page="0">
    <textBlock ix="0">Det nordiska samarbetet är ett alternativ, men inte ett fullgott alternativ enligt min mening. De olika alternativen skall granskas av konsekvensutredningarna. Vi har inte satt några gränser för deras uppfinningsrikedom i det här avseendet. Det är analyser som de gör på sitt ansvar.</textBlock>
  </contentBlock>
  <contentBlock ix="206" page="0">
    <textBlock ix="0">Anf. 18  HANS GÖRAN FRANCK (s):</textBlock>
  </contentBlock>
  <contentBlock ix="207" page="0">
    <textBlock ix="0">Herr talman! I den här debatten kristalliserar det ut sig att det i grund och botten kan finnas tre alternativ. Jag skulle vilja fråga Ulf Dinkelspiel om det tredje alternativet som vi inte har berört förrän nu. Det är frågan om frihandelsavtal. Vilka förutsättningar anser statsrådet att det finns för att ytterligare förbättra och förstärka det här frihandelsavtalet i händelse av att det andra två alternativen inte skulle vara tillgängliga? Jag tror att det är många som är intresserade av att få ett besked från regeringen om den saken.</textBlock>
  </contentBlock>
  <contentBlock ix="208" page="0">
    <textBlock ix="0">När det gäller den andra frågan om detta med den danska särordningen, är de fyra punkter som jag har redogjort för tidigare inte något som egentligen är specifikt danskt. De hör snarare till det som kan ha intresse för olika länder, som statsrådet just sade. Jag menar att dessa punkter, även om de naturligtvis kan ha en något annan utformning, hör till de väsentliga frågor som det finns all anledning för Sverige att agera och verka för. Jag upprepar än en gång att detta återfinns på flera punkter i den socialdemokratiska motionen.</textBlock>
  </contentBlock>
  <contentBlock ix="209" page="0">
    <textBlock ix="0">Det gäller just den första punkten om försvars- och säkerhetspolitiken. Där vill vi försäkra oss om att det skall gälla alliansfrihet i fred och neutralitet i krig och att den politiken skall gälla tills vidare.</textBlock>
  </contentBlock>
  <contentBlock ix="210" page="0">
    <textBlock ix="0">Jag uppfattar statsrådets svar på frågan om kommittédirektiven som positivt. Det betyder att man kan fördjupa analysen mer än vad som framgår av direktivens formulering. Det tycker jag är bra.</textBlock>
  </contentBlock>
  <contentBlock ix="211" page="0">
    <textBlock ix="0">Många av de experter som är anlitade är utmärkta personer. Jag tror också att de har en stor kapacitet.</textBlock>
    <textBlock ix="1">Men det är väldigt viktigt att konsekvensanalyserna uppfattas som trovärdiga. För trovärdighetens skull hade det varit bra om sammansättningen hade varit mer allsidig. Det borde finnas möjligheter att komplettera detta.</textBlock>
  </contentBlock>
  <contentBlock ix="212" page="0">
    <textBlock ix="0">Anf. 19  GUDRUN SCHYMAN (v):</textBlock>
  </contentBlock>
  <contentBlock ix="213" page="0">
    <textBlock ix="0">Herr talman! Jag skall fortsätta på den meningen.</textBlock>
    <textBlock ix="1">Jag skulle vilja säga att det bör finnas möjligheter att komplettera sammansättningen i de här referensgrupperna.</textBlock>
  </contentBlock>
  <contentBlock ix="214" page="0">
    <textBlock ix="0">Låt mig ställa en direkt fråga. Ulf Dinkelspiel säger att han inte har granskat sammansättningen. Om han nu skulle göra det och kommer fram till det faktum att samtliga personer som ingår i dessa grupper mer eller mindre har uttalat sig för ett medlemskap, kan Ulf Dinkelspiel då ta initiativ till att komplettera grupperna med sakkunskap och experter som även har uttalat sig kritiskt till ett medlemskap och kanske t.o.m. är negativa till ett medlemskap? Det finns ekonomer, experter på miljösidan osv. Det skulle kunna vara en gest som visar att den här regeringen är inställd på att få fram en allsidigt belyst och så neutral konsekvensanalys som möjligt där alla parter har fått komma till tals.</textBlock>
    <textBlock ix="1">Det skulle vara oerhört värdefullt för att höja förtroendet för regeringen i den här frågan.</textBlock>
  </contentBlock>
  <contentBlock ix="215" page="0">
    <textBlock ix="0">Jag är medveten om att det finns en parlamentarisk referensgrupp, men med erfarenhet från hur konsekvensanalyser och referensgrupper fungerade under kärnkraftsdiskussionen förskräcker spåren.</textBlock>
  </contentBlock>
  <contentBlock ix="216" page="0">
    <textBlock ix="0">Det är inte samma sak att sitta med i en arbetsgrupp i en konsekvensutredning som att sitta i en sådan här referensgrupp. Det är en otrolig skillnad på möjligheter att påverka, få insyn, väcka frågor, ta initiativ osv. Jag tycker att ett positivt svar i denna riktning vore mycket bra.</textBlock>
  </contentBlock>
  <contentBlock ix="217" page="0">
    <textBlock ix="0">Det glädjer mig också mycket att Ulf Dinkelspiel talar om att det faktiskt finns alternativ. Jag tror att väldigt många människor i dag upplever den mycket massiva propagandan och sättet att framställa frågan på som att det inte finns några alternativ. Det är så att säga detta eller avgrunden som gäller. Det är mycket bra att vi från riksdagen får ut information om att det naturligtvis finns alternativ till medlemskap. Det finns ett EES-avtal, men det finns också alternativ till EES-avtalet.</textBlock>
    <textBlock ix="1">Dessa alternativ måste belysas ordentligt.</textBlock>
  </contentBlock>
  <contentBlock ix="218" page="0">
    <textBlock ix="0">Jag skulle också vilja höra Ulf Dinkelspiel säga att regeringen i god tid före folkomröstningen kommer att ta ansvar för att det noga redogjorts för alla tre alternativ på ett så allsidigt sätt som möjligt.</textBlock>
  </contentBlock>
  <contentBlock ix="219" page="0">
    <textBlock ix="0">Anf. 20  CARL B HAMILTON (fp):</textBlock>
  </contentBlock>
  <contentBlock ix="220" page="0">
    <textBlock ix="0">Herr talman! Gudrun Schyman var hygglig nog att erbjuda sig att administrera Sverige om det skulle bli ett nej till EG-medlemskap. Det för mig över till frågan om den rationella väljaren.</textBlock>
  </contentBlock>
  <contentBlock ix="221" page="0">
    <textBlock ix="0">Vi diskuterar i den här kammaren just nu som om den rationelle väljaren sätter sig in i alla dokument och läser dem för att sedan ta ställning. Den rationella väljaren vänder sig också till sina traditionella ledare, ser vilket ställningstagande de gör och blandar detta med de egna direkta informationer som kommit via informationsbroschyrer, TV och radio osv. Det är den rationelle väljarens ställningstagande.</textBlock>
  </contentBlock>
  <contentBlock ix="222" page="0">
    <textBlock ix="0">Det är bara att konstatera att ja-sidan i stort sett stöds av traditionella ledare inom politik, fackföreningsrörelse, jordbrukets föreningsrörelse eller av opinionsbildare som Marit Paulsen och</textBlock>
    <textBlock ix="1">Maria-Pia Boe thius och som svenska folket brukar vända sig till.</textBlock>
  </contentBlock>
  <contentBlock ix="223" page="0">
    <textBlock ix="0">Jag kan för mitt liv inte tro att svenska folket skulle lägga sitt eget och landets öden i händerna på nejföreträdare som Gudrun Schyman och Per</textBlock>
    <textBlock ix="1">Gahrton. Det hindrar naturligtvis inte att jag tycker att allt det Ulf Dinkelspiel här har argumenterat för skall göras och göras i ännu större utsträckning av oss som är på ja-sidan resp. nej-sidan. Men jag tror att utgångspunkten är litet felaktig om man tror att det är vettigt för vanliga väljare att avsätta ett halvår eller ännu mer för att sätta sig in i frågan.</textBlock>
  </contentBlock>
  <contentBlock ix="224" page="0">
    <textBlock ix="0">Jag tror också att Gudrun Schyman överskattar nejsidan när hon säger att hon möter en massiv opinion mot EG-medlemskap när hon är ute. Min övertygelse är att nej-sidan har varit framgångsrik i opinionsbildningen därför att den har ägnat sig åt det som på amerikanska brukar kallas för ''negative campaigning'', vilket innebär att man kör en kanonad av negativ information utan att lyfta fram det egna alternativet eller vad det är man är för.</textBlock>
    <textBlock ix="1">Min bedömning är att man, om man använder sig av presidentvalskampanjsretorik, kan säga att nejsidan har toppat för tidigt. En sådan ''negative campaigning'' håller kanske i sex eller nio månader, men den håller inte i två år. Det är ju ungefär den tid vi har fram till folkomröstningen.</textBlock>
  </contentBlock>
  <contentBlock ix="225" page="0">
    <textBlock ix="0">Anf. 21  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="226" page="0">
    <textBlock ix="0">Herr talman! Jag har inte sagt att jag inte har granskat vem som ingår i de olika konsekvensutredningarna, Gudrun Schyman. Det jag sade var att jag inte har frågat dem var de står i</textBlock>
    <textBlock ix="1">EG-frågan -- om de är för eller emot ett medlemskap. Det väsentliga i sammanhanget är att det är personer som är väl lämpade för den uppgift de har blivit tilldelade.</textBlock>
  </contentBlock>
  <contentBlock ix="227" page="0">
    <textBlock ix="0">Hans Göran Franck sade att många av dessa personer är utmärkta. Jag känner inte alla, och jag har inte utsett alla. Det är i första hand departementscheferna som har valt ut. Men jag vågar säga med säkerhet att urvalet har skett med utgångspunkt i att alla dessa personer utmärkta personer. De kommer inte bara att visa sig väl lämpade för uppgiften, utan de kommer också att bemöda sig om att kritiskt granska båda sidor, dvs.</textBlock>
    <textBlock ix="1">både frågan om ett svenskt medlemskap i EG och de alternativ som finns till det. Därför ser jag inget behov av att komplettera sammansättningen i de olika grupperna.</textBlock>
  </contentBlock>
  <contentBlock ix="228" page="0">
    <textBlock ix="0">Hans Göran Franck ställde frågan om det går att utveckla frihandelsavtalet. Jag tror att det är möjligt. Det är ju det vi har gjort genom EES-</textBlock>
    <textBlock ix="1">avtalet. I grunden för det avtalet ligger ju frihandelsavtalet, som vi fann var otillräckligt.</textBlock>
    <textBlock ix="2">Därför byggde vi ut samarbetet på ett antal områden så att det blev ett EES-avtal.</textBlock>
  </contentBlock>
  <contentBlock ix="229" page="0">
    <textBlock ix="0">Det finns bestämda gränser för hur långt man kan gå i ett EES-avtal innan man närmar sig en punkt då det om inte annat så av tekniska skäl inte är möjligt att gå längre.</textBlock>
  </contentBlock>
  <contentBlock ix="230" page="0">
    <textBlock ix="0">Om EES-avtalet skulle falla vill jag inte utesluta att man kan bygga vidare på frihandelsavtalet. Men det beror på ett politiskt motstånd inom EG om</textBlock>
    <textBlock ix="1">EES-avtalet faller. Det betyder att den övre gränsen har satts av EES-avtalet, och att möjligheterna att utveckla ett frihandelsavtal blir betydligt mer begränsade. Jag tror dessutom att man förlorar mycket i tempo.</textBlock>
  </contentBlock>
  <contentBlock ix="231" page="0">
    <textBlock ix="0">Jag vill hålla med Hans Göran Franck om det han säger beträffande de danska lösningarna. En hel del av det som sägs i den del av Edinburghbesluten som avser Danmark är också tillämpligt på Sverige och andra medlemsländer. Jag kan ge ett av de exempel som Hans Göran Franck gav, nämligen det om unionsmedborgarskapet. Det förklaras i besluten vad det innebär för Danmark, och det är självfallet tillämpligt också för de andra länderna. Det gäller också på en del andra punkter.</textBlock>
  </contentBlock>
  <contentBlock ix="232" page="0">
    <textBlock ix="0">När det gäller försvaret är en del tillämpligt. Jag skulle ändå vilja peka på att Danmarks och Sveriges utgångspunkter här är klart olika, och jag tror att det är viktigt att man icke blandar ihop dem.</textBlock>
    <textBlock ix="1">Sverige är militärt alliansfritt. Som jag sade i vårt anförande den 1 februari består den militära alliansfriheten alltjämt. Danmark är ju medlem av en försvarsallians. Det vore mycket olyckligt om man blandade samman detta. För Sveriges del gäller det att skaffa sig försäkringar som är förenliga med våra intentioner och inte med de danska.</textBlock>
  </contentBlock>
  <contentBlock ix="233" page="0">
    <textBlock ix="0">Jag bekräftar gärna att det finns alternativ till EG-</textBlock>
    <textBlock ix="1">medlemskap, och jag brukar också i andra sammanhang utveckla det. Visst finns det alternativ. Jag är den förste att mena att det är viktigt att alternativen belyses ordentligt och, som</textBlock>
    <textBlock ix="2">Carl B Hamilton sade, i ett dynamiskt perspektiv.</textBlock>
    <textBlock ix="3">Det är inte fråga om att jämföra ett Sverige av i dag med ett Sverige som är medlem eller ett Sverige som är utanförstående om 15 år. De riktiga alternativen är Sverige som medlem om 15 år och ett utanförstående Sverige om 15 år.</textBlock>
  </contentBlock>
  <contentBlock ix="234" page="0">
    <textBlock ix="0">Ju mer dessa alternativ belyses, desto bättre. Det är så uppenbart att alla alternativen är förenade med både för- och nackdelar. Jag tror inte heller att det gagnar saken att utmåla den ena eller andra lösningen som antingen ett paradis eller ett helvete.</textBlock>
    <textBlock ix="1">Det finns starka överslag i debatten när det gäller att utmåla verkligheten, både från ja-sidan i bland -- det medger jag gärna -- men i ännu högre grad från nej-sidan. Jag tror inte att det gagnar saken.</textBlock>
  </contentBlock>
  <contentBlock ix="235" page="0">
    <textBlock ix="0">Nej, belys för- och nackdelarna noggrannt och ansvarsfullt! Jag välkomnar en breddad och fördjupad debatt. Det gör jag i den fasta övertygelsen att det kommer att visa sig att fördelarna med ett medlemskap mycket klart överväger nackdelarna i den slutliga avvägningen.</textBlock>
  </contentBlock>
  <contentBlock ix="236" page="0">
    <textBlock ix="0">När det gäller att administrera alternativen kan jag försäkra att den här regeringen kommer att göra allt den kan för att se till att det görs på bästa sätt om alternativet är ett EES-avtal. Jag är inte säker på att det skulle gälla exempelvis Gudrun Schyman.</textBlock>
  </contentBlock>
  <contentBlock ix="237" page="0">
    <textBlock ix="0">Anf. 22  HANS GÖRAN FRANCK (s):</textBlock>
  </contentBlock>
  <contentBlock ix="238" page="0">
    <textBlock ix="0">Herr talman! Det finns här i landet en stark oro för att förhandlingarna inte kommer att ge det resultat som man kan förvänta sig. Den opinion som är kritisk mot EG och framför allt mot</textBlock>
    <textBlock ix="1">Europaunionen är ju, som statsrådet vet, mycket stark. Maastrichtavtalet har lett till att inte minst kritiken inom socialdemokratin har vuxit. Jag vill gärna referera till ett anförande av det kritiska slaget som hållits av Hans Gustafsson här i kammaren och som stöds av många socialdemokrater.</textBlock>
  </contentBlock>
  <contentBlock ix="239" page="0">
    <textBlock ix="0">Det är verkligen angeläget att den kritik som finns kommer fram. Jag menar att det behövs ett omtänkande från dem som står i ledningen för dagens EG och som står bakom Maastrichtavtalet.</textBlock>
    <textBlock ix="1">En viss revidering från deras sida skulle vara viktig för möjligheterna att få en mycket bredare uppslutning kring den europeiska integrationen, som jag och många andra som är kritiska ändå verkligen vill ha.</textBlock>
  </contentBlock>
  <contentBlock ix="240" page="0">
    <textBlock ix="0">Till slut vill jag säga att målsättningen för en</textBlock>
    <textBlock ix="1">Europapolitik måste innefatta en global öppenhet mot omvärlden och en verklig kollektiv säkerhet, ett bevarande av vår alliansfria politik samt ett avstående från försvarssamarbete via EEU och</textBlock>
    <textBlock ix="2">WEU. Det gäller också att tillgodose svenska intressen på många andra områden. Det krävs en generös biståndspolitik, en fördjupad demokrati på alla områden där det nu verkligen brister inom EG, starka miljöhänsyn, reell regional balans, aktiv arbetsmarknadspolitik och full sysselsättning, en klar social dimension, jämställdhet mellan män och kvinnor, en generös och solidarisk invandrar- och flyktingpolitik och en humanistisk kulturpolitik. Så vill jag sammanfatta det som jag vill kämpa för i</textBlock>
    <textBlock ix="3">Europasamarbetet.</textBlock>
  </contentBlock>
  <contentBlock ix="241" page="0">
    <textBlock ix="0">Anf. 23  Statsrådet ULF DINKELSPIEL</textBlock>
    <textBlock ix="1">(m):</textBlock>
  </contentBlock>
  <contentBlock ix="242" page="0">
    <textBlock ix="0">Herr talman! Jag vill gärna ta fasta på det som förenar oss, och det gäller för mycket i det som</textBlock>
    <textBlock ix="1">Hans Göran Franck nu framhöll om de mål som skall uppställas för EG-samarbetet.</textBlock>
  </contentBlock>
  <contentBlock ix="243" page="0">
    <textBlock ix="0">Jag är den förste att hålla med om att det visst finns demokratiska brister i EG-samarbetet, likaväl som det finns demokratiska brister i vårt land. Den växande klyftan mellan väljare och valda är en utmaning som vi i varje läge måste anta och ger oss anledning att fundera över vad som kan göras bättre på detta område, exempelvis i form av ökad öppenhet. Sverige kommer som medlem i EG att driva kravet på ökad öppenhet.</textBlock>
  </contentBlock>
  <contentBlock ix="244" page="0">
    <textBlock ix="0">När detta är sagt vill jag också framhålla att styrkan i EG-samarbetet och i EG:s utveckling under snart</textBlock>
    <textBlock ix="1">40 år -- ett samarbete som har breddats till att omfatta fler länder och fler områden och som även har fördjupats -- har varit att besluten successivt har fattats i demokratisk ordning. Byggsten har lagts till byggsten, och man har också korrigerat kursen när man har gjort fel. Det ligger i demokratins väsen.</textBlock>
  </contentBlock>
  <contentBlock ix="245" page="0">
    <textBlock ix="0">EG-samarbetet har ibland utvecklats efter principen två steg framåt och ett steg tillbaka, men jag menar att det också däri ligger en viss styrka.</textBlock>
    <textBlock ix="1">Man har därigenom korrigerat kursen och undvikit att gå i de fällor som man kanske själv omedvetet har gillrat. Då har man kunnat göra en viss kursomläggning.</textBlock>
  </contentBlock>
  <contentBlock ix="246" page="0">
    <textBlock ix="0">Jag tror att detta kommer att gälla också i framtiden. Jag tror att man säkerligen utifrån</textBlock>
    <textBlock ix="1">Maastrichtavtalet, avtalet om den europeiska unionen, inom EG kommer fram till olika uppfattningar om den fortsatta utvecklingen.</textBlock>
    <textBlock ix="2">Framtiden får utvisa hur man genom beslut i demokratisk ordning väljer att forma EG:s framtid.</textBlock>
  </contentBlock>
  <contentBlock ix="247" page="0">
    <textBlock ix="0">Slutligen: När vi nu så mycket har diskuterat</textBlock>
    <textBlock ix="1">Europafrågorna vill jag också gärna understryka det som Hans Göran Franck sade, att det EG och det Europa som vi vill skapa är ett starkt men också ett öppet Europa, ett Europa som är generöst mot omvärlden. Ingenting är den här regeringen och jag tror att jag vågar säga den här riksdagen mera främmande än tanken på en ''fästning Europa''. Ett starkt Europa kan också vara generöst mot omvärlden, och detta skall vi verka för.</textBlock>
  </contentBlock>
  <contentBlock ix="248" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="249" page="0">
    <textBlock ix="0">5 §  Svar på interpellationerna 1992/93:98 och 99</textBlock>
    <textBlock ix="1">om det nya statsbidragssystemet</textBlock>
  </contentBlock>
  <contentBlock ix="250" page="0">
    <textBlock ix="0">Anf. 24  Finansminister ANNE WIBBLE</textBlock>
    <textBlock ix="1">(fp):</textBlock>
  </contentBlock>
  <contentBlock ix="251" page="0">
    <textBlock ix="0">Herr talman! Anita Johansson har frågat mig om jag avser att ta initiativ för att undanröja de konsekvenser som den snabba och kraftiga neddragningen av statsbidragen får för kommunerna i Stockholmsregionen.</textBlock>
  </contentBlock>
  <contentBlock ix="252" page="0">
    <textBlock ix="0">Sten Östlund har frågat mig om jag avser att ta initiativ för att undanröja de orimligheter som beskrivs i interpellationen och för att öka incitamenten i bidragssystemet så att inte enda möjligheten som kvarstår för Göteborgs kommun är skattehöjningar.</textBlock>
  </contentBlock>
  <contentBlock ix="253" page="0">
    <textBlock ix="0">Båda interpellanterna har dessutom frågat mig om jag är beredd att förändra statsbidragssystemet så att de särskilda kostnader som storstäderna/storstadsområdena har beaktas.</textBlock>
  </contentBlock>
  <contentBlock ix="254" page="0">
    <textBlock ix="0">Jag besvarar interpellationerna i ett sammanhang.</textBlock>
  </contentBlock>
  <contentBlock ix="255" page="0">
    <textBlock ix="0">Ett viktigt syfte med det nya statsbidragssystemet för kommunerna är att skapa mer likvärdiga ekonomiska förutsättningar mellan kommunerna.</textBlock>
    <textBlock ix="1">Detta sker framför allt genom en mer långtgående inkomstutjämning än vad som fanns i det gamla skatteutjämningssystemet. Dessutom skall, till skillnad mot de oftast prestationsrelaterade specialdestinerade statsbidrag som avvecklades vid införandet av det nya systemet, bidragen utgå oberoende av vilken ambitionsnivå kommunen har att bedriva sin verksamhet. Dessa förändringar leder oundvikligen till omfördelningar. Vissa kommuner vinner och andra förlorar jämfört med vad som gällde tidigare. Eftersom många kommuner i Stockholms län relativt sett har hög egen skattekraft och även hade höga specialdestinerade statsbidrag, blir dessa kommuner förlorare i bemärkelsen att man får mindre i statsbidrag jämfört med förut. För att underlätta omställningen har särskilda övergångsregler beslutats av riksdagen för åren</textBlock>
    <textBlock ix="2">1993 och 1994.</textBlock>
  </contentBlock>
  <contentBlock ix="256" page="0">
    <textBlock ix="0">Ett annat skäl för övergångsreglerna är att det nya systemet innehåller vissa svagheter som behöver ses över. En av dessa är utformningen av det strukturkostnadsindex som används i systemet.</textBlock>
    <textBlock ix="1">Därför har en särskild utredare tillkallats</textBlock>
    <textBlock ix="2">(Strukturkostnadsutredningen) med uppgift att utveckla principerna och metoderna för strukturkostnadsutjämningen mellan kommunerna. I uppdraget ingår att granska de strukturfaktorer som nu används och de alternativa eller kompletterande förslag som lämnades av remissinstanserna. I uppdraget ingår således att granska såväl ''klimatfaktorn'' som eventuella</textBlock>
    <textBlock ix="3">''storstadsfaktorer''. Utredningsarbetet kommer att vara avslutat i juni 1993. Utredarens förslag kommer sedan att remitteras, och avsikten är att regeringen skall lämna förslag till förändringar senast i 1994 års kompletteringsproposition.</textBlock>
    <textBlock ix="4">Förändringarna kan i så fall träda i kraft fr.o.m. år</textBlock>
    <textBlock ix="5">1995.</textBlock>
  </contentBlock>
  <contentBlock ix="257" page="0">
    <textBlock ix="0">Bidragssystemet har vidare kritiserats bl.a. för att det inte omfattar alla kommuner och att det borde finnas starkare incitament för kommunerna att öka det egna skatteunderlaget. Vi arbetar för närvarande med dessa frågor inom</textBlock>
    <textBlock ix="1">Finansdepartementet. Avsikten är att även resultatet av detta utredningsarbete skall remitteras och att regeringen i början av år 1994 skall kunna presentera sina förslag.</textBlock>
  </contentBlock>
  <contentBlock ix="258" page="0">
    <textBlock ix="0">I avvaktan på dessa pågående utredningar föreslår regeringen i den kompletteringsproposition som lades på riksdagens bord i går att övergångsreglerna för år 1994 ändras på så sätt att i princip en</textBlock>
    <textBlock ix="1">''frysning'' görs av 1993 års bidragsregler.</textBlock>
    <textBlock ix="2">Därigenom förbättras den ekonomiska situationen för t.ex. nästan alla kommuner i Stockholms län.</textBlock>
    <textBlock ix="3">Under år 1994 förbättras dessutom alla kommuners och landstings ekonomiska läge med ca 4 miljarder kronor genom förslaget att inte reglera minskningen av grundavdraget förrän år 1995, under förutsättning att de inte höjer skatten.</textBlock>
  </contentBlock>
  <contentBlock ix="259" page="0">
    <textBlock ix="0">Sten Östlunds påstående om det bisarra i att</textBlock>
    <textBlock ix="1">Göteborgs kommuns inkomster minskar när det egna skatteunderlaget ökar är felaktigt. Även om jag vill undvika att gå in i sifferpolemik vad gäller enskilda kommuner måste jag klargöra hur det förhåller sig för Göteborgs kommun. Kommunen har en skattesats på 30,30 kr per skattekrona.</textBlock>
    <textBlock ix="2">Eftersom kommunen är en landstingsfri kommun, dvs. man handhar själv sjukvårdsuppgifter m.m., omfattas av kommunen av såväl reglerna för det statliga utjämningsbidraget till kommunerna som skatteutjämningsbidraget till landstingen.</textBlock>
    <textBlock ix="3">Kommunen får statligt utjämningsbidrag för</textBlock>
    <textBlock ix="4">''kommundelen'' men har en för hög egen skattekraft för att erhålla skatteutjämningsbidrag för ''landstingsdelen''. Utjämningsbidraget beräknas för Göteborgs del utifrån en skattesats på</textBlock>
    <textBlock ix="5">17,39 (inte 18,30 som Sten Östlund anger).</textBlock>
    <textBlock ix="6">Kommunen gör alltså en betydande vinst om det egna skatteunderlaget ökar på bekostnad av minskat utjämningsbidrag, eftersom kommunen får ut drygt 30 kr för varje skattekrona som det egna skatteunderlaget ökar i stället för de ca 17 kr som utjämningssystemet ger. Även om kommunen vore berättigad till skatteutjämningsbidrag avseende</textBlock>
    <textBlock ix="7">''landstingsdelen'' så skulle man tjäna på att det egna skatteunderlaget ökar, eftersom detta bidrag i så fall skulle beräknas utifrån en skattesats på</textBlock>
    <textBlock ix="8">11,20. För varje skattekrona som det egna skatteunderlaget ökar skulle kommunen alltså i det tänkta fallet vinna skillnaden mellan 30,30 och</textBlock>
    <textBlock ix="9">17,39 plus 11,20, dvs. nästan 2 kr per skattekrona.</textBlock>
    <textBlock ix="10">Däremot gäller det negativa incitament som Sten</textBlock>
    <textBlock ix="11">Östlund beskriver ett knappt tiotal andra kommuner.</textBlock>
  </contentBlock>
  <contentBlock ix="260" page="0">
    <textBlock ix="0">Mot bakgrund av vad jag tidigare har sagt kan mina svar på de tre frågorna sammanfattas på följande sätt:</textBlock>
  </contentBlock>
  <contentBlock ix="261" page="0">
    <textBlock ix="0">Vad gäller Anita Johanssons fråga om statsbidragseffekterna för kommunerna i</textBlock>
    <textBlock ix="1">Stockholmsregionen så omfattas givetvis även dessa av regeringens förslag till ''frysning'' av 1993</textBlock>
    <textBlock ix="2">års bidragsregler. Jag avser inte att ta ytterligare initiativ utöver de förslag till beslut som kan bli följden av de utredningsarbeten jag har nämnt.</textBlock>
  </contentBlock>
  <contentBlock ix="262" page="0">
    <textBlock ix="0">Beträffande Sten Östlunds fråga om att öka incitamenten i bidragssystemet, jag förmodar att han syftar på incitament för att öka det egna skatteunderlaget, så kan jag för dagen inte säga mer än att det utredningsarbete som har påbörjats inom departementet rör såväl denna fråga som problemet med att alla kommuner inte omfattas av bidragssystemet.</textBlock>
  </contentBlock>
  <contentBlock ix="263" page="0">
    <textBlock ix="0">Vad sedan gäller interpellanternas gemensamma fråga om att förändra statsbidragssystemet så att särskilda ''storstadskostnader'' beaktas vill jag avvakta Strukturkostnadsutredningens betänkande och resultatet av den planerade remissomgången innan jag tar ställning till om och i så fall hur detta kan ske.</textBlock>
  </contentBlock>
  <contentBlock ix="264" page="0">
    <textBlock ix="0">Slutligen vill jag framhålla att det nya statsbidragssystemet med alla bidrag i en ''påse''</textBlock>
    <textBlock ix="1">tillgodoser ett sedan längre framfört önskemål från kommunerna om mindre statlig styrning. ''Påsprincipen'' öppnar betydande möjligheter till rationaliseringar och effektiviseringar som en följd av de avregleringar som sker. Minskade ekonomiska resurser behöver alltså inte vara liktydigt med en försämrad verksamhet. Tvärtom visar många erfarenheter att det förnyelsearbete som pågår i kommuner och landsting gör det möjligt med både lägre kostnader och en bättre service.</textBlock>
  </contentBlock>
  <contentBlock ix="265" page="0">
    <textBlock ix="0">Anf. 25  ANITA JOHANSSON (s):</textBlock>
  </contentBlock>
  <contentBlock ix="266" page="0">
    <textBlock ix="0">Herr talman! Jag tackar för svaret på min interpellation.</textBlock>
  </contentBlock>
  <contentBlock ix="267" page="0">
    <textBlock ix="0">I Stockholmsområdet bor omkring 20 % av</textBlock>
    <textBlock ix="1">Sveriges invånare. När det nuvarande statsbidragssystemet för kommunerna är helt genomfört -- år 1995 -- kommer Stockholms läns andel av skatteinkomsterna att vara 30 % och</textBlock>
    <textBlock ix="2">Stockholms läns andel av bruttonationalprodukten</textBlock>
    <textBlock ix="3">25 %. Stockholms läns andel av statsbidragen kommer dock att minska från drygt 17 % till 3,5 %.</textBlock>
    <textBlock ix="4">Det är detta, finansministern, som vi tycker är orimligt.</textBlock>
  </contentBlock>
  <contentBlock ix="268" page="0">
    <textBlock ix="0">Tio av länets 24 kommuner kommer att stå helt utanför skatteutjämningssystemet. Kommunernas inkomster i Stockholms län ligger kvar på i princip oförändrad nivå mellan 1991 och 1995. Hela ökningen av skatteintäkterna i Stockholms län överförs till övriga landet. De pengar som fördelas skall användas till att utjämna nivåerna i servicen till invånarna i hela landet.</textBlock>
    <textBlock ix="1">Skatteutjämningssystemet är -- som vi vet -- ett bidrag till att utjämna levnadsstandarden mellan människor, och vägen går över kommunerna. Detta borde också gälla vårt gemensamma län, finansministern!</textBlock>
  </contentBlock>
  <contentBlock ix="269" page="0">
    <textBlock ix="0">Stockholms län, och andra storstadsområden, har alltid betraktats som en mjölkko. Man pekar på genomsnittsinkomsterna och på den goda arbetsmarknaden. Men, man måste också ta hänsyn till kostnaderna i storstadsområdena. I dag är tyvärr inte arbetsmarknadsläget i</textBlock>
    <textBlock ix="1">Stockholmsområdet bättre än i övriga landet.</textBlock>
    <textBlock ix="2">Länsarbetsnämndens prognoser fram till hösten visar på 100 000 arbetslösa människor i Stockholms län.</textBlock>
  </contentBlock>
  <contentBlock ix="270" page="0">
    <textBlock ix="0">Herr talman! I en familj med två barn som har i genomsnitt 24 200 kr i gemensam familjeinkomst, får man, när de nödvändiga utgifterna har betalats,</textBlock>
    <textBlock ix="1">5 100 kr kvar i Ljusdal, 4 379 kr kvar i Växjö och</textBlock>
    <textBlock ix="2">2 395 kr kvar i Stockholm. Då har hänsyn tagits till barnbidrag, skatt, hushållsutgifter, bostäder och barnomsorg. Det är naturligtvis de högre bostadskostnaderna i Stockholm som ger detta resultat. Inte lär det bli bättre efter att ha gjort ett hastigt studium av kompletteringspropositionen.</textBlock>
    <textBlock ix="3">Trots den högre skatten i såväl Ljusdal som Växjö, kompenseras situationen mer än väl av de lägre bostadskostnaderna.</textBlock>
  </contentBlock>
  <contentBlock ix="271" page="0">
    <textBlock ix="0">Livssituationen i Stockholms län är tuff och pressande för många människor. Bristen på sociala kontaktnät måste kompenseras. Det innebär stora samhällsförluster när barnomsorg och vård inte fungerar. Den sociala infrastrukturen är smörjoljan i storstadsmaskineriet. Storstadslivet har sina egna kostnader både för individ och samhälle. Jag menar att det är hög tid att det sker en genomgång av hur människornas livssituation ser ut och hur levnadsstandarden varierar i olika delar av landet.</textBlock>
  </contentBlock>
  <contentBlock ix="272" page="0">
    <textBlock ix="0">I min egen hemkommun, Nacka, skulle skatten kunna sänkas med 50 öre om föräldrarna till vart tionde förskolebarn slutade att arbeta. För varje hundralapp som faller bort i skatteinkomster ger staten tillbaka 106 kr. Detta är kvinnofientligt. För mig är det här fullkomligt orimligt. Med tanke på de värderingar som Folkpartiet och Bengt</textBlock>
    <textBlock ix="1">Westerberg ofta påstår sig företräda, tycker jag att det är konstigt att Anne Wibble som folkpartist har bidragit till ett statsbidragssystem som har udden riktad mot oss förvärsarbetande kvinnor.</textBlock>
  </contentBlock>
  <contentBlock ix="273" page="0">
    <textBlock ix="0">Jag är djupt oroad över konsekvenserna av statsbidragssystemet. Förslaget i kompletteringspropositionen att frysa statsbidragen på 1993 års nivå är bra. Men hur ser det ut i framtiden? Det finns en stor risk att den grundläggande kvaliteten på barnomsorg, äldreomsorg och vård inte kan upprätthållas.</textBlock>
  </contentBlock>
  <contentBlock ix="274" page="0">
    <textBlock ix="0">Är finansministern beredd att medverka till en utredning om levnadsnivån för människor i landet?</textBlock>
    <textBlock ix="1">Jag hoppas att finansministern kommer att rätta till orimligheterna i systemet som gör att kvinnors arbete straffas. Kommer finansministern att medverka till att storstäderna får en bättre kompensation för sina kostnader? Det skulle vara bra om jag fick svar på mina frågor.</textBlock>
  </contentBlock>
  <contentBlock ix="275" page="0">
    <textBlock ix="0">Anf. 26  STEN ÖSTLUND (s):</textBlock>
  </contentBlock>
  <contentBlock ix="276" page="0">
    <textBlock ix="0">Herr talman! Först vill jag tacka för svaret.</textBlock>
  </contentBlock>
  <contentBlock ix="277" page="0">
    <textBlock ix="0">Finansministerns uttalande att jag far med felaktigheter är inte riktig. Jag återkommer till den frågan.</textBlock>
  </contentBlock>
  <contentBlock ix="278" page="0">
    <textBlock ix="0">Vi har i arbetsmarknadsutskottet denna vecka slutbehandlat regionalpolitiken. Utskottet har i år, liksom tidigare, uttalat att förutsättningen för att</textBlock>
    <textBlock ix="1">Sverige som helhet skall utvecklas positivt är att</textBlock>
    <textBlock ix="2">Stockholm och övriga storstadsregioner utgör en stark motor i en stabil ekonomisk utveckling. Men nu finns det ett kommunalt statsbidragssystem som direkt motverkar de förutsättningarna.</textBlock>
  </contentBlock>
  <contentBlock ix="279" page="0">
    <textBlock ix="0">För Göteborgs del har det inte ens under 80-talet varit fråga om några excesser i tillväxten. När landets kommuner i övrigt hade en genomsnittlig tillväxt på 2 % fick Göteborgarna nöja sig med</textBlock>
    <textBlock ix="1">1 %. Kommunen har vid snart sagt varje statligt beslut de senaste tio åren fått ett sämre utfall än de flesta andra kommuner.</textBlock>
  </contentBlock>
  <contentBlock ix="280" page="0">
    <textBlock ix="0">Som exempel på senare år finns utebliven kompensation för skatteomläggningen. Den beräknas till ungefär 403 miljoner kronor. Vidare är det indragningen på 7,5 miljarder från kommunerna. För Göteborgs del blir det då fråga om 400 miljoner kronor. Alla dessa indragningar och förändringar i statsbidragssystemet ger tillsammans för 1993 effekter på 1,9 miljarder kronor och för 1994 på 1,4 miljarder kronor. Det är alltså ganska hårda smällar.</textBlock>
  </contentBlock>
  <contentBlock ix="281" page="0">
    <textBlock ix="0">Indragningen är 3--4 skattekronor högre för</textBlock>
    <textBlock ix="1">Göteborgs del jämfört med andra medelkommuner. Göteborgs kommun är med andra ord härdad av ganska hårda smällar, och det är på marginalen av vad göteborgarna tål. Det nya statsbidragssystemet är kanske ännu mer svårsmält.</textBlock>
    <textBlock ix="2">Varje göteborgare bidrar till den s.k. påsen med</textBlock>
    <textBlock ix="3">4 900 kr men får tillbaka 2 400 kr.</textBlock>
  </contentBlock>
  <contentBlock ix="282" page="0">
    <textBlock ix="0">Det nya statsbidragssystemet tar ingen hänsyn till storstädernas oundvikliga kostnader när det gäller trafik och andra förhållanden så som t.ex. sociala kostnader. Däremot innehåller systemet något som kallas för klimatfaktorn. Det ger för Göteborg och omgivningarna där synnerligen egendomliga effekter. Om Göteborg hade blivit tilldelad samma klimatfaktor som Lerum, hade kommunen fått ett avdrag på ungefär 200 miljoner kronor. Nu blir det avdrag på över 400 miljoner kronor. Det här visar på vilka orimligheter som råder. De som känner till förhållandena i området kan inte finna någon rimlighet i detta. Klimatet upplevs förmodligen dessutom som angenämare i större delen av Lerum än i Göteborg, med dess vintriga rådimmor från</textBlock>
    <textBlock ix="1">Göta Älv.</textBlock>
  </contentBlock>
  <contentBlock ix="283" page="0">
    <textBlock ix="0">Men det allra mest tokiga är väl ändå effekterna på fördelningssystemet som jag har pekat på i interpellationen. Om skattekraften ökas, blir marginaleffekten 95 %. Kommunen får i normalfallet behålla 5 %.</textBlock>
  </contentBlock>
  <contentBlock ix="284" page="0">
    <textBlock ix="0">Det jag säger om det bisarra för Göteborgs del är riktigt. Om man delar upp den kommunala skatteberäkningen för Göteborgs kommundel för sig är det ett faktum att om kommunen lyckas öka skattekraften från dagens nivå på 106,7 kr till 108</textBlock>
    <textBlock ix="1">kr, blir nettot av skatteutjämningsbidraget att kommunen Göteborg förlorar 5 miljoner kronor.</textBlock>
    <textBlock ix="2">Det blir alltså mindre pengar när skattekraften för kommundelen ökar. Det är den frågan jag behandlar i min interpellation.</textBlock>
  </contentBlock>
  <contentBlock ix="285" page="0">
    <textBlock ix="0">Visst får kommunen behålla den delen som ankommer på landstinget. Men där faller en del bort på grund av de indragningar som har drabbat landstinget. Om jag hade tagit med den frågan i min interpellation, hade jag kunnat visa på att effekterna av indragningen och de negativa incitamenten staplas på varandra.</textBlock>
  </contentBlock>
  <contentBlock ix="286" page="0">
    <textBlock ix="0">Det är ett faktum att i fråga om kommundelen finns det inga som helst incitament. Det hade förmodligen varit enklare att beskriva detta om jag hade valt en kommun som inte har landstingsdelen med i verksamheten. Men man tar ju gärna fram sin egen hemkommun.</textBlock>
  </contentBlock>
  <contentBlock ix="287" page="0">
    <textBlock ix="0">Det är också ett faktum att kommunpolitikernas intresse för näringspolitik och tillväxtfrågor i kommunen är av stor betydelse. Nog skulle jag vilja ha reda på om finansministern delar uppfattningen att det nya statsbidragssystemet främjar detta intresse i kommunerna.</textBlock>
  </contentBlock>
  <contentBlock ix="288" page="0">
    <textBlock ix="0">Jag ser förslaget att frysa statsbidraget som ett erkännande av en del av den kritik som Anita</textBlock>
    <textBlock ix="1">Johansson och jag har framfört. Det är uppenbart att det inte går att fortsätta med detta statsbidragssystem.</textBlock>
  </contentBlock>
  <contentBlock ix="289" page="0">
    <textBlock ix="0">Anf. 27  SYLVIA LINDGREN (s):</textBlock>
  </contentBlock>
  <contentBlock ix="290" page="0">
    <textBlock ix="0">Herr talman! Det är en myt att stockholmarna lever så mycket bättre än invånarna i övriga delar av landet. Varje region har säkert sina svårigheter.</textBlock>
    <textBlock ix="1">Det vill jag absolut inte sopa under mattan. Men det får inte heller sopas bort att storstäderna har speciella problem.</textBlock>
  </contentBlock>
  <contentBlock ix="291" page="0">
    <textBlock ix="0">I inledningen av Anita Johanssons interpellation framgår det att det redan finns tecken på att det statsbidragssystem som infördes vid årsskiftet kommer att få kraftigt negativa konsekvenser för många kommuner. För Stockholms stads vidkommande är det inte bara tecken -- det är klara fakta. Det går inte att komma ifrån att det finns särskilda storstadsproblem. Eftersom det bor fler människor i en storstad som Stockholm finns det också fler förvärsarbetande. Många av dessa har långa restider. Därav följer större krav på staden.</textBlock>
    <textBlock ix="1">Några exempel är: Det blir mer och dyrare barnomsorg, dyrare kollektivtrafik, dyrare gatuunderhåll, högre kriminalitet, större andel ekonomisk brottslighet, mera socialbidrag betalas ut och mer omfattande vård av missbrukare. Den skrämmande utvidgningen av arbetslösheten, varsel och uppsägningar för också med sig mycket negativa effekter. Det gäller inte minst det förebyggande arbetet sett ur ett folkhälsoperspektiv.</textBlock>
  </contentBlock>
  <contentBlock ix="292" page="0">
    <textBlock ix="0">Genomsnittskostnaderna i Stockholm, Göteborg och Malmö är betydligt högre än för landet i övrigt.</textBlock>
    <textBlock ix="1">Undersökningar som nyligen presenterades ger vid handen att de totala levnadskostnaderna är minst</textBlock>
    <textBlock ix="2">20 % högre. Trots dessa fakta slår statsbidraget så att Stockholm tappade ca 2,7 miljarder kronor i inkomster för 1993. Det är oerhört viktigt att ta hänsyn till storstädernas situation. Det finns speciella kostnader i storstäderna som det måste tas hänsyn till. Det skedde inte när det nya statsbidragssystemet utformades. Det kan inte vara rimligt att storstädernas invånare skall behandlas sämre av statsmakterna än invånarna i andra delar av länet. Jag tycker att det är finansministerns skyldighet att se till att storstäderna får en rättvis behandling i uppföljningen av</textBlock>
    <textBlock ix="3">Kommunalekonomiska kommitténs förslag.</textBlock>
  </contentBlock>
  <contentBlock ix="293" page="0">
    <textBlock ix="0">Jag vill säga några ord med anledning av kompletteringspropositionen. Regeringen anser att</textBlock>
    <textBlock ix="1">35 miljarder kronor skall sparas på att växla ned den offentliga konsumtionen, främst den kommunala, från 2 % till 0 % tillväxt. Men den kommunala verksamheten växer inte med 2 % utan krymper i stället med växande arbetslöshet som följd. Jag skulle gärna vilja ha en förklaring till detta av finansministern.</textBlock>
  </contentBlock>
  <contentBlock ix="294" page="0">
    <textBlock ix="0">Nu föreslås också att skattestoppet skall slopas. Vi har jobbat för detta mycket och intensivt. Samtidigt straffas kommuner som höjer skatten.</textBlock>
  </contentBlock>
  <contentBlock ix="295" page="0"/>
  <contentBlock ix="296" page="0">
    <textBlock ix="0">Jag vill i det här sammanhanget betona att genomsnittligt ligger kommunalskatten i</textBlock>
    <textBlock ix="1">Stockholms kommun 2 kr lägre än i landet för övrigt.</textBlock>
  </contentBlock>
  <contentBlock ix="297" page="0">
    <textBlock ix="0">Då är självklart frågan: Innebär förslaget att man i</textBlock>
    <textBlock ix="1">Stockholm inte ens kan höja skatten till den genomsnittliga nivån för landet i övrigt utan att det får effekt i form av minskade statsbidrag? Är det så jag skall tolka kompletteringspropositionen från i går?</textBlock>
  </contentBlock>
  <contentBlock ix="298" page="0">
    <textBlock ix="0">Anf. 28  BJÖRN ERICSON (s):</textBlock>
  </contentBlock>
  <contentBlock ix="299" page="0">
    <textBlock ix="0">Herr talman! Finansministern säger i sitt svar att det nya systemet innhåller vissa svagheter som behöver ses över. Jag tänker ändå ta som utgångspunkt det som anges som ett syfte i det nya systemet. Inkomstutjämning för kommunerna skall ske också genom att bidraget utgår oberoende av vilken ambitionsnivå kommunen har för sin verksamhet.</textBlock>
  </contentBlock>
  <contentBlock ix="300" page="0">
    <textBlock ix="0">Det är på den punkten som det nuvarande systemet har sin största brist. Jag skall ta ett exempel från min hemkommun Tyresö, strax söder om</textBlock>
    <textBlock ix="1">Stockholm. Där innebär systemet de facto att</textBlock>
    <textBlock ix="2">Tyresö på sikt inte kommer att få några statsbidrag alls.</textBlock>
  </contentBlock>
  <contentBlock ix="301" page="0">
    <textBlock ix="0">Det statsbidrag till Tyresö som motsvarar utjämningsbidraget minskar med c:a 80 miljoner från 1992 till 1995. 1982 uppgick statsbidraget till</textBlock>
    <textBlock ix="1">80 milj.kr. Innevarande år 1993 är det statsbidraget</textBlock>
    <textBlock ix="2">51 miljoner och 1994 -- om det nuvarande systemet skulle slå fullt ut -- 29 miljoner för att 1995 helt upphöra. För jämförelse kan nämnas att en utdebitering av 1 kr i Tyresö utgör 40 miljoner.</textBlock>
  </contentBlock>
  <contentBlock ix="302" page="0">
    <textBlock ix="0">Beträffande det incitament som tidigare talare har varit inne på är det så, att det nya statsbidraget gör det mycket lönsamt för kommunen att lägga ned den kommunala barnomsorgen. Om föräldrarna stannar hemma minskar visserligen skatteunderlaget, men det påverkar inte kommunen, utan statskassan. I Tyresös fall ökar t.o.m. inkomsterna! Det beror på att kommunen, i likhet med Nacka, kompenseras mera genom ökade statsbidrag.</textBlock>
  </contentBlock>
  <contentBlock ix="303" page="0">
    <textBlock ix="0">Det nya statsbidragssystemet innebär att man utan att vilja det skapar ett negativt incitament, som kan minska kommunernas intresse att bedriva barnomsorg eller andra verksamheter, eller att vidta åtgärder för att stimulera förvärvsarbete och sysselsättning.</textBlock>
  </contentBlock>
  <contentBlock ix="304" page="0">
    <textBlock ix="0">Skattekraften är långt ifrån opåverkbar från kommunens sida. Kommunen har möjligheter att påverka en del av de faktorer -- t.ex.</textBlock>
    <textBlock ix="1">förvärvsfrekvensen och näringslivsklimatet -- som är av betydelse för skattekraftens storlek och utveckling.</textBlock>
  </contentBlock>
  <contentBlock ix="305" page="0">
    <textBlock ix="0">Inte minst i ett läge där ökad sysselsättning och ekonomisk tillväxt eftersträvas förefaller det ganska obetänksamt att utforma statsbidragssystemet på ett sådant sätt att det verkar i motsatt riktning. På det sättet stimuleras kommunerna att agera på ett sätt som försvagar statsbudgeten och påverkar aktuella intressen negativt.</textBlock>
  </contentBlock>
  <contentBlock ix="306" page="0">
    <textBlock ix="0">Jag vill fråga finansministern om vissa signaler som har nått mig stämmer med verkligheten. För att förhindra att kommunerna skär ner eller inte bygger ut barnomsorg övervägs en tvingande lag, efter vad jag hört. Om dessa signaler stämmer vill man alltså genom förbud försöka förebygga de negativa incitament som staten själv har skapat.</textBlock>
    <textBlock ix="1">Det skulle vara intressant att få ett svar på om en sådan lag eventuellt är på gång.</textBlock>
  </contentBlock>
  <contentBlock ix="307" page="0">
    <textBlock ix="0">Anf. 29  INEZ UUSMANN (s):</textBlock>
  </contentBlock>
  <contentBlock ix="308" page="0">
    <textBlock ix="0">Herr talman! Det blev litet fel det här, tror jag. Jag tror att finansministern tycker likadant. Jag tycker man kan tolka svaret från finansministern på Anita</textBlock>
    <textBlock ix="1">Johanssons interpellation på det sättet.</textBlock>
  </contentBlock>
  <contentBlock ix="309" page="0">
    <textBlock ix="0">Strukturkostnadsutredningen som finansministern hänvisar till har ju kallats för att rätta till, som det står i svaret, ''vissa svagheter'' i det nya systemet.</textBlock>
    <textBlock ix="1">Jag tycker möjligtvis att dessa ''vissa svagheter'' inte är så små, utan ganska stora, speciellt för vår region.</textBlock>
  </contentBlock>
  <contentBlock ix="310" page="0">
    <textBlock ix="0">Det handlar särskilt om det som i svaret kallas för storstadsfaktorer. Som jag ser det är det oerhört viktigt att ta dessa faktorer på allvar. Visserligen är vi storstadsbor kommunalekonomiskt sett ganska dyra i drift, men nationalekonomiskt och samhällsekonomiskt i stort är vi ju en väldig tillgång och mycket tillväxtbefrämjande. Vi har hög förvärvsfrekvens. Vi har en stor ekonomisk aktivitet.</textBlock>
  </contentBlock>
  <contentBlock ix="311" page="0">
    <textBlock ix="0">Då måste man organisera samhället så att den här ekonomiska aktiviteten också kan fungera och öka.</textBlock>
  </contentBlock>
  <contentBlock ix="312" page="0">
    <textBlock ix="0">I vårt län har vi också den högsta förvärvsfrekvensen för kvinnor i landet. Jag tror vi är överens om att detta är bra, nationalekonomiskt sett, men då får man inte göra ett system som motverkar detta, vilket det nuvarande statsbidragssystemet gör genom att en väl utbyggd barnomsorg blir något negativt som kommunerna tjänar på att dra ner.</textBlock>
  </contentBlock>
  <contentBlock ix="313" page="0">
    <textBlock ix="0">Vi har också den högsta andelen kollektivtrafikresenärer i vårt län, jämfört med alla andra regioner. Det kostar, kommunalekonomiskt sett, en hel del pengar, även om taxorna numera höjs. För miljöns skull och för möjligheten för arbetskraften att komma till jobben är kollektivtrafiken oerhört väsentlig och viktig.</textBlock>
  </contentBlock>
  <contentBlock ix="314" page="0">
    <textBlock ix="0">Vi använder våra gator och vägar mera, och vi har stort behov av underhåll på dem. Numera är de tidigare statskommunala vägarna inte längre statskommunala, utan statsbidraget ingår i påsen.</textBlock>
    <textBlock ix="1">Vi märker att den traditionella inställningen</textBlock>
    <textBlock ix="2">''stockholmarna har inga problem med sina vägar, för de har ju inga tjälskott'' slår igenom också hos oss.</textBlock>
  </contentBlock>
  <contentBlock ix="315" page="0">
    <textBlock ix="0">Vi ligger över huvud taget dåligt till med vårt vägunderhåll. Det handlar både om framkomlighet och trafiksäkerhet.</textBlock>
  </contentBlock>
  <contentBlock ix="316" page="0">
    <textBlock ix="0">Det här statsbidragssystemet verkar tillväxthämmande. Det har flera talare sagt tidigare. Det blir då också näringslivsfientligt.</textBlock>
    <textBlock ix="1">Finansdepartementet har uppenbarligen satt i gång en översyn för att se över de tillväxthämmande faktorer som ligger i systemet. Att man fryser övergångsreglerna -- som vi nu fick reda på via kompletteringspropositionen -- är positivt. Det är bra och det är nödvändigt. Jag hoppas verkligen att det också innebär att skevheterna kommer att slipas bort.</textBlock>
  </contentBlock>
  <contentBlock ix="317" page="0">
    <textBlock ix="0">I vårt län finns det kommuner som skulle klara egentligen vilket statsbidragssystem som helst, därför att skattesatsen är så låg. Vi båda känner till en sådan kommun ganska väl. Det skulle man kunna kompensera genom en inte särskilt stor höjning av skatten. Men samtidigt kommer man nästan i ett moraliskt dilemma med tanke på de signaler som i går kom i och med kompletteringspropositionen.</textBlock>
  </contentBlock>
  <contentBlock ix="318" page="0">
    <textBlock ix="0">Låt oss, klart uttalat, ta kommunen Täby som exemel. Majoritetspartiet i den kommunen har som övergripande politisk målsättning att ha Sveriges lägsta skatt. Det målet är viktigare än hur det går med medborgarnas service och hur det går med barnomsorgen. Sveriges lägsta skatt är det som skall gälla.</textBlock>
  </contentBlock>
  <contentBlock ix="319" page="0">
    <textBlock ix="0">Då råkar man i ett moraliskt dilemma. Är det riktigt att denna moderata kommunledning skall belönas med en sådan här kompensation, därför att man i den kommunen inte går med på att höja skatten? Jag vill gärna ha en kommentar från finansministern på det. Som jag förstår av kompletteringspropositionen blir detta resultatet, när skattestoppet nu skall tas bort.</textBlock>
  </contentBlock>
  <contentBlock ix="320" page="0">
    <textBlock ix="0">Anf. 30  EVA JOHANSSON (s):</textBlock>
  </contentBlock>
  <contentBlock ix="321" page="0">
    <textBlock ix="0">Herr talman! Låt mig först säga att jag tycker att det är bra att bidragsnivåerna i statsbidragssystemet när det gäller kommunernas statsbidrag för 1994 fryses på 1993 års nivå. Det innebär att kommunerna i bl.a. Stockholms län får litet andrum. De pressas i vart fall inte lika hårt och brutalt som annars skulle bli fallet.</textBlock>
  </contentBlock>
  <contentBlock ix="322" page="0">
    <textBlock ix="0">Det innebär också att vi vinner tid, tid som jag hoppas skall användas för att finna ett mer rättvist statsbidragssystem, dvs. ett system som gör det möjligt för tättbebyggda och relativt unga kommuner -- företrädesvis i storstädernas närhet --</textBlock>
    <textBlock ix="1">att värna om medborgarnas trygghet och service.</textBlock>
  </contentBlock>
  <contentBlock ix="323" page="0">
    <textBlock ix="0">Herr talman! Det finns ändå anledning till stor oro.</textBlock>
    <textBlock ix="1">Det finns väldigt litet som talar för att kommunerna har en starkare ekonomisk ställning 1995 än i dag.</textBlock>
    <textBlock ix="2">I vart fall om man har ambitionen att på ett bra sätt klara viktiga åtaganden inom bl.a. utbildning och omsorg.</textBlock>
  </contentBlock>
  <contentBlock ix="324" page="0">
    <textBlock ix="0">Tvärtom pekar mycket på att den politik som nu förs kommer att öka kommunernas ekonomiska börda. Arbetslösheten växer, och senast i går förutskickade regeringen ytterligare en lång rad kostnadsövervältringar på familjer som redan har det svårt att få ekonomin att gå ihop. Det här kommer att betyda ett ökat tryck på kommunernas ekonomi, både i form av ren socialhjälp, men också i form av andra kostnader, som ökad social oro ohjälpligt för med sig.</textBlock>
  </contentBlock>
  <contentBlock ix="325" page="0">
    <textBlock ix="0">Om sådana här stora förändringar skall genomföras måste det få ta tid. Kommunerna måste få en chans att kompensera sig och anpassa sin ekonomi.</textBlock>
    <textBlock ix="1">Frysningen av bidragsnivåerna för 1994 är alltså bra, men det är en ganska klen tröst, om reformen skall genomföras fullt ut 1995. Då blir raset i kommunernas ekonomi katastrofalt.</textBlock>
  </contentBlock>
  <contentBlock ix="326" page="0">
    <textBlock ix="0">Jag tänker nämna några exempel på vad de här siffrorna betyder. Jag har hämtat exemplen från min egen kommun och några grannkommuner.</textBlock>
    <textBlock ix="1">Upplands Väsbys kommun kommer att förlora ungefär 60--65 miljoner kronor 1995 jämfört med i dag. Det motsvarar en skattehöjning i den kommunen på 1,42 kr. Jag ser inga som helst möjligheter att spara in hela detta bortfall, tvärtom.</textBlock>
    <textBlock ix="2">Bl.a. ser vi att de sociala kostnaderna ökar lavinartat, vilket vi inte kan påverka särskilt mycket. 65 miljoner kronor är väldigt mycket pengar.</textBlock>
  </contentBlock>
  <contentBlock ix="327" page="0">
    <textBlock ix="0">I vår kommun kostar hela kultur-  och fritidsverksamheten ungefär 50 miljoner kronor.</textBlock>
    <textBlock ix="1">Det handlar om bibliotek, idrottsanläggningar, fritidsgårdar, föreningsstöd och allt annat som ger framför allt barn och ungdomar en hyfsat bra fritid.</textBlock>
    <textBlock ix="2">Även om vi skulle slopa allt detta 1995, skulle vi dessutom tvingas att göra nedskärningar på områden som skola, barnomsorg och äldreomsorg för att kunna klara förlusten i statsbidraget.</textBlock>
  </contentBlock>
  <contentBlock ix="328" page="0">
    <textBlock ix="0">Jag kan garantera finansministern att den här sparpotentialen, som det ofta talas om, för länge sedan är utnyttjad. Nu handlar det inte om annat än hårdhänta ingrepp, som mest bara betyder sämre service och trygghet och ökad arbetslöshet för de kommunanställda. Jag inser inte riktigt vitsen med det. I våra grannkommuner ser det ungefär likadant ut. Värst är det för Sollentuna som förlorar motsvarande 2:35 kr i utdebitering. Järfälla förlorar drygt 2 kr. Sigtuna och Upplands Bro klarar sig litet bättre, nämligen 94 öre resp. 58 öre i förlorad utdebitering.</textBlock>
  </contentBlock>
  <contentBlock ix="329" page="0">
    <textBlock ix="0">Senast i går här i kammaren sade finansministern att vi är på rätt väg. Det kan möjligen vara på det viset, men för att veta det måste jag få reda på vad finansministern vill. Jag vill veta om hon har tappat kompassen. Vad vill Anne Wibble med kommunernas verksamhet? Är målet att den verksamheten skall minimeras och göras väsentligt sämre? I så fall instämmer jag i att vi är på rätt väg.</textBlock>
    <textBlock ix="1">Men innan vi fått svar på den frågan är det omöjligt att veta om den här vägen är ett rätt val eller inte.</textBlock>
    <textBlock ix="2">Det är därför väsenligt att vi får höra vad Anne</textBlock>
    <textBlock ix="3">Wibble vill.</textBlock>
  </contentBlock>
  <contentBlock ix="330" page="0">
    <textBlock ix="0">Anf. 31  Finansminister ANNE WIBBLE</textBlock>
    <textBlock ix="1">(fp):</textBlock>
  </contentBlock>
  <contentBlock ix="331" page="0">
    <textBlock ix="0">Herr talman! I alla dessa inlägg, gjorda av den ena socialdemokraten efter den andra, har en osedvanligt egenartad situation tagits upp. Alla interpellanterna har nämligen tagit upp den särskilda storstadsproblematiken. Att den problematiken tas upp nu -- ungefär ett år efter att regeringen redan satt i gång en utredning som bl.a.</textBlock>
    <textBlock ix="1">skall beakta denna faktor -- känns väldigt konstigt.</textBlock>
    <textBlock ix="2">Från Strukturkostnadsutredningsgruppen kommer vi i juni i år att få ett förslag. Det rör sig om en tidsperiod om cirka två månader.</textBlock>
  </contentBlock>
  <contentBlock ix="332" page="0">
    <textBlock ix="0">Därefter tycker jag att det kunde finnas anledning att diskutera de förslag och tankegångar som framläggs i denna utredning, men att mitt under pågående diskussion ta upp denna problematik är litet egenartat. En av faktorerna som särskilt betonades i direktiven till</textBlock>
    <textBlock ix="1">Strukturkostnadsutredningen var att ta fasta på kritik och konstruktiva synpunkter i remissvaren med anledning av den kommunekonomiska utredningens betänkande. Då är det storstadsfaktorer av många olika slag som figurerar i ganska stor omfattning. Men det får vi återkomma till.</textBlock>
  </contentBlock>
  <contentBlock ix="333" page="0">
    <textBlock ix="0">Klimatet i Göteborg tänker jag inte yttra mig om.</textBlock>
    <textBlock ix="1">Det får väl tas upp av dem som tycker att klimatet där är viktigast att tala om.</textBlock>
  </contentBlock>
  <contentBlock ix="334" page="0">
    <textBlock ix="0">Det finns en problemställning som jag tycker bör finnas med. Om man vill ha ett bra solidariskt skatteutjämningssystem, där några hjälper några andra, måste några solidariskt betala litet mer för att andra inte skall ha en fullständigt orimlig situation. Det handlar alltså om det där med plus och minus. Och det här förefaller mig vara en relativt enkel matematik. Det är den princip som ligger bakom utredningsförslaget från kommunalekonomiska utredningen och bakom propositionen och riksdagens beslut om att ha ett inkomstutjämningssystem som det huvudsakliga utjämnande inslaget. Jag tycker att det är rätt och viktigt.</textBlock>
  </contentBlock>
  <contentBlock ix="335" page="0">
    <textBlock ix="0">Det är också bra att vi har gått ifrån det här med specialdestination och att regering och riksdag skulle bestämma alla möjliga saker när det gällde den kommunala verksamheten. Det sades då i princip att om kommunerna inte sköter barnomsorgen eller äldreomsorgen på visst sätt lämnas inga statsbidrag. Jag menar att det är ganska centralt och viktigt med kommunalt självstyre.</textBlock>
    <textBlock ix="1">Förutsättningarna är också annorlunda i olika kommuner.</textBlock>
  </contentBlock>
  <contentBlock ix="336" page="0">
    <textBlock ix="0">Det skulle vara intressant att veta om den socialdemokratiska uppfattning som man får förmoda ändå finns i den här stora gruppen interpellanter är att vi inte skall ha någon inkomstutjämning. Det vore i så fall synd. Det skulle nämligen visa en brist på solidaritet som jag inte hade väntat mig.</textBlock>
  </contentBlock>
  <contentBlock ix="337" page="0">
    <textBlock ix="0">Den sakligt sett viktigaste frågan -- om vi bortser från frågan om storstadsproblematiken som ju är under utredning, vilket är väl känt för er -- är hur kommunerna kan förväntas reagera vid olika utjämningsregler i fråga om egen förvärvsverksamhet. Kort sagt gäller det kvinnornas förmåga att jobba och hur det påverkar kommunernas skatteinkomster.</textBlock>
  </contentBlock>
  <contentBlock ix="338" page="0">
    <textBlock ix="0">Det är välkänt att en hög kvinnlig förvärvsverksamhet är mycket bra för hela ekonomin. Det är centralt och värderingsmässigt bra att kvinnor också har rätt till en egen ekonomi.</textBlock>
    <textBlock ix="1">Där ingår naturligtvis förutsättningen att kunna jobba och skaffa sig en egen ekonomi. Det förutsätter att det finns en väl fungerande barnomsorg, som kan se ut på olika sätt. Allt behöver inte vara kommunala dagis, utan det kan vara kyrkans förskola, föräldrakooperativ, privata företag och liknande. Det börjar finnas en bred flora av olika barnomsorgsformer, och jag ser det som en stor framgång att vi har fått till stånd detta.</textBlock>
    <textBlock ix="2">Barn är nämligen ganska olika, och det är rimligt att föräldrarna själva får välja vilken sort som passar det egna barnet. Det är alltså centralt, från hela samhällets utgångspunkt, att det finns tillgång till de olika varianterna av barnomsorg.</textBlock>
  </contentBlock>
  <contentBlock ix="339" page="0">
    <textBlock ix="0">Det är viktigt att reglerna för den enskilda kommunen utformas så att det för kommunen enskilt är positivt att det finns bra barnomsorg. Det finns i dag en brist i systemet som inte tar fasta på detta samband. Det är väl känt; det togs också upp i den kommunalekonomiska utredningen, och det diskuterades i regeringens proposition med anledning av utredningen. Det kan inte vara obekant för interpellanterna att frågan har diskuterats ganska intensivt i olika sammanhang.</textBlock>
    <textBlock ix="1">Det finns också i propositionsförteckningen en proposition från Socialdepartementet, som hanterar denna fråga, som kallas för Ändringar i socialtjänstlagen m.m. Den kommer att överlämnas till riksdagen senare i år.</textBlock>
  </contentBlock>
  <contentBlock ix="340" page="0">
    <textBlock ix="0">När det gäller det förslag om frysning som jag lade fram i kompletteringspropositionen i går, vill jag bara göra en korrigering så att det inte blir några missförstånd. Eva Johansson sade att det fryses på</textBlock>
    <textBlock ix="1">1993 års nivå, och det lät som om det var beloppen som skulle frysas. Så är det inte. I propositionen står det att man fryser 1993 års regler. I stället för en förändring till en 3-procentig stoppgräns blir det en regel om 1,5 %, som också gäller för 1993.</textBlock>
  </contentBlock>
  <contentBlock ix="341" page="0">
    <textBlock ix="0">Slutligen vill jag ställa en väsentlig fråga till interpellanterna. Man kan inte bara sticka huvudet i busken och säga att man struntar i att göra någonting. Då kommer verkligen den välfärd som tillhandahålls av kommuner och landsting att bli underminerad. Det skulle vara intressant att höra om man tror att problemen löses bättre, från t.ex.</textBlock>
    <textBlock ix="1">hushållens köpkraftssynpunkt, genom att man släpper fram en massa kommunala skatteökningar.</textBlock>
  </contentBlock>
  <contentBlock ix="342" page="0">
    <textBlock ix="0">Anf. 32  ANITA JOHANSSON (s):</textBlock>
  </contentBlock>
  <contentBlock ix="343" page="0">
    <textBlock ix="0">Herr talman! Finansministern säger att det är konstigt att vi tar upp den här frågan just nu. Jag skulle då vilja rekommendera finansministern att åka ut till våra kommunalpolitiker i länet och diskutera med dem. Jag vill nästan påstå att det råder panik i många av våra kommuner.</textBlock>
  </contentBlock>
  <contentBlock ix="344" page="0">
    <textBlock ix="0">Samtliga riksdagsledamöter i Stockholms stad och län fick i februari ett brev från en moderat kommunstyrelseordförande på Ekerö, Inger Linge.</textBlock>
    <textBlock ix="1">Man skulle inte kunna tro att detta bekymrar borgarna speciellt mycket, eftersom inte en enda deltar i debatten, men det är ett litet hopp att Inger</textBlock>
    <textBlock ix="2">Linge har skrivit till oss. Hon skriver:</textBlock>
  </contentBlock>
  <contentBlock ix="345" page="0">
    <textBlock ix="0">''Stockholmsområdets kommunalpolitiker har gång på gång framfört hur utomordentligt viktigt det är att riksdagen reviderar beslutet om statsbidragssystem till kommunerna.</textBlock>
    <textBlock ix="1">Fördelningssystemet idag är helt orimligt och om det skulle verka fullt ut 1995 kommer det att få katastrofala följder för staden och länet.''</textBlock>
  </contentBlock>
  <contentBlock ix="346" page="0">
    <textBlock ix="0">Jag tror att nästan varenda kommunalpolitiker i länet ställer sig bakom detta.</textBlock>
  </contentBlock>
  <contentBlock ix="347" page="0">
    <textBlock ix="0">Anne Wibble, som för inte så länge sedan var vanlig riksdagsledamot, vet att den som vill påverka någonting skriver motioner och framställer interpellationer och frågor. Jag har aldrig gett upp hoppet om mänskligheten, utan jag hoppas naturligtvis att man, när utredningen är klar, skall ta hänsyn till alla de storstadsfaktorer som vi har talat om i den här debatten.</textBlock>
  </contentBlock>
  <contentBlock ix="348" page="0">
    <textBlock ix="0">Vi är naturligtvis för inkomstutjämning, men det får inte bli så, herr talman och fru finansminister, att storstäderna slås ut. Vi vill ge uttryck för vår oro för detta i debatten i dag.</textBlock>
  </contentBlock>
  <contentBlock ix="349" page="0">
    <textBlock ix="0">Jag tycker att finansministern borde fundera på det.</textBlock>
    <textBlock ix="1">Jag tror att det skulle vara bra för alla om en utredning om levnadsvillkoren tillsattes. Som riksdagsledamot har man förmånen att resa en del i landet, och jag vill påstå att jag då med blotta ögat kan se att många människor har det mycket bättre på mindre orter än i t.ex. Botkyrka. Det är de orättvisorna som jag tycker att vi gemensamt skall jobba för.</textBlock>
  </contentBlock>
  <contentBlock ix="350" page="0">
    <textBlock ix="0">Anf. 33  STEN ÖSTLUND (s):</textBlock>
  </contentBlock>
  <contentBlock ix="351" page="0">
    <textBlock ix="0">Herr talman! Vi avstår gärna från att diskutera klimatet i Göteborg, om vi slipper göra det i samband med debatten om det kommunala skatteutjämningssystemet. Vilka effekter har klimatet i det här sammanhanget?</textBlock>
  </contentBlock>
  <contentBlock ix="352" page="0">
    <textBlock ix="0">Vi behöver ett skatteutjämningssystem som bygger på solidaritet, som fru Wibble själv säger, där kommunerna ersätts för höga kostnader för svaga grupper, för invandrare, för trafikproblem och för miljöproblem i storstäderna. Det bör också finnas med, men det gör det inte. Däremot finns klimatet med. Jag kan garantera dem som tvivlar på det, att klimatet på Västkusten en blåsig dag är långt värre än det någon gång är uppe i Jämtlandsfjällen. Där ligger bebyggelsen i regel i lä.</textBlock>
  </contentBlock>
  <contentBlock ix="353" page="0">
    <textBlock ix="0">I samband med detta vill jag ta upp vad som står på s. 2 i finansministerns svar, nämligen att bidragen skall ''utgå oberoende av vilken ambitionsnivå kommunen har att bedriva sin verksamhet''.</textBlock>
  </contentBlock>
  <contentBlock ix="354" page="0">
    <textBlock ix="0">Kan vi ha ett statligt bidrag till kommunerna i en påse med lika mycket pengar vare sig de är ambitiösa i fråga om att driva kommunal verksamhet eller fullständigt struntar i det? Kan man säga till kommuninvånarna att de får åka till grannkommunen om de vill bada, bedriva kultur eller idrotta, om man själv slarvar, struntar i att ta hand om sina gamla, missköter barnomsorgen och inte bygger ut den? Skall den kommunen ha en lika stor påse som den kommun som sköter detta? Kan vi verkligen ha ett sådant bidragssystem för kommunerna?</textBlock>
  </contentBlock>
  <contentBlock ix="355" page="0">
    <textBlock ix="0">Vill vi höja skatten? Nej, vi socialdemokrater vill i och för sig icke höja skatten. Den första förutsättningen för att vi inte skall behöva göra det i Göteborg är i varje fall att vi får ett rimligt statsbidragssystem för kommunen. Sedan kan det finnas tillfällen då det ändå är nödvändigt att höja skatten, och då backar vi inte för det heller.</textBlock>
  </contentBlock>
  <contentBlock ix="356" page="0">
    <textBlock ix="0">Anf. 34  SYLVIA LINDGREN (s):</textBlock>
  </contentBlock>
  <contentBlock ix="357" page="0">
    <textBlock ix="0">Herr talman! Jag reagerade, liksom Anita</textBlock>
    <textBlock ix="1">Johansson, på Anne Wibbles kommentar om att vi börjar fråga och reagera först efter ett år. Jag hade en debatt om statsbidragen här i kammaren den 14</textBlock>
    <textBlock ix="2">januari i år. Jag har också vid ett par tillfällen med</textBlock>
    <textBlock ix="3">Bengt Westerberg diskuterat statsbidrag, barnomsorg och välfärdsfrågor i allmänhet, och då togs de här frågorna naturligtvis upp.</textBlock>
  </contentBlock>
  <contentBlock ix="358" page="0">
    <textBlock ix="0">Det är, som sagt var, oerhört viktigt att vi hela tiden tar upp de här frågorna för att belysa de speciella problem som finns i storstäderna. Jag sade tidigare att jag ibland får känslan av att det är längre från</textBlock>
    <textBlock ix="1">Rosenbad till Stadshuset än från vår huvudstad till</textBlock>
    <textBlock ix="2">Haparanda. Det uttalande som jag gjorde den 14</textBlock>
    <textBlock ix="3">januari gäller nu också.</textBlock>
  </contentBlock>
  <contentBlock ix="359" page="0">
    <textBlock ix="0">Mycket av vad vi beslutar här i denna kammare och vad regeringen beslutar om flätas samman med hur det ser i i samhället i övrigt, med vilka möjligheter kommunerna har att klara servicen, inte minst till den enskilde medborgaren.</textBlock>
  </contentBlock>
  <contentBlock ix="360" page="0">
    <textBlock ix="0">Lägger man på kommunerna ett större ansvar utan att man gör någonting åt deras finansiella situation måste ju kommunerna göra omvärderingar och omfördelningar. Det har gjorts och det görs, och det tycker jag är riktigt.</textBlock>
  </contentBlock>
  <contentBlock ix="361" page="0">
    <textBlock ix="0">Det kommer t.ex. snart ett lagförslag om att kommunerna skall förse alla som vill ha det med barnomsorg, men man ger inga incitament för det.</textBlock>
    <textBlock ix="1">När man gjorde motsvarande på sjukvårdens område för att förkorta köerna till operationer så att folk inte skulle behöva vänta så länge föreslog socialministern -- som då var Ingela Thalén -- också pengar för att man skulle få ett incitament för att klara den uppgiften. Det är en skillnad. Man måste också vara ödmjuk och ge kommunerna möjligheter att klara av alla de åtaganden som man lägger på dem.</textBlock>
  </contentBlock>
  <contentBlock ix="362" page="0">
    <textBlock ix="0">Bengt Westerberg har sagt till mig här i kammaren att han är medveten om att statsbidragen slår snett för storstäderna, och jag tycker att det är viktigt att det också framgår av finansministerns uttalanden, så att man ser att det verkligen finns en vilja att göra någonting åt det här, bl.a. när det gäller skattestoppet för Stockholm, vars kommunala utdebitering ligger 2 kr under genomsnittet. Jag tycker att man måste kunna få höja den utan att drabbas av något straff i form av förändring av statsbidragen.</textBlock>
  </contentBlock>
  <contentBlock ix="363" page="0">
    <textBlock ix="0">Det finns speciella storstadsproblem. Till följd av arbetslösheten ökar socialbidragen i en rasande takt, inte minst i storstäderna. Vidare utförsäkras allt fler människor från a-kassan, och då måste kommunerna gå in med socialbidrag.</textBlock>
  </contentBlock>
  <contentBlock ix="364" page="0">
    <textBlock ix="0">Anf. 35  BJÖRN ERICSON (s):</textBlock>
  </contentBlock>
  <contentBlock ix="365" page="0">
    <textBlock ix="0">Herr talman! Låt mig beröra det nya systemet att alla bidrag läggs i en påse. Många har uttryckt sin sympati för det och ansett det vara ett bättre system än det som gällde tidigare. Jag tillåter mig att ändå betvivla att det har alla de fördelar som man har framfört.</textBlock>
  </contentBlock>
  <contentBlock ix="366" page="0">
    <textBlock ix="0">En av de fördelar som har framhållits är att det nya systemet ger möjligheter till rationaliseringsvinster och effektiviseringar. Jag kan försäkra att de rationaliseringarna och effektiviseringarna har gjorts för länge sedan, åtminstone i kommunerna i</textBlock>
    <textBlock ix="1">Stockholms län. Situationen är väl närmast den att man i kommunerna nu håller på och gnager in på själva benet för att klara den situation som uppstår i samband med att statsbidragen minskar så kraftigt.</textBlock>
  </contentBlock>
  <contentBlock ix="367" page="0">
    <textBlock ix="0">Självfallet skall vi har en solidarisk inkomstfördelning i ett skattesystem. Men systemet har kanske inte fått den utformning det bör ha. Det är naturligtvis det som utredningen skall se över.</textBlock>
    <textBlock ix="1">Men det krävs nu ganska snabbt åtgärder för att kommunerna i Stockholms län inte skall hamna i en oerhört svår situation, som egentligen bara kan innebära att tillgodoseendet av de mest angelägna välfärdsbehoven väsentligt måste minskas; annars klarar man inte den situation som uppstått.</textBlock>
  </contentBlock>
  <contentBlock ix="368" page="0">
    <textBlock ix="0">Anf. 36  INES UUSMANN (s):</textBlock>
  </contentBlock>
  <contentBlock ix="369" page="0">
    <textBlock ix="0">Herr talman! Finansministern frågade om vi är för ett solidariskt utjämningssystem. Jag tror att vi är överens om det. Det finns ingen anledning att förenkla den här debatten -- det är klart att det är komplicerat att genomföra ett sådant här statsbidragssystem så att det blir solidariskt och rättvist. Det är ett instrument som måste bli trubbigt på ett eller annat sätt. Det märker vi inte minst genom att kommunerna här i länet sinsemellan är så olika. Därför måste man, som jag ser det, i vårt län ha en komplettering genom ett inomregionalt skatteutjämningssystem.</textBlock>
  </contentBlock>
  <contentBlock ix="370" page="0">
    <textBlock ix="0">Vad som är viktigt är att de speciella faktorer som vi har i Stockholms län inte glöms bort eller negligeras. Ett av syftena med en sådan här debatt är just att visa på och synliggöra de särskilda problem som också vi här i länet står inför.</textBlock>
  </contentBlock>
  <contentBlock ix="371" page="0">
    <textBlock ix="0">Finansministern undvek skickligt min fråga genom att ställa motfrågan, om jag tycker att det skulle vara bättre för hushållens köpkraft om man släppte skattehöjningar fria för kommunerna. Jag tror inte att det är någon kommunalpolitiker som egentligen önskar höja skatten. Men till syvende och sist handlar det om vad man ser som viktigast: Är välfärden målet och skatten ett medel att solidariskt finansiera välfärden? Eller är målet att ha en viss skattesats, och så får välfärden komma i andra hand? På den punkten skiljer sig de olika partierna åt ideologiskt. Jag skulle gärna se att finansministern tog ställning i detta ideologiska dilemma.</textBlock>
  </contentBlock>
  <contentBlock ix="372" page="0">
    <textBlock ix="0">Anf. 37  EVA JOHANSSON (s):</textBlock>
  </contentBlock>
  <contentBlock ix="373" page="0">
    <textBlock ix="0">Herr talman! Anne Wibble tyckte att det var märkligt att vi tar upp de här problemen nu, men det tycker inte jag. Jag tycker tvärtom att det är naturligt att vi bryr oss om den oro som finns ute bland människor och även här. Det har vi alltid försökt göra, och det kommer vi nog också att fortsätta med. Jag har ett alldeles speciellt skäl för det.</textBlock>
  </contentBlock>
  <contentBlock ix="374" page="0">
    <textBlock ix="0">Jag var för ett par veckor sedan och träffade 60 -- 70</textBlock>
    <textBlock ix="1">mycket oroliga föräldrar i en av Upplands Väsbys skolor. De bor i det område där de borgerliga partierna fick allra högst väljarandel. Många sade:</textBlock>
    <textBlock ix="2">Vi har röstat borgerligt, men vi känner oss lurade.</textBlock>
    <textBlock ix="3">Vi visste inte att det var det här som var målet. Vi visste inte att det var hit Anne Wibble och de andra ville, att det var den vägen de ville gå.</textBlock>
  </contentBlock>
  <contentBlock ix="375" page="0">
    <textBlock ix="0">Många av dessa föräldrar bad att få betala mer skatt för att slippa stora nedskärningar i sina barns skolor, för att slippa utvecklingen att det blir färre lärare, för att slippa utvecklingen att det blir 30 --</textBlock>
    <textBlock ix="1">35 barn också i låg- och mellanstadieklasserna, för att slippa utvecklingen att det i praktiken inte finns några elevvårdsresurser kvar och för att slippa utvecklingen att speciallärarresurserna försvinner, att de lärarna blir arbetslösa och barnen blir utan det stöd som många av dem behöver.</textBlock>
  </contentBlock>
  <contentBlock ix="376" page="0">
    <textBlock ix="0">Det finurliga system som regeringen föreslog i kompletteringspropositionen i går innebär att de här föräldrarna vägras rätten att påverka kommunens inkomster för att påverka sina barns skola, även om det skulle gå att få en majoritet bland kommunens invånare för det. Anne Wibble och resten av regeringen vill i så fall straffa oss med att minska statsbidragen.</textBlock>
  </contentBlock>
  <contentBlock ix="377" page="0">
    <textBlock ix="0">Finansministern måste svara på en fråga, nämligen om det skall vara möjligt för föräldrarna i Upplands</textBlock>
    <textBlock ix="1">Väsby att påverka standarden i de skolor som vi där tillsammans äger och där deras barn går. Skall de ha den rätten eller skall den rätten finnas bara för föräldrar som väljer en privat skola med avgifter för sina barn? Vart är Anne Wibble på väg?</textBlock>
  </contentBlock>
  <contentBlock ix="378" page="0">
    <textBlock ix="0">Jag träffar de här familjerna igen nästa vecka -- de ville fortsätta och prata. Det vore bra om jag visste vad jag kan hälsa från Anne Wibble, som ju ändå faktiskt har ett avgörande inflytande på vad som händer med deras barns skolor.</textBlock>
  </contentBlock>
  <contentBlock ix="379" page="0">
    <textBlock ix="0">Anf. 38  Finansminister ANNE WIBBLE</textBlock>
    <textBlock ix="1">(fp):</textBlock>
  </contentBlock>
  <contentBlock ix="380" page="0">
    <textBlock ix="0">Herr talman! Det står självfallet var och en fritt att ta upp vilka frågor som helst vid vilket tillfälle som helst. Min förvåning gällde någonting annat: Om regeringen hade ställt sig kallsinnig till att diskutera utifrån mera konstruktiva synsätt i fråga om storstadsfaktorer och liknande skulle jag ha haft förståelse för att man hade tagit upp det gång efter gång för att propagera för det. Men det förhåller sig på precis motsatt sätt, nämligen att regeringen redan för ett år sedan tillsatte en grupp som skall göra den genomlysning som ni efterlyser. Den skall lägga fram sitt förslag om mellan en och två månader. Därför tycker jag att ni slår in öppna dörrar, för att uttrycka mig rakt på sak.</textBlock>
  </contentBlock>
  <contentBlock ix="381" page="0">
    <textBlock ix="0">Ni vet ju att det pågår ett arbete för att en del av de svagheter som finns i det nuvarande systemet skall korrigeras. Det vore då naturligare att man i samband med möte med föräldrar och andra också talar om att det förhåller sig så, i stället för att räkna ut att det 1995 eller 1996 om ingenting görs kommer att se ut på ett jättekonstigt sätt. Alla är ju överens om att man måste se över detta så att det inte blir några orimliga effekter. Att tala om detta vore mera konstruktivt, med utgångspunkt i kommuninvånarnas intresse, som vi ju alla i en eller annan mening representerar.</textBlock>
  </contentBlock>
  <contentBlock ix="382" page="0">
    <textBlock ix="0">Det förekom litet konstiga uttryckssätt, som inte riktigt speglar de förslag som vi i går lade på riksdagens bord.</textBlock>
  </contentBlock>
  <contentBlock ix="383" page="0">
    <textBlock ix="0">Sylvia Lindgren påstod ursprungligen att de kommuner som höjer skatten skulle straffas. Eva</textBlock>
    <textBlock ix="1">Johansson sade alldeles nyss att mina förslag i kompletteringspropositionen innebär att kommuner förnekas rätt att ta ut mera skatt eller möjligen att föräldrarna förnekas rätt att betala mera skatt.</textBlock>
  </contentBlock>
  <contentBlock ix="384" page="0">
    <textBlock ix="0">Jag tycker att det är ganska bra med kommunal självstyrelse. Nu har vi tagit bort skattestoppet.</textBlock>
    <textBlock ix="1">Kommunerna får göra precis vad de vill. Deras beslut bygger på vilken majoritet, vilka uppfattningar, vilka förutsättningar och en lång rad för kommunal självstyrelse viktiga faktorer som råder i den enskilda kommunen. Vi straffar faktiskt inte någon, utan vi uppmuntrar de kommuner som inte höjer skatten. Det är alltså inte fråga om något straff. Om man höjer skatten med 5 kr får man behålla vartenda öre av dessa skatteinkomster.</textBlock>
    <textBlock ix="2">Däremot blir man av med den belöning som man skulle ha fått om man inte höjde.</textBlock>
  </contentBlock>
  <contentBlock ix="385" page="0">
    <textBlock ix="0">Det är faktiskt skillnad mellan positiva och negativa incitament. Det är litet illustrativt att</textBlock>
    <textBlock ix="1">Socialdemokraterna nästan enbart resonerar i termer av straff och negativa incitament, medan regeringen mer utgår från möjligheten att belöna och ge positiva incitament.</textBlock>
  </contentBlock>
  <contentBlock ix="386" page="0">
    <textBlock ix="0">Det finns ett grundläggande problem, som inte riktigt har kommit fram i den här diskussionen. Det är oerhört viktigt att man tar hänsyn till detta problem så att man inte bara får en bra utan i vid bemärkelse bättre välfärd att fungera.</textBlock>
  </contentBlock>
  <contentBlock ix="387" page="0">
    <textBlock ix="0">Jag tror att det var Ines Uusmann som ställde frågan om det skall vara behovet av service och välfärd i olika avseenden som skall styra eller om några andra aspekter skall vara i förgrunden.</textBlock>
  </contentBlock>
  <contentBlock ix="388" page="0">
    <textBlock ix="0">För min och regeringens del är det alldeles självklart att det är välfärdsönskemålen i vid bemärkelse som skall styra. I dessa ingår t.ex. att det är ganska viktigt att det finns jobb. I den här diskussionen har vi i och för sig behandlat viktiga problem, men vi har missat huvudproblemet i dag, nämligen arbetslösheten. Det är ju centralt för människornas välfärd att det finns jobb. Då kan inte heller kommuner och landsting, hur behjärtansvärda kortsiktiga syften det än må gälla, bete sig på ett sätt som förstör möjligheterna att få fram flera jobb. Det finns ett samband mellan hur kommunerna beter sig i fråga om skatt och service och möjligheten att faktiskt göra någonting åt den alltför höga arbetslösheten, som ju är det helt dominerande problemet i dag. Man får till exempel inte bedriva skattepolitik så att företagen flyr landet. Då blir det inte några investeringar eller jobb. Det vore alldeles galet.</textBlock>
  </contentBlock>
  <contentBlock ix="389" page="0">
    <textBlock ix="0">Jag tror att någon av er tog upp en fråga som förtjänar att preciseras något. Det nämndes att man får stora socialbidragsutgifter med en ökande arbetslöshet. Det är klart att det finns ett sådant samband. Men för att undvika att detta skall bli en alltför stor belastning utökar vi ju nu inte bara många utbildningsinsatser och nya insatser inom arbetsmarknadspolitiken, utan särskilt det som kallas arbetslivsutveckling. Detta innebär ett avbrott i en arbetslöshetsperiod och motverkar därmed långtidsarbetslöshet och utförsäkring. I</textBlock>
    <textBlock ix="1">den meningen är detta mycket konstruktivt.</textBlock>
  </contentBlock>
  <contentBlock ix="390" page="0">
    <textBlock ix="0">Slutligen, herr talman, är väl ändå ni socialdemokrater också i någon mening intresserade av att inte bara sticka huvudet i busken och skjuta problemen på framtiden. Jag tycker mig ha förstått, av olika motioner och uttalanden, att ni vill se till att vi får bukt med en del skuldproblem och långsiktiga underskottsproblem. Om man inte gör någonting med den offentliga konsumtionen måste man ta ifrån människor pengar som de annars skulle ha haft för privat konsumtion. Så kan man naturligtvis göra. Jag tror att det var Sylvia</textBlock>
    <textBlock ix="1">Lindgren som nämnde att man kunde ha en fördelning som innebär att kommunerna skulle få mera pengar. För att aktstycket skall gå ihop och man skall få ordning på underskotten måste man i så fall ta kolossala summor från människors privata konsumtionsutrymme. Annars klarar man inte det saneringsprogram på dryga 81 miljarder kronor som nu ligger på riksdagens bord.</textBlock>
  </contentBlock>
  <contentBlock ix="391" page="0">
    <textBlock ix="0">Anf. 39  ANITA JOHANSSON (s):</textBlock>
  </contentBlock>
  <contentBlock ix="392" page="0">
    <textBlock ix="0">Herr talman! Jag tog upp ett exempel från Nacka.</textBlock>
    <textBlock ix="1">Om ett av tio förskolebarn togs hem och föräldrarna slutade arbeta skulle kommunen kunna sänka skatten med 50 öre. För varje hundralapp som faller bort i skatt ges 106 kr tillbaka i statsbidrag. Kan jag tolka finansministern som att detta är ett sjukt system?</textBlock>
  </contentBlock>
  <contentBlock ix="393" page="0">
    <textBlock ix="0">Jag tycker för min del att förväntningarna stiger, så det kanske var bra att vi fick i gång den här debatten i dag. Kan jag nu tolka finansministern som att detta är ett litet löfte om att det när den här utredningen så småningom blir färdig kommer att bli förändringar? I sådana fall hälsar jag det med stor tillfredsställelse.</textBlock>
  </contentBlock>
  <contentBlock ix="394" page="0">
    <textBlock ix="0">Vi har varit inne på kommunalskattestoppet. Jag tycker också att det är bra att det försvinner, men det är ju inte bra att de kommuner som vill behålla sin goda välfärd och kanske behöver höja sin skatt skall straffas för det. Det är väldigt konstigt. Visst är vi socialdemokrater fullt medvetna om att vi så småningom måste sanera den dåliga statsbudgeten, men det finns ju också andra sätt, Anne Wibble.</textBlock>
  </contentBlock>
  <contentBlock ix="395" page="0">
    <textBlock ix="0">Vi har skrivit flera motioner och kommer säkert att göra det nu igen med anledning av kompletteringspropositionen. Det talas om värnskatt, men jag säger solidaritetsskatt. Man kan ju faktiskt också tänka sig att man skall ge sig på dem som har det litet bättre i det här samhället. Jag möter väldigt ofta människor som har förståelse för att det behöver sparas och gnetas i det här landet, men de vill att det skall göras rättvist. Det är ett litet råd till Anne Wibble.</textBlock>
  </contentBlock>
  <contentBlock ix="396" page="0">
    <textBlock ix="0">Anf. 40  STEN ÖSTLUND (s):</textBlock>
  </contentBlock>
  <contentBlock ix="397" page="0">
    <textBlock ix="0">Herr talman! Jag blev nästan provocerad att gå upp en tredje gång för att bemöta finansministern när hon började tala om positiva incitament gentemot kommunerna.</textBlock>
  </contentBlock>
  <contentBlock ix="398" page="0">
    <textBlock ix="0">I Göteborg och i övriga storstäder skulle vi vara glada om vi kunde finna riktigt positiva incitament.</textBlock>
    <textBlock ix="1">För Göteborgs del har väl, som jag påvisade i mitt inledningsanförande, det positiva varit det negativa. I år får Göteborg ungefär 1,9 miljarder kronor mindre att hantera i den kommunala ekonomin. Det är den bördan vi har.</textBlock>
  </contentBlock>
  <contentBlock ix="399" page="0">
    <textBlock ix="0">Den borgerliga majoriteten i kommunen har ett sparprogram på 15 % och diskuterar nu att höja det till 25 %, på grund av den ekonomiska situationen -- ändå hotar miljardunderskott. Det är alltså den situation som vi befinner oss i. Det är litet magstarkt att man i det läget talar om att statens och den nuvarande regeringens politik gentemot kommunerna innebär någon sorts positiva incitament.</textBlock>
  </contentBlock>
  <contentBlock ix="400" page="0">
    <textBlock ix="0">Vi vill behålla litet mer själva i Göteborg och de övriga storstäderna. Vi upplever inte att det är speciellt rättvist att betala in 4 900 kr per invånare och få tillbaka 2 400. Det kan man väl ändå inte kalla för några positiva incitament.</textBlock>
  </contentBlock>
  <contentBlock ix="401" page="0">
    <textBlock ix="0">Tack för debatten!</textBlock>
  </contentBlock>
  <contentBlock ix="402" page="0">
    <textBlock ix="0">Anf. 41  SYLVIA LINDGREN (s):</textBlock>
  </contentBlock>
  <contentBlock ix="403" page="0">
    <textBlock ix="0">Herr talman! Det är möjligt att jag uttryckte mig oklart när jag sade att man måste ge mera pengar till kommunerna. Vad jag menade är att man inte kan ålägga kommunerna en mängd uppgifter från regering och riksdag utan att i slutändan ge någon form av kompensation. Det är inget tvivel om att produktiviteten har ökat i både Stockholms stad och Stockholms läns landsting utan att man har gett mera pengar, om man jämför med kostnaderna.</textBlock>
    <textBlock ix="1">Denna utveckling har gått fortare i Stockholms stad och Stockholms län än i övriga delar av landet.</textBlock>
    <textBlock ix="2">Detta antar jag att finansministern också har använt sig av när hon sade i interpellationssvaret att minskade ekonomiska resurser inte behöver vara liktydigt med en försämrad verksamhet. Det har man jobbat med under flera år både i Stockholms stad och län.</textBlock>
  </contentBlock>
  <contentBlock ix="404" page="0">
    <textBlock ix="0">Det finns dock gränser för hur långt man kan gå. I</textBlock>
    <textBlock ix="1">dag varslar vi och säger upp offentligt anställda, inte minst inom barn- och sjukvårdsområdet, i en rasande takt. Man ser inte alltid till konsekvenserna och kvaliteten när det gäller vården i sin helhet. Det finns tydliga tecken på att antalet överbeläggningar på våra sjukhus ökar och att patienter får ligga i t.ex. sköljrum, beroende på att det finns så starka krav på att man skall skära ner utgifterna. Jag har förståelse för att man måste göra vad man kan för att komma till rätta med det ekonomiska dilemmat.</textBlock>
    <textBlock ix="2">Men det finns hela tiden gränser.</textBlock>
  </contentBlock>
  <contentBlock ix="405" page="0">
    <textBlock ix="0">Jag hoppas att vi med denna debatt -- vi har haft liknande debatter tidigare och kommer säkert att ha det i framtiden -- har fäst uppmärksamheten på att storstadsförhållandena leder till speciella problem. En familj i Stockholm har mindre kvar att leva på efter det att basutgifterna har betalats än familjer i övriga delar av landet. Det finns flera trångbodda hushåll och personer utan bostad i</textBlock>
    <textBlock ix="1">Stockholm. Det finns flera låginkomsttagare i</textBlock>
    <textBlock ix="2">Stockholm. Det finns också flera kvinnor som arbetar heltid utanför hemmet. Det för med sig större barnomsorgskostnader. Stockholm har också lägre standard på äldreomsorg och ett stort utbyggnadsbehov. I Stockholm har man också minst tre gånger högre socialbidragskostnader än övriga delar av landet. Det är sådana synpunkter och uppgifter som jag tycker att det är nödvändigt att ta hänsyn till när man ser över statsbidragsbestämmelserna.</textBlock>
  </contentBlock>
  <contentBlock ix="406" page="0">
    <textBlock ix="0">Anf. 42  Finansminister ANNE WIBBLE</textBlock>
    <textBlock ix="1">(fp):</textBlock>
  </contentBlock>
  <contentBlock ix="407" page="0">
    <textBlock ix="0">Herr talman! Låt mig bara göra några avslutande kommentarer. Sylvia Lindgren har ett par gånger tidigare haft motsvarande debatter om kommunerna och barnomsorgen med Bengt</textBlock>
    <textBlock ix="1">Westerberg, vilket hon också nämnde här. Jag är ganska säker på att hon då har fått veta att det utjämningssystem som nu är sjösatt och som skall fungera under 1993 och delvis under 1994, innebär en viss kompensation till de kommuner som hade dåligt utbyggd barnomsorg. Extra tillämpning av finansieringsprincipen för att kommunerna skall kunna upprätthålla en god volym på barnomsorgsverksamheten har faktiskt redan gjorts. Det behövs inga extra tillskott på det viset.</textBlock>
    <textBlock ix="2">Det ingick i själva övergången till det nya skatteutjämningssystemet.</textBlock>
  </contentBlock>
  <contentBlock ix="408" page="0">
    <textBlock ix="0">Anita Johansson tog upp en av de två centrala frågorna här, nämligen att det är viktigt att ha regler som också ger kommunerna motiv att tillgodose samhällets legitima krav på att det även för den del av befolkningen som råkar vara kvinnor finns möjlighet att förvärvsarbeta. Det har från regeringens sida uttryckts ett stort antal gånger att vi delar den uppfattningen.</textBlock>
  </contentBlock>
  <contentBlock ix="409" page="0">
    <textBlock ix="0">Slutligen tyckte jag mig notera en viss förvirring inom de socialdemokratiska leden beträffande vem som skall betala vad. Sten Östlund upplevde det t.ex. som mycket orättvist att några göteborgare fick betala ungefär 4 000 kr medan de fick tillbaka ungefär 2 000 kr. Anita Johanssons inlägg skulle däremot kunna tolkas som om hon förespråkade att man skulle kunna lösa hela det samhällsekonomiska underskottsproblemet genom att införa värnskatt på 81 miljarder kronor. Om man skall ta ut så mycket i skatt -- vilket det tyvärr finns indikationer på att Socialdemokraterna kanske önskar -- handlar det inte bara om några höginkomsttagare. Då handlar det om mycket stora summor för en helt vanlig människa, som befinner sig ganska långt ner i inkomstledet. Jag tror att detta skulle strida mot Sten Östlunds uppfattning om vad som är rättvist.</textBlock>
  </contentBlock>
  <contentBlock ix="410" page="0">
    <textBlock ix="0">För egen del menar jag att det är mycket angeläget att man fortsätter med det reformarbete som sker inom kommuner och landsting. Det finns goda erfarenheter av att man faktiskt kan åstadkomma både en bra -- och i många fall bättre -- service till något lägre kostnader än i dag. Det är en mycket stor hjälp för både medborgarna och samhället som helhet att detta kan fullföljas.</textBlock>
  </contentBlock>
  <contentBlock ix="411" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="412" page="0">
    <textBlock ix="0">6 §  Svar på interpellation 1992/93:82 om asyloch flyktingpolitiken</textBlock>
  </contentBlock>
  <contentBlock ix="413" page="0">
    <textBlock ix="0">Anf. 43  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="414" page="0">
    <textBlock ix="0">Herr talman! Sten Andersson i Malmö har i en interpellation till mig frågat om jag är beredd att medverka till förändringar i asyl- och flyktingpolitiken så att den får samma innehåll och förutsättningar som de som gäller i våra nordiska grannländer.</textBlock>
  </contentBlock>
  <contentBlock ix="415" page="0">
    <textBlock ix="0">Först och främst vill jag erinra Sten Andersson att de nordiska länderna alla tillträtt Genèvekonventionen angående flyktingars rättsliga ställning och anpassat sin asylrättsliga lagstiftning till konventionen. Förutsättningarna för den faktiska rättstillämpningen, som det ju faktiskt är fråga om när vi diskuterar flyktingpolitik, är därmed ungefär desamma i de nordiska länderna.</textBlock>
    <textBlock ix="1">Med undantag för Finland tillämpar de nordiska länderna också samma viseringsregler gentemot de länder som under senare tid givit upphov till ett stort antal asylsökande, särskilt från f.d.</textBlock>
    <textBlock ix="2">Jugoslavien.</textBlock>
  </contentBlock>
  <contentBlock ix="416" page="0">
    <textBlock ix="0">Det finns heller inga avgörande skillnader mellan de nordiska länderna vad gäller hur de asylsökande tas emot under den tid deras ansökningar prövas eller hur de som fått besked tas om hand. Jag tänker då på hur boendet och de ekonomiska ersättningarna är ordnade.</textBlock>
  </contentBlock>
  <contentBlock ix="417" page="0">
    <textBlock ix="0">Den skillnad i antal asylsökande till de olika nordiska länderna som vi har kunnat notera, har snarare sin förklaring i att de enskilda asylsökandena uppenbarligen beslutat sig för att få sina skyddsbehov prövade i Sverige. Det är naturligtvis svårt att ge en entydig förklaring till detta faktum, men såväl rent geografiska skäl som det faktum att Sverige sedan arbetskraftsinvandringens tid är väl känt för f.d.</textBlock>
    <textBlock ix="1">jugoslaver tycks ha inneburit att många sökt sig hit.</textBlock>
  </contentBlock>
  <contentBlock ix="418" page="0">
    <textBlock ix="0">Det finns ett omfattande samarbete mellan de nordiska länderna inom ramen för nordiska ministerrådssamarbetet i den s.k. samrådsgruppen för flyktingfrågor. Sverige innehar under 1993</textBlock>
    <textBlock ix="1">ordförandeposten i denna grupp och söker på olika sätt förbättra samarbetet inom detta område.</textBlock>
  </contentBlock>
  <contentBlock ix="419" page="0">
    <textBlock ix="0">Sveriges skyldigheter och möjligheter att framgent ge en fristad åt människor som behöver skydd undan förtryck av olika slag är en arbetsuppgift för en bred parlamentarisk kommitté som regeringen har beslutat tillsätta och som kommer att arbeta under landshövding Rolf Wirténs ledning.</textBlock>
    <textBlock ix="1">Kommittén skall redan i höst presentera en översikt av hur skyddet för flyktingar reglerats i andra europeiska länder och hur dessa regler tillämpas i praktiken.</textBlock>
  </contentBlock>
  <contentBlock ix="420" page="0">
    <textBlock ix="0">Kommittén skall inte bara arbeta med den svenska asyl- och flyktingpolitiken, utan också göra överväganden om hur vi kan samverka på det internationella planet. Det är egentligen bara i denna internationella samverkan som varaktiga lösningar på dessa svåra problem kan skapas.</textBlock>
  </contentBlock>
  <contentBlock ix="421" page="0">
    <textBlock ix="0">Anf. 44  STEN ANDERSSON i Malmö (m):</textBlock>
  </contentBlock>
  <contentBlock ix="422" page="0">
    <textBlock ix="0">Herr talman! Jag tackar för svaret, även om det var något egendomligt. I min interpellation tog jag upp</textBlock>
    <textBlock ix="1">Tyskland och den svenska opinionen, men statsrådet föredrar att kommentera situationen i våra nordiska grannländer.</textBlock>
  </contentBlock>
  <contentBlock ix="423" page="0">
    <textBlock ix="0">Det är helt riktigt att de nordiska länderna har skrivit under samma konvention. Men hur är det i praktiken? Vi måtte tydligen tolka det hela olika, eller också uppfattas vår tolkning på olika sätt av en del människor runt om i världen. T.o.m. september i fjol hade Sverige tagit emot 60 000 asylsökande.</textBlock>
    <textBlock ix="1">De andra nordiska länderna tillsammans hade tagit emot 12 000 asylsökande. Det måste röra sig om skillnader i signalsystemet. Men det är egentligen inte så konstigt, eftersom vi är det enda land i</textBlock>
    <textBlock ix="2">Europa som i dag tillåter asylsökande att under vissa förhållanden arbeta under utredningstiden. Vi skickar alltså ut signaler som går stick i stäv mot vad andra länder i Europa gör, och det kan innebära en lockelse för människor som vill komma hit.</textBlock>
  </contentBlock>
  <contentBlock ix="424" page="0">
    <textBlock ix="0">Vi har också en lagstiftning -- och den skall man inte skylla på Invandrarverket -- som bidrar till att 95 %</textBlock>
    <textBlock ix="1">av dem som söker asyl i Sverige överklagar det första beslutet. Därmed kan de få stanna kvar i</textBlock>
    <textBlock ix="2">Sverige något år extra och hoppas på det som gällde tidigare, dvs. att många fick asyl här endast på grund av de långa väntetiderna.</textBlock>
  </contentBlock>
  <contentBlock ix="425" page="0">
    <textBlock ix="0">För en tid sedan debatterade riksdagen invandrarpolitiken. Då anslogs 11,8 miljarder för budgetåret 1993/94. Beloppet baserades på 30 000</textBlock>
    <textBlock ix="1">asylsökande. Nu kan vi se att det under veckorna</textBlock>
    <textBlock ix="2">9--13 kommer 1 000 asylsökande i veckan. Kalkylen kan därför knappast hålla framöver.</textBlock>
  </contentBlock>
  <contentBlock ix="426" page="0">
    <textBlock ix="0">Under dessa tider, då det talas om knappa resurser och om att allt skall skötas effektivt, är det intressant att veta att man förra budgetåret anslog</textBlock>
    <textBlock ix="1">7,1 miljarder kronor för 21 000 asylsökande. Nu anslogs det 11,8 miljarder för 30 000 asylsökanden.</textBlock>
    <textBlock ix="2">Anslaget har alltså ökat med 62 %, trots att antalet asylsökande bara har ökat med 20 %. Det pekar inte på någon direkt effektivitetsförbättring.</textBlock>
    <textBlock ix="3">Dessutom finns det fortfarande 70 000--80 000</textBlock>
    <textBlock ix="4">asylsökande i förläggningarna.</textBlock>
  </contentBlock>
  <contentBlock ix="427" page="0">
    <textBlock ix="0">Orsaken till att jag tog upp den här frågan var att det kom besked om att Tyskland skulle skärpa sin lagstiftning. Det är ju Tyskland och Sverige som är de länder i Europa som har tagit emot flest asylsökande. Då är mina frågor till statsrådet:</textBlock>
  </contentBlock>
  <contentBlock ix="428" page="0">
    <textBlock ix="0">Vad gör vi nu i Sverige, när Tyskland tydligen kommer att göra mycket för att försöka stoppa asylsökande att komma dit? Kommer vi att vidta några åtgärder med anledning av detta?</textBlock>
  </contentBlock>
  <contentBlock ix="429" page="0">
    <textBlock ix="0">Vilka signaler kommer vi att skicka ut till flyktingläger runt om i det f.d. Jugoslavien? Enligt</textBlock>
    <textBlock ix="1">Invandrarverket kommer de asylsökande hit genom organiserade bussresor. Man säger att majoriteten har suttit i läger i Ungern eller i</textBlock>
    <textBlock ix="2">Kroatien. De har alltså befunnit sig i relativ säkerhet och nåtts av upplysningar av någon eller några som uppmanat dem att komma till Sverige och söka asyl här, därför att de här har en chans att få en mycket bättre situation än den som de befinner sig i eller som de kan få i andra länder.</textBlock>
  </contentBlock>
  <contentBlock ix="430" page="0">
    <textBlock ix="0">Herr talman! Till sist: Är statsrådet beredd att ändra den lagstiftning som innebär att Sverige som i stort sett enda land i Europa tillåter asylsökande, om utredningstiden kommer att vara längre än fyra månader, att arbeta i Sverige? Är statsrådet och regeringen beredda att stoppa eller förändra den lagstiftningen?</textBlock>
  </contentBlock>
  <contentBlock ix="431" page="0">
    <textBlock ix="0">Anf. 45  LARS MOQUIST (nyd):</textBlock>
  </contentBlock>
  <contentBlock ix="432" page="0">
    <textBlock ix="0">Herr talman! Statsrådet! Också jag är litet förvånad över det svar som Sten Andersson i Malmö fick på sin interpellation. Man får hoppas på ett klarläggande när det gäller Tyskland. Det är förmodligen någon handläggare på departementet som inte har uppmärksammat just den frågan. Jag hoppas att det är det svar som vi så småningom kommer att få.</textBlock>
  </contentBlock>
  <contentBlock ix="433" page="0">
    <textBlock ix="0">Kulturministern presenterar ju många förklaringar i sitt svar. Hon säger bl.a. att skälen kan vara geografiska. Det är väl ganska märkligt om det är av geografiska skäl som det kommer asylsökande till Sverige. Vi har ingen landgräns mot kontinenten, vilket däremot Danmark har. Men jag kan förstå att det kommer ett mindre antal till</textBlock>
    <textBlock ix="1">Norge av geografiska skäl.</textBlock>
  </contentBlock>
  <contentBlock ix="434" page="0">
    <textBlock ix="0">Jag skall dock inte upprepa de argument som Sten</textBlock>
    <textBlock ix="1">Anderson tog upp. Det är ju frånvaron av en vettig signalpolitik som har gjort att det har kommit så många bosnier och kosovoalbaner till Sverige.</textBlock>
    <textBlock ix="2">Informationen från t.ex. ambassader och andra har väl inte varit den man skulle ha önskat. Det borde ha klargjorts att det är långt ifrån självklart att man får stanna i Sverige. Väldigt många har nog indirekt uppfattat situationen så, genom anhöriga eller på annat sätt, att de skulle få stanna för gott. Sedan visade det sig att man inte fick det.</textBlock>
  </contentBlock>
  <contentBlock ix="435" page="0">
    <textBlock ix="0">Jag vill ställa en fråga till statsrådet om framtiden:</textBlock>
    <textBlock ix="1">Vad har regeringen egentligen för planer beträffande alla de s.k. internflyktingar som har kommit hit från jugoslaviska krigsområden och som inte har det skyddsbehov som anges i</textBlock>
    <textBlock ix="2">Genèvekonventionen? Jag skall inte ägna mig åt förfluten tid, men jag konstaterar ändå att viseringstvånget för kosovoalbaner, som uppsköts i drygt ett kvartal, kostade skattebetalarna över 4</textBlock>
    <textBlock ix="3">miljarder, enligt den tidigare chefen för</textBlock>
    <textBlock ix="4">Invandrarverket, Christina Rogestam. Statsrådet har ju redogjort för sin syn på detta i utskottet, så vi behöver inte ta upp den diskussionen här. Men det förhåller sig likadant med de många krigsflyende bosnier som kommer hit. De förorsakar ju fortsatta höga kostnader i den svenska asylhanteringen. Skall de utvisas så snart förhållandena i Bosnien lugnat ner sig, eller skall de få stanna av humanitära skäl?</textBlock>
  </contentBlock>
  <contentBlock ix="436" page="0">
    <textBlock ix="0">Anf. 46  GUSTAF VON ESSEN (m):</textBlock>
  </contentBlock>
  <contentBlock ix="437" page="0">
    <textBlock ix="0">Herr talman! Det är uppenbart att flyktingsituationen i dag jämfört med för 5--10 år sedan är helt annorlunda. Efter den frihetsvåg som svepte över Europa 1989 blev det också en frihet att lämna elände. Plötsligt medgav förutsättningarna att man tog upp gamla etniska motsättningar och fördomar som olika folkslag hade gentemot varandra. Detta kan vi för närvarande se i</textBlock>
    <textBlock ix="1">Balkanområdet.</textBlock>
  </contentBlock>
  <contentBlock ix="438" page="0">
    <textBlock ix="0">Sett ur ett västeuropeiskt perspektiv är migrationen från Östeuropa den mycket stora utmaning som alla västeuropeiska länder och EG står inför. I dag finns det 250 000 rumäner i Polen som bara sitter och väntar på en chans att få börja röra på sig. Man har bedömt att det under de närmaste 10--20 åren kan komma uppemot 20 miljoner invandrare till</textBlock>
    <textBlock ix="1">Västeuropa. Sverige kan ju inte stänga sina gränser genom en förändrad asyllagstiftning. Vi kan inte segla utanför, utan vi måste naturligtvis ta vår del av bördan när det gäller detta stora problemkomplex. Vi måste samordna vår lagstiftning med andra länders. Det ges ingen annan metod än en internationell samverkan för att lösa detta.</textBlock>
  </contentBlock>
  <contentBlock ix="439" page="0">
    <textBlock ix="0">UNHCR:s inställning i dessa frågor tycks bli alltmer tydlig. Den nya flyktingkommissarien --</textBlock>
    <textBlock ix="1">hon är inte helt ny -- menar uppenbarligen att flyktingar i första hand skall repatrieras frivilligt och att mottagande i tredje land skall ses som ett sista alternativ. Hon menar tydligen också att om ett tredje land ändå tar emot flyktingar skall uppehållstillstånden vara tillfälliga i avvaktan på repatriering. Det synsättet tycks också vinna insteg om man skall döma efter de skrivningar som invandrarministern har gett riksdagen, i vilka man har redogjort för detta.</textBlock>
  </contentBlock>
  <contentBlock ix="440" page="0">
    <textBlock ix="0">Frågan är då hur vi samordnar vårt regelsystem med den inställning som UNHCR har och vilka förändringar som i så fall kan komma till stånd. Jag kommer därigenom in på den specifika frågan om bosnierna. Det har nu kommit kanske 12 000--</textBlock>
    <textBlock ix="1">13 000 bosnier till Sverige redan i år. Jag tror att någon tidigare här nämnde att inflödet ligger på en nivå som på årsbasis kan bli 50 000--60 000</textBlock>
    <textBlock ix="2">asylsökande här i landet. Det är naturligtvis förståeligt att de kommer hit.</textBlock>
  </contentBlock>
  <contentBlock ix="441" page="0">
    <textBlock ix="0">Vi har ju alla sett reportage från och läst i tidningar om Bosnien. Vi vet därför att Bosnien för närvarande är ett helvete på jorden. Men ändå måste man konstatera att de faktiskt kommer i organiserad form. De har säkerligen skäl att få uppehållstillstånd. Men hur kommer regeringen att hantera detta? Om man ger permanent eller tillfälligt uppehållstillstånd, kommer givetvis en s.k. pulleffekt, en magnetism, att föreligga. Många fler bosnier kommer då att resonera: Här finns en chans. Vi åker till Sverige och får i alla fall en överblickbar framtid tryggad.</textBlock>
  </contentBlock>
  <contentBlock ix="442" page="0">
    <textBlock ix="0">Jag vet inte riktigt hur man kan hantera en sådan situation och har givetvis inga som helst bra förslag, men detta kan komma att bli ett väldigt stort och svårt problem. Egentligen tror jag att det bara finns en lösning, och det är genom en internationell samverkan, då i första hand med FN.</textBlock>
  </contentBlock>
  <contentBlock ix="443" page="0">
    <textBlock ix="0">Det skulle vara intressant om invandrarministern kunde ge vissa indikationer på hur regeringen ser på detta. Det går nog inte att vänta till i höst eller till nästa år och hoppas på att det inte kommer att bli så farligt. I så fall kan problemet bli oss övermäktigt. Hur svårt och besvärligt det än är, måste vi nog mycket snart försöka skaffa oss en policy.</textBlock>
  </contentBlock>
  <contentBlock ix="444" page="0">
    <textBlock ix="0">Min tid är i det här sammanhanget snart ute. Men den nu diskuterade frågan skall rimligtvis också tas upp i den utredning som invandrarministern har tillsatt, vars ordförande numera är utsedd och vars direktiv vi fick ta del av redan i januari. Men tyvärr har vi ännu inte blivit kallade till det första sammanträdet. För att kunna hålla den tidsplan som direktiven förutsätter, hoppas jag att det inte skall dröja för länge. Utredningen skall med förtur behandla bl.a. dessa frågor. Men jag tror inte att vi kan vänta så mycket längre utan att vi redan nu, eller i alla fall så snart som möjligt, måste försöka få till stånd en policydeklaration.</textBlock>
  </contentBlock>
  <contentBlock ix="445" page="0">
    <textBlock ix="0">Anf. 47  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="446" page="0">
    <textBlock ix="0">Herr talman! Gustaf von Essen efterlyser internationell samverkan. Jag kan till fullo stödja hans önskemål om detta. I ESK kommer vi ganska snart att ha en migrationskonferens, där Sverige kommer att konkretisera genom att lägga fram ett förslag om hur en europeisk mekanism för ett gemensamt ansvarstagande skulle kunna se ut.</textBlock>
  </contentBlock>
  <contentBlock ix="447" page="0">
    <textBlock ix="0">Vi har i olika forum -- när vi träffas i UNHCR,</textBlock>
    <textBlock ix="1">Wienkongressen, EG och ESK -- efterlyst behovet av och propagerat för detta. Nu tar vi ytterligare ett steg genom att vi lägger fram ett förslag om hur detta skulle kunna se ut.</textBlock>
  </contentBlock>
  <contentBlock ix="448" page="0">
    <textBlock ix="0">Också UNHCR talar ju om internationell samverkan. Men problemet är som sagt att det inte finns något ordentligt och bra regelsystem, som påvisar hur man tar ett gemensamt ansvar i den typ av situation som nu råder med ett krig i Europa.</textBlock>
  </contentBlock>
  <contentBlock ix="449" page="0">
    <textBlock ix="0">Många har här tagit upp den aktuella situationen med ett antal bosnier som kommer till Sverige. Det stämmer att det rör sig om ca 1 000 personer per vecka. Låt mig då också informera om att Danmark fram till den 18 april i år har tagit emot 6 500</textBlock>
    <textBlock ix="1">asylsökande. Det är ungefär hälften av det antal som Sverige har tagit emot. Det betyder att omfattningen per capita i dag är densamma i</textBlock>
    <textBlock ix="2">Danmark och Sverige. Detta sagt naturligtvis främst mot bakgrund av de frågor som Sten</textBlock>
    <textBlock ix="3">Andersson i Malmö ställde i interpellationen. Det är inte någon ny företeelse att Sten Andersson påstår att skillnaden mot våra grannländer är så stor. Inströmningen till Sverige är nu ungefär densamma som till Danmark.</textBlock>
  </contentBlock>
  <contentBlock ix="450" page="0">
    <textBlock ix="0">Om man ser på det sätt som de asylsökande tas emot i våra grannländer, är det på ungefär liknande sätt som i Sverige. Det kostar ungefär lika mycket.</textBlock>
    <textBlock ix="1">Det har gjorts en sammanställning av kostnaderna för mottagandet i en utredning om flyktingförläggningarna, där det sägs att det i</textBlock>
    <textBlock ix="2">Finland kostar ungefär 26 000 US-dollar per asylsökande, i Danmark ungefär 16 000, i Norge ungefär 14 000 och i Sverige ungefär 16 000. Det är ungefär samma kostnadsnivå. Det råder ungefär liknande regler. Barnen får gå i skola. I Norge kan man under vissa omständigheter få rätt till arbete, vilket man inte får i Finland och Danmark. I</textBlock>
    <textBlock ix="3">Tyskland betraktas inte de som kommer från</textBlock>
    <textBlock ix="4">Jugoslavien som asylsökande utan som krigsflyktingar, och de får arbeta i stort sett omedelbart. Det varierar litet grand, men i stort sett är det ungefär samma mönster. Man kan alltså inte utifrån dessa fysiska regler säga att Sverige avviker.</textBlock>
  </contentBlock>
  <contentBlock ix="451" page="0">
    <textBlock ix="0">Man kan se på lagstiftningen i de nordiska länderna -- Genèvekonventionen har vi alla skrivit på. Det brukar också förekomma diskussion om de tilläggsregler av olika slag som vi har i Sverige, som man säger att andra länder inte har. I Danmark har man sedan ett par årtionden tillämpat ett de factoflyktingbegrepp, vilket lagreglerades 1983. Det lyder: Efter ansökan gives det en vidare uppehållstillåtelse till en utlänning som icke är omfattad av flyktingkonventionen av den 28 juli</textBlock>
    <textBlock ix="1">1951, men där det av liknande grund som har anförts i konventionen eller utav andra tungt vägande grunder inte bör krävas att utlänningen vänder tillbaka till sitt hemland.</textBlock>
  </contentBlock>
  <contentBlock ix="452" page="0">
    <textBlock ix="0">Det är en ganska allmän lagregel som i stort sett motsvarar vår de facto-flyktingregel.</textBlock>
  </contentBlock>
  <contentBlock ix="453" page="0">
    <textBlock ix="0">Finland införde så sent som 1991 en tilläggsregel vid sidan av Genèvekonventionen, som säger att en utlänning som inte beviljas asyl men som inte anses kunna återvända tryggt till sitt hemland eller till det land där han stadigvarande varit bosatt kan av inrikesministeriet beviljas uppehållstillstånd i</textBlock>
    <textBlock ix="1">Finland på grund av behov.</textBlock>
  </contentBlock>
  <contentBlock ix="454" page="0">
    <textBlock ix="0">Detta är också en mycket allmän regel. I Norge har man valt en delvis annan konstruktion genom att lägga in detta i en regel om humanitära skäl, där man säger att när starka mänskliga hänsyn talar för det skall man kunna ge arbets- och uppehållstillstånd.</textBlock>
  </contentBlock>
  <contentBlock ix="455" page="0">
    <textBlock ix="0">Det finns alltså inte någon grund för det ständigt återkommande påståendet om att Sverige avviker i olika avseenden vad gäller lagstiftningens tillämpning och ekonomiska regler. Möjligen kan man säga att Finland har en något striktare tillämpning både av sin de facto-regel och</textBlock>
    <textBlock ix="1">Genèvekonventionen.</textBlock>
  </contentBlock>
  <contentBlock ix="456" page="0">
    <textBlock ix="0">Jag har naturligtvis inte någon anledning att tycka att det är bra att fördelningen av de asylsökande är ojämn mellan länder i Europa eller mellan våra grannländer. Men jag vänder mig emot att vi skall förfalla till en felaktig beskrivning av grannländernas lagstiftning och olika stödsystem.</textBlock>
  </contentBlock>
  <contentBlock ix="457" page="0">
    <textBlock ix="0">Sten Andersson kom in på kostnader av olika slag.</textBlock>
    <textBlock ix="1">Vi har gjort en prognos för nästa budgetår på 30 000</textBlock>
    <textBlock ix="2">asylsökande. Den beräkningsgrund som har använts under senare år har också använts för nästa år. Om Sten Andersson har en bättre grund att räkna på är han välkommen att presentera den.</textBlock>
  </contentBlock>
  <contentBlock ix="458" page="0">
    <textBlock ix="0">Om en varaktig fred kan åstadkommas i</textBlock>
    <textBlock ix="1">Jugoslavien är jag alldeles övertygad om att det antal flyktingar som söker sig till Sverige drastiskt kommer att sjunka.</textBlock>
  </contentBlock>
  <contentBlock ix="459" page="0">
    <textBlock ix="0">Anf. 48  STEN ANDERSSON i Malmö (m):</textBlock>
  </contentBlock>
  <contentBlock ix="460" page="0">
    <textBlock ix="0">Herr talman! För att statsrådet inte skall glömma min fråga upprepar jag den. Beträffande rätten att arbeta, som tydligen är unik för Sverige när det gäller asylsökande under vissa förhållanden, undrade jag om statsrådet var beredd att stoppa detta eller förändra lagstiftningen. Jag frågade om detta men fick inget svar. Jag kanske kan få svar på detta i statsrådets nästa inlägg.</textBlock>
  </contentBlock>
  <contentBlock ix="461" page="0">
    <textBlock ix="0">Det är positivt att Sverige verkar internationellt för en gemensam asylpolitik. Men frågan är: Hur bedömer statsrådet våra möjigheter att få gehör bland de andra länderna i Europa? Hittills har ju den verksamheten inte haft någon större framgång.</textBlock>
  </contentBlock>
  <contentBlock ix="462" page="0">
    <textBlock ix="0">Herr talman! Jag vet att man kan använda siffror litet hur som helst. Statsrådet sade att danskarna per capita tar emot lika många asylsökande som vi.</textBlock>
    <textBlock ix="1">Sedan är det i slutfasen intressant hur många som får stanna. Men mina siffror gällde fjolåret. Då tog vi emot 60 000 asylsökande under nio månader.</textBlock>
    <textBlock ix="2">Övriga nordiska länder tog emot sammanlagt</textBlock>
    <textBlock ix="3">12 000, trots ett nästan fördubblat invånarantal.</textBlock>
    <textBlock ix="4">Det var alltså bakgrunden till att jag var tveksam till signalsystemet.</textBlock>
  </contentBlock>
  <contentBlock ix="463" page="0">
    <textBlock ix="0">Statsrådet sade också att det inte är någon större skillnad mellan reglerna i länderna i Europa och framför allt mellan länderna i Norden och reglerna för den svenska asylpolitiken. Det är möjligt att det är så i teorin. Men det måste vara något som i praktiken lockar människor att i första hand komma till Sverige och Tyskland, att de gör detta val i stället för att kanske åka till länder som ligger närmare dagens aktuella konflikthärdar.</textBlock>
  </contentBlock>
  <contentBlock ix="464" page="0">
    <textBlock ix="0">Statsrådet efterlyste ett förslag från min sida. De beräkningar som regeringen har gjort har inte någon gång stämt. I fjol sade man att 25 000 skulle komma. Då kom det 80 000. I år har man sagt att</textBlock>
    <textBlock ix="1">30 000 kommer att komma, och vi är snart uppe i</textBlock>
    <textBlock ix="2">14 000--15 000. Man kan väl lära sig av misstagen.</textBlock>
    <textBlock ix="3">Vi vet ju hur det ser ut där nere.</textBlock>
  </contentBlock>
  <contentBlock ix="465" page="0">
    <textBlock ix="0">Vad jag menar att vi borde göra är att framför allt se till att förbättra standarden i de läger som i dag finns utanför det f.d. Jugoslavien, så att människor blir kvar där i avvaktan på bättre förhållanden i sitt hemland, i stället för att åka hit till i stort sett ingen nytta. Vi har ju hört att 95 % ändå inte kommer att få lov att stanna kvar.</textBlock>
  </contentBlock>
  <contentBlock ix="466" page="0">
    <textBlock ix="0">Anf. 49  LARS MOQUIST (nyd):</textBlock>
  </contentBlock>
  <contentBlock ix="467" page="0">
    <textBlock ix="0">Herr talman! Statsrådet nämner internationell samverken. Det är ju bra. Vi har också många gånger tryckt på om detta. Det finns ju företrädare inom regeringen som har hävdat att vi kan hjälpa elva gånger fler på plats i stället för att hjälpa de flyktingar som kommer hit till Sverige.</textBlock>
  </contentBlock>
  <contentBlock ix="468" page="0">
    <textBlock ix="0">Statsrådet Friggebo hävdar envist att vi för samma politik som övriga nordiska länder. Hon säger att vi kanske skiljer oss något från Finland, men i princip är det samma politik som förs. Det kanske i och för sig är riktigt. Men vi avviker i det signalsystem som vi ger till omvärlden. Vi avviker också när det gäller tillämpningen. Lagarna och bestämmelserna kanske är desamma. Jag skall inte gå in på så många olika detaljer om vad som avviker i tillämpningen.</textBlock>
    <textBlock ix="1">Men jag kan nämna att Danmark bl.a. har sina bolsterpatruller, som kollar upp vissa saker.</textBlock>
  </contentBlock>
  <contentBlock ix="469" page="0">
    <textBlock ix="0">Det som jag inte fick något svar på var den fråga som jag ställde om internflyktingarna från Bosnien-</textBlock>
    <textBlock ix="1">Hercegovina. Vilka planer har regeringen för de människor som har kommit hit? Skall man fortsätta med den låt-gå-politik som vi hade i fråga om kosovoalbanerna? För någon vecka sedan fattade ju riksdagen beslut om regeringens begäran på 3,7</textBlock>
    <textBlock ix="2">miljarder extra för Invandrarverkets förläggningskostnader. Det är just på grund av att man inte har någon klar politik som gör att man kan klara sig inom de begräsningar som riksdagen har angivit.</textBlock>
  </contentBlock>
  <contentBlock ix="470" page="0">
    <textBlock ix="0">Eftersom jag inte fick något svar i detta sammanhang, kan jag bara konstatera att det tydligen inte finns någon planering inom regeringen för hur man skall hantera denna fråga. Jag upprepar därför frågan: Finns det någon planering, och i så fall vilken?</textBlock>
  </contentBlock>
  <contentBlock ix="471" page="0">
    <textBlock ix="0">Anf. 50  GUSTAF VON ESSEN (m):</textBlock>
  </contentBlock>
  <contentBlock ix="472" page="0">
    <textBlock ix="0">Herr talman! Jag hade också ett antal frågor om just de bosniska flyktingarna. I fråga om dem finns det uppenbarligen oklarheter. Såvitt jag förstod av förra veckans invandrarpolitiska debatt, fanns det ett antal fall som hade överlämnats till regeringen för bedömning. Det är väl antagligen därför som man ännu inte kan ge något svar. Jag kan möjligen förstå att det kan bero på det. Men det är nog väldigt viktigt att man på något sätt relativt snabbt kommer till skott.</textBlock>
  </contentBlock>
  <contentBlock ix="473" page="0">
    <textBlock ix="0">Vi kan ju i framtiden inte gärna ha en praxis för de bosniska flyktingarna här i Sverige, en annan i</textBlock>
    <textBlock ix="1">Danmark, en tredje i Norge och en fjärde i</textBlock>
    <textBlock ix="2">Tyskland, utan det måste även i detta sammanhang föreligga någon form av samsyn. Hur betraktar det västeuropeiska samfundet de bosniska flyktingarnas situation, och hur skall vi gå till väga för att lösa denna problematik?</textBlock>
  </contentBlock>
  <contentBlock ix="474" page="0">
    <textBlock ix="0">Det som jag tycker är litet moraliskt besvärligt är i sig inte att de människor som kommer hit får uppehållstillstånd tillfälligt eller permanent, utan det som jag tycker är så svårt är om vi verkligen kan vara säkra på att just de som har lyckats chartra en buss och åka hit upp, har det största behovet att få uppehållstillstånd här. Jag kan väl tänka mig att det finns hundratusentals andra som har mycket sämre och värre situationer än just de som kommer hit och att det är dem som man skulle vilja hjälpa mer.</textBlock>
    <textBlock ix="1">Därför är det så viktigt, vilket jag kommer att arbeta för i den här utredningen, att strama åt asylbegreppet men öka möjligheterna att i samarbete med FN på platsen försöka utröna vilka som har de största behoven av skydd och av hjälp och som därmed också kan få en chans att stanna här, så att vi får en planering och reglering av detta som utgår från att de som har de största behoven också får chansen. Men detta är något som man får komma tillbaka till.</textBlock>
  </contentBlock>
  <contentBlock ix="475" page="0">
    <textBlock ix="0">Jag ger mig emellertid inte riktigt på den punkten.</textBlock>
    <textBlock ix="1">Jag skulle vilja ha en litet mer uttömmande kommentar och ett resonemang omkring hur invandrarministern ser på den bosniska flyktingproblematiken. Förekommer det överläggningar med andra europeiska stater om en gemensam policy härvidlag, och förekommer det överläggningar med andra nordiska länder om hur man skall hantera den här situationen? Vi kan inte själva fatta ensidiga beslut, utan vi måste nog se detta i ett större perspektiv.</textBlock>
  </contentBlock>
  <contentBlock ix="476" page="0">
    <textBlock ix="0">Anf. 51  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="477" page="0">
    <textBlock ix="0">Herr talman! Jag beklagar att jag inte besvarade frågorna om Bosnien. Men det berodde på att min taletid var slut.</textBlock>
  </contentBlock>
  <contentBlock ix="478" page="0">
    <textBlock ix="0">Sten Andersson i Malmö upprepade frågan om arbete, att detta skulle vara unikt för Sverige. Jag redogjorde för att det inte är unikt för Sverige. I</textBlock>
    <textBlock ix="1">Norge och Tyskland förekommer detta. Det är inte aktuellt att ändra på de bestämmelser som vi har.</textBlock>
  </contentBlock>
  <contentBlock ix="479" page="0">
    <textBlock ix="0">Sten Andersson frågade varför Sverige tog emot så många fler än andra. Det berodde på att så många fler sökte sig till Sverige. Och vi har haft många diskussioner om vad det beror på, t.ex.</textBlock>
    <textBlock ix="1">arbetskraftsinvandringen tidigare osv. Det beror naturligtvis även delvis på att Sverige har ett ganska gott rykte om att värna mänskliga rättigheter och att ge människor skydd. Det goda ryktet tycker jag att vi skall vara stolta över.</textBlock>
  </contentBlock>
  <contentBlock ix="480" page="0">
    <textBlock ix="0">Sedan talar Sten Andersson fortfarande om prognoser, om hur många som kommer hit och hur många som inte kommer hit. Ingen kan med bestämdhet säga exakt hur många som kommer att komma hit. Vad vi har redovisat för riksdagen är att vi har en beräkningsgrund som ger ett visst utfall ekonomiskt. Därutöver säger vi att dessa prognoser är osäkra och att vi håller dörren öppen för att återkomma till riksdagen.</textBlock>
  </contentBlock>
  <contentBlock ix="481" page="0">
    <textBlock ix="0">Sten Andersson säger att 95 % av dem som kommer hit inte kommer att få stanna. Vad vet Sten</textBlock>
    <textBlock ix="1">Andersson om det? Ingenting.</textBlock>
  </contentBlock>
  <contentBlock ix="482" page="0">
    <textBlock ix="0">Om det blir ett långt, ett mycket utdraget, krig i</textBlock>
    <textBlock ix="1">Jugoslavien, hur skall vi då kunna skicka tillbaka bosnier som sedan slaktas där nere? Det är klart att den dagen kommer då man säger att det inte är rimligt att bara vänta och vänta utan att få besked som innebär en fast hållpunkt i tiden.</textBlock>
  </contentBlock>
  <contentBlock ix="483" page="0">
    <textBlock ix="0">Gör inte sådana där påståenden rakt ut i luften om vad som kommer att hända! Det är verkligheten runt omkring oss som styr här, inte något tyckande från tjänstemän eller ens från Sten Andersson.</textBlock>
  </contentBlock>
  <contentBlock ix="484" page="0">
    <textBlock ix="0">Både Gustaf von Essen och Lars Moquist har tagit upp frågan om Bosnien, vilken är mycket komplicerad. Det som antytts här är helt rätt. För närvarande kommer alltså bosnierna inte direkt från krigshärdarna, även om de kommer från ett land där krig pågår.</textBlock>
  </contentBlock>
  <contentBlock ix="485" page="0">
    <textBlock ix="0">Det finns tecken på att det är flyktingar från flyktingförläggningar i framför allt Kroatien som nu kommer till Sverige. De har befunnit sig i Kroatien under kortare och längre tider. Alla vet att vi stöder</textBlock>
    <textBlock ix="1">Kroatien med flyktinganläggningar av olika slag för att möjliggöra en någorlunda hygglig situation i närområdet för dessa människor.</textBlock>
  </contentBlock>
  <contentBlock ix="486" page="0">
    <textBlock ix="0">Därtill har vi, som jag tidigare sagt, fått ett antal ärenden från Invandrarverket. Man vill höra hur vi skall förfara med de människor som redan är här.</textBlock>
    <textBlock ix="1">Detta skiljer sig från förhållandena vad gäller kosovoalbanerna. Invandrarverket har ju hela tiden inom verket fattat beslut om kosovoalbanerna utan att föra ärendena vidare till regeringen.</textBlock>
  </contentBlock>
  <contentBlock ix="487" page="0">
    <textBlock ix="0">Invandrarverket för där en diskussion om olika tänkbara handlingslinjer. En är att man ger permanent upphållstillstånd. Man betraktar dessa personer som politiska flyktingar, vilket man nog faktiskt kan säga att de är.</textBlock>
  </contentBlock>
  <contentBlock ix="488" page="0">
    <textBlock ix="0">Å andra sidan säger man att inget annat europeiskt land tillämpar principen att de här människorna skall ges permanent uppehållstillstånd. Dessutom strider det litet grand mot den allmänna inställningen hos världssamfundet, nämligen att man måste fördöma den etniska rensningen. Målet måste vara att dessa människor skall kunna återvända till sina hem och att få slut på kriget så snabbt som möjligt. Därför bör man försöka att ordna den humanitära hjälpen och skyddet i närområdet.</textBlock>
  </contentBlock>
  <contentBlock ix="489" page="0">
    <textBlock ix="0">Den andra möjligheten är att man skulle kunna ge tillfälligt uppehållstillstånd. De flesta länder i</textBlock>
    <textBlock ix="1">Europa gör det, med olika grad av formalisering.</textBlock>
    <textBlock ix="2">Vi i Sverige har hittills inte tillämpat principen att ge formella tillfälliga uppehållstillstånd. I höstas förekom diskussioner mellan partierna, och man enades då om att inte föreslå riksdagen en sådan ordning. Inom den lagstiftning som redan finns kan det finnas möjligheter att tillämpa en ordning med tillfälliga uppehållstillstånd.</textBlock>
  </contentBlock>
  <contentBlock ix="490" page="0">
    <textBlock ix="0">Den sista möjligheten är att fortsätta att ge människorna skydd här i avvaktan på att situationen nere i Jugoslavien blir bättre, men man ger inga formella tillstånd -- dvs. tillämpar verkställighetsstoppet.</textBlock>
  </contentBlock>
  <contentBlock ix="491" page="0">
    <textBlock ix="0">Det är precis så som Gustaf von Essen sade -- själv har jag också sagt det tidigare i denna kammare --</textBlock>
    <textBlock ix="1">nämligen att regeringen nu överväger hur vi skall hantera de här frågorna. Det är klart att vi då också måste titta på frågor som handlar om att de som nu kommer hit framför allt kommer från flyktingförläggningar i Kroatien.</textBlock>
  </contentBlock>
  <contentBlock ix="492" page="0">
    <textBlock ix="0">Anf. 52  STEN ANDERSSON i Malmö (m):</textBlock>
  </contentBlock>
  <contentBlock ix="493" page="0">
    <textBlock ix="0">Herr talman! Statsrådet tycktes höja tonen en aning. Sådant beror i regel på att argumenten är svaga. Då höjer man rösten i stället.</textBlock>
  </contentBlock>
  <contentBlock ix="494" page="0">
    <textBlock ix="0">Från Riksdagens utredningstjänst fick jag för en månad sedan besked som visar att Sverige är unikt i detta fall när det gäller att tillåta asylsökande att arbeta under utredningstiden.</textBlock>
  </contentBlock>
  <contentBlock ix="495" page="0">
    <textBlock ix="0">Enligt Riksdagens utredningstjänst, som är en seriös källa, var det i Norge förr så, att dessa människor kunde få arbeta. Men sedan ansåg man att den möjligheten missbrukades. I dag är det därför möjligt att arbeta endast i undantagsfall.</textBlock>
  </contentBlock>
  <contentBlock ix="496" page="0">
    <textBlock ix="0">Enligt samma källa, dvs. Riksdagens utredningstjänst, är det i Tyskland icke tillåtet för asylsökande att arbeta. Om det skett en förändring under den senaste månaden ber jag om ursäkt. Jag är i alla fall inte helt övertygad om att statsrådets argument i det avseendet bär.</textBlock>
  </contentBlock>
  <contentBlock ix="497" page="0">
    <textBlock ix="0">Det sägs att jag uttalat att 95 % skall skickas tillbaka. Fru statsråd, det har jag hört tidigare. Jag har läst om det i artiklar baserade på intervjuer med statsrådet. Jag har hört det sägas av statssekreterare och Invandrarverkets tjänstemän.</textBlock>
    <textBlock ix="1">Men det är inte jag som gjort påståendet. Det finns många klipp att välja bland när det gäller att verifiera gjorda påstående.</textBlock>
  </contentBlock>
  <contentBlock ix="498" page="0">
    <textBlock ix="0">Hur man skall budgetera för framtiden är svårt att veta. Det är jag väl medveten om. Men om man i fjol budgeterade för 25 000 personer och det kom</textBlock>
    <textBlock ix="1">80 000, hur blir det då? Läget i Jugoslavien har inte förändrats. På vad baserar man då det faktum att det bara budgeteras för 30 000? Har något hänt som vi inte känner till? Risken är stor att den här siffran kommer att spräckas lika effektivt, tyvärr, som var fallet med den förra budgeten.</textBlock>
  </contentBlock>
  <contentBlock ix="499" page="0">
    <textBlock ix="0">Statsrådet säger att vi skall vara stolta över vårt rykte, dvs. över att vi anses vara generösa. Men jag tycker att vi skall vara stolta om vi har rykte om oss att tillämpa principer för asyl som i huvudsak är baserade på Genèvekonventionens definition.</textBlock>
  </contentBlock>
  <contentBlock ix="500" page="0">
    <textBlock ix="0">Jag är inte så säker på att stoltheten över ryktet om att vi tar hit människor som inte har flyktingskäl är så rysligt stor hos en majoritet av svenska folket, mot bakgrund av dagens ekonomiska situation.</textBlock>
  </contentBlock>
  <contentBlock ix="501" page="0">
    <textBlock ix="0">Vi kan inte hjälpa fattiga människor runt om i världen genom att plocka hit en del. Då är det mycket bättre, precis som någon tidigare sade, att för de pengar som det kostar att ha 40 000</textBlock>
    <textBlock ix="1">människor här i stället hjälpa 400 000 till en betydligt drägligare tillvaro än den som de i dag lever i.</textBlock>
  </contentBlock>
  <contentBlock ix="502" page="0">
    <textBlock ix="0">Skruva alltså ned tonläget litet grand! Jag skall ta reda på mera om de uttalanden av statsrådet och hennes kolleger som jag har läst om i pressen.</textBlock>
  </contentBlock>
  <contentBlock ix="503" page="0">
    <textBlock ix="0">Anf. 53  LARS MOQUIST (nyd):</textBlock>
  </contentBlock>
  <contentBlock ix="504" page="0">
    <textBlock ix="0">Herr talman! Statsrådet Friggebo beskriver läget och lämnar besked om olika alternativ och handlingsplaner som regeringen kan ha när det gäller att komma till rätta med problemen i fråga om bosnierna.</textBlock>
  </contentBlock>
  <contentBlock ix="505" page="0">
    <textBlock ix="0">Jag menar att vi måste ge bosnierna signaler om att vi avser att sända tillbaka dem som inte har det skyddsbehov som vi anser berättigar dem att få stanna i Sverige. Den signalen måste vi ge även till omvärlden, för annars kommer det en mängd människor hit som sedan skall tvingas hem.</textBlock>
  </contentBlock>
  <contentBlock ix="506" page="0">
    <textBlock ix="0">Enligt min mening är det inte en human asylpolitik att föra en sådan signalpolitik som förs. Människor luras ju hit. Sedan skall de, precis som gällde för kosovoalbanerna, skickas hem.</textBlock>
  </contentBlock>
  <contentBlock ix="507" page="0">
    <textBlock ix="0">Det finns exempel på att man lämnar läger i</textBlock>
    <textBlock ix="1">Kroatien för att just komma till Sverige. Men man har ju skydd i lägren i Kroatien. Alltså är det den svenska signalpolitiken och, naturligtvis, anhöriga i</textBlock>
    <textBlock ix="2">Sverige som gjort att de här människorna blivit benägna att lämna sina läger i Kroatien för att åka till Sverige och bli föremål för en asylhantering. De allra flesta av de här människorna tror naturligtvis att de får stanna för gott i Sverige.</textBlock>
  </contentBlock>
  <contentBlock ix="508" page="0">
    <textBlock ix="0">Regeringen måste vidta aktiva åtgärder just för att ge korrekta signaler om att det är långt ifrån säkert att de här människorna får stanna i Sverige. Jag anser att vi för en felaktig signalpolitik, om vi bara håller tyst i den här frågan.</textBlock>
  </contentBlock>
  <contentBlock ix="509" page="0">
    <textBlock ix="0">Anf. 54  GUSTAF VON ESSEN (m):</textBlock>
  </contentBlock>
  <contentBlock ix="510" page="0">
    <textBlock ix="0">Herr talman! Jag hade förmånen att i höstas få en redogörelse av förslaget som invandrarministern hade tagit fram om tillfälligt uppehållstillstånd</textBlock>
    <textBlock ix="1">(TUT). Vi var relativt på det klara med att det då inte fanns något behov av den lagstiftningen. Men då kunde vi egentligen inte förutse riktigt vad som skulle komma att hända i Bosnien, i varje fall inte att det skulle få den här omfattningen. I efterhand kan man tycka att det kanske hade varit bra att ha den lagstiftningen trots allt. Det finns kanske anledning att aktualisera förslaget igen.</textBlock>
  </contentBlock>
  <contentBlock ix="511" page="0">
    <textBlock ix="0">Det som var intressant var invandrarministerns resonemang omkring Bosnienflyktingarna, att de nu i allmänhet kommer från första asylland, i det här fallet från Kroatien, kanske Ungern, och har befunnit sig i läger. Det borde kunna tyda på att man kan återförvisa dem dit varifrån de kom, men också kombinera det med insatser i dessa flyktingläger, så att man kan garantera att en avvisning kommer att ske till en plats där det finns möjlighet att ta emot dem. Jag hoppas att det är så jag skall tolka invandrarministern när det gäller de eventuellt kommande besluten. Finns det klara belägg för att det är fråga om första asylland, att de har varit i FN:s flyktingläger där nere och sedan åkt till Sverige, tycker jag att man skall kunna återförvisa dem dit. Det är väl den ordning man skulle kunna tänka sig att ha.</textBlock>
  </contentBlock>
  <contentBlock ix="512" page="0">
    <textBlock ix="0">Invandrarministern säger i svaret till Sten</textBlock>
    <textBlock ix="1">Andersson i Malmö att den kommitté som är utsedd redan i höst skall presentera en översikt över hur skyddet för flyktingar reglerats i andra europeiska länder och hur dessa regler tillämpas i praktiken.</textBlock>
    <textBlock ix="2">Jag har i och för sig tolkat direktivet så att vi också skall kunna lägga fram förslag och inte bra göra en översyn. Jag ser att vi efter den analys som skall ske kan ''göra de överväganden och lämna de förslag som vid översynen kan aktualiseras''. Det är väl så vi skall gå till väga. Jag har förstått att det skulle kunna vara en prioriterad uppgift för den här utredningen.</textBlock>
  </contentBlock>
  <contentBlock ix="513" page="0">
    <textBlock ix="0">Anf. 55  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="514" page="0">
    <textBlock ix="0">Herr talman! Det är helt riktigt att kommittén, om den finner det påkallat med anledning av översikten över reglerna i Europa, har frihet att komma med förslag.</textBlock>
  </contentBlock>
  <contentBlock ix="515" page="0">
    <textBlock ix="0">Sten Andersson i Malmö säger att om man har svaga argument försöker man höja rösten. Det handlade inte alls om arbete, som Sten Andersson kopplade ihop det med. Det var när Sten</textBlock>
    <textBlock ix="1">Andersson påstod att 95 % av alla asylsökande som är här nu kommer att få avslag. Jag vill påstå att</textBlock>
    <textBlock ix="2">Sten Andersson inte vet ett enda dugg om det.</textBlock>
  </contentBlock>
  <contentBlock ix="516" page="0">
    <textBlock ix="0">Däremot är det för närvarande så att i de beslut som fattas om kosovoalbanerna är det över 90 % som får avslag. Några får stanna här av de factoflyktingskäl, därför att de har sådana. Ett antal personer som har krigsvägrarskäl fattar man icke beslut om. Därför kan inte Sten Andersson göra någon prognos för framtiden.</textBlock>
  </contentBlock>
  <contentBlock ix="517" page="0">
    <textBlock ix="0">Vad gäller den beräknade kostnaden för framtiden undrar Sten Andersson vad det är som har hänt som gör att man inte skall räkna med fler än 30 000. Vad som har hänt vet vi, dvs. hur många vi har på flyktingförläggningarna. De ingår i kostnadsberäkningarna. Vad som kommer att hända under nästa år vet inte vare sig Sten</textBlock>
    <textBlock ix="1">Andersson eller jag någonting om.</textBlock>
  </contentBlock>
  <contentBlock ix="518" page="0">
    <textBlock ix="0">Låt oss säga att vi skulle få fred i f.d. Jugoslavien ganska snart. Då ändrar det förutsättningarna totalt. Jag skulle samtidigt vilja säga att jag är ganska pessimistisk om en sådan utveckling.</textBlock>
  </contentBlock>
  <contentBlock ix="519" page="0">
    <textBlock ix="0">Lars Moquist tar upp bosnierna. Det verkade på mig som om Lars Moquist antydde att vi skulle kunna börja sända tillbaka bosnier från Sverige.</textBlock>
    <textBlock ix="1">Det är fullständigt uteslutet att sända någon till</textBlock>
    <textBlock ix="2">Bosnien, och Kroatien, som har en enorm ekonomisk börda, kommer inte att släppa in några som vi sänder tillbaka.</textBlock>
  </contentBlock>
  <contentBlock ix="520" page="0">
    <textBlock ix="0">Vad det handlar om är att möjliggöra för människor att stanna där nere och inte söka sig vidare ut i</textBlock>
    <textBlock ix="1">Europa. Det sägs att det kommer så många bosnier upp till Sverige. I Kroatien fanns det tidigare över</textBlock>
    <textBlock ix="2">600 000 bosnier. I dag är de ungefär 225 000. Många har alltså sökt sig ut runt om i Europa, inte bara till</textBlock>
    <textBlock ix="3">Sverige.</textBlock>
  </contentBlock>
  <contentBlock ix="521" page="0">
    <textBlock ix="0">Lars Moquist försöker göra en jämförelse mellan kosovoalbanerna och bosnierna. Han säger att de lovas att få stanna här. Det finns inga löften om att få stanna här. Det är heller inget önskemål från bosnierna själva. Jag hade själv en överläggning med president Izetbegovic häromfredagen. De vill naturligtvis att deras medborgare skall kunna komma tillbaka och bygga upp landet. Det finns en vilja hos bosnierna själva att omedelbart återvända, om de bara kunde. Det är det som är det viktiga, att skapa den förutsättningen, att de skall kunna återvända till sitt hemland.</textBlock>
  </contentBlock>
  <contentBlock ix="522" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="523" page="0">
    <textBlock ix="0">7 §  Svar på interpellation 1992/93:103 om regeringens flyktingpolitik</textBlock>
  </contentBlock>
  <contentBlock ix="524" page="0">
    <textBlock ix="0">Anf. 56  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="525" page="0">
    <textBlock ix="0">Herr talman! Ingrid Näslund har frågat mig om reglerna eller tolkningen av reglerna för att få uppehållstillstånd av humanitära skäl har ändrats i något avseende, eftersom färre får uppehållstilstånd, trots en starkt ökad tillströmning av flyktingar.</textBlock>
  </contentBlock>
  <contentBlock ix="526" page="0">
    <textBlock ix="0">Ingrid Näslund har vidare frågat mig om jag avser att vidta åtgärder så att barnkonventionens regler kommer att tillämpas beträffande flyktingbarn.</textBlock>
  </contentBlock>
  <contentBlock ix="527" page="0">
    <textBlock ix="0">Det är mot den här bakgrunden viktigt att slå fast att det främst av två skäl ofta förekommit tveksamma påståenden om förändringar i den svenska flyktingpolitiken. Det anförs ofta att en ökad andel avslagsbeslut i sig skulle kunna tydas på så sätt att politiken blivit mer restriktiv. En ökad andel avslagsbeslut är mer sannolikt ett uttryck för att en ökande andel av de asylsökande företer sådana skäl som inte kan leda till positiva beslut.</textBlock>
    <textBlock ix="1">Ett annat förhållande är att kriget i f.d. Jugoslavien inneburit att beslut i en stor mängd ärenden inte har kunnat fattas under en viss tid. Förhållandevis få asylbeslut i förhållande till antalet höga siffror för inströmningen av asylsökande skall också ses mot denna bakgrund.</textBlock>
  </contentBlock>
  <contentBlock ix="528" page="0">
    <textBlock ix="0">Enligt gällande lagstiftning får uppehållstillstånd ges till en utlänning som av humanitära skäl bör få bosätta sig i Sverige. Det är här inte fråga om någon egentlig skyddsbestämmelse utan om en möjlighet för den tillståndsgivande myndigheten att bevilja uppehållstillstånd när det är påkallat av humanitära skäl.</textBlock>
  </contentBlock>
  <contentBlock ix="529" page="0">
    <textBlock ix="0">Det kan gälla sådana humanitära skäl som hänför sig till utlänningens personliga förhållanden, främst psykiskt eller fysiskt handikapp eller sjukdom.</textBlock>
    <textBlock ix="1">Uppehållstillstånd kan också ges när förhållandena i hemlandet är sådana att det vore inhumant att tvinga utlänningen att återvända dit, t.ex. när det pågår krig eller inbördesstrider i landet. Det ligger i sakens natur att någon uttömmande uppräkning inte kan göras av de situationer där humanitära skäl bör föranleda att utlänningen får uppehållstillstånd.</textBlock>
  </contentBlock>
  <contentBlock ix="530" page="0">
    <textBlock ix="0">Det är alltså, som jag tidigare nämnt, fel att dra slutsatser av en jämförelse över tiden av antalet beviljade uppehållstillstånd i förhållande till antalet asylansökningar. Detta främst beroende på att man måste ta hänsyn till de skilda förutsättningar som gäller vid olika tidpunkter. De två åren som Ingrid</textBlock>
    <textBlock ix="1">Näslund valt att jämföra är ett exempel på detta.</textBlock>
    <textBlock ix="2">För det första beviljades under 1991 ett mycket stort antal tillstånd av s.k. humanitära skäl på grund av tillämpningen av tidsrelaterade schablonregler.</textBlock>
    <textBlock ix="3">Dessa schablonregler valde regeringen i december</textBlock>
    <textBlock ix="4">1991 att successivt avveckla, eftersom de var förenade med stora nackdelar. De ledde lätt till orättvisa, och till vad som kan uppfattas som irrationella beslut. En skillnad på några dagar kunde bli avgörande i ena eller andra riktningen.</textBlock>
    <textBlock ix="5">För det andra innebar krisen i f.d. Jugoslavien att det under 1992 kom ett mycket stort antal asylsökande därifrån, och eftersom</textBlock>
    <textBlock ix="6">Invandrarverket valde att avvakta med beslut i många ärenden blir en jämförelse av förhållandet mellan asylsökande och antalet beviljade tillstånd missvisande. Ytterligare en orsak till att en jämförelse mellan olika år inte låter sig göras är att situationen i länder, varifrån asylsökande kommer, förändras. T.ex. kan en ny regim i ett land, varifrån många asylsökande tidigare kommit, göra att inte så många har anledning att söka sig därifrån.</textBlock>
  </contentBlock>
  <contentBlock ix="531" page="0">
    <textBlock ix="0">Jag vill framhålla att regeringen inte på något sätt utfärdat några direktiv om att bevijandet av uppehållstillstånd av humanitära skäl skall vara mer restriktiv än tidigare. Dock har, som jag nämnde tidigare, de schabloniserade väntetidsreglerna avskaffats. Varje asylansökan avgörs individuellt och utifrån det skyddsbehov som kan föreligga i det enskilda fallet.</textBlock>
  </contentBlock>
  <contentBlock ix="532" page="0">
    <textBlock ix="0">Det är naturligtvis av största intresse för mig att nära följa hur praxis inom rättstillämpningen utvecklas, särskilt mot bakgrund av att beslutsfattande i högsta instans sedan förra året inte längre skapas genom regeringsbeslut utan i en nyinrättad förvaltningsmyndighet. Jag kommer att ta initiativ till att en sådan uppföljning sker.</textBlock>
  </contentBlock>
  <contentBlock ix="533" page="0">
    <textBlock ix="0">Regeringen har nyligen tillsatt en parlamentarisk kommitté för översyn av invandrarpolitiken samt invandrings- och flyktingpolitiken. Av direktiven framgår att en uppgift för utredningen är att lägga fram förslag om utformningen av övriga grunder för rätt eller möjlighet till bosättning i Sverige, t.ex. av humanitära skäl.</textBlock>
  </contentBlock>
  <contentBlock ix="534" page="0">
    <textBlock ix="0">Jag har tidigare här i kammaren, senast den 13</textBlock>
    <textBlock ix="1">april, diskuterat frågeställningen om barnkonventionens regler och vill nu framhålla följande.</textBlock>
  </contentBlock>
  <contentBlock ix="535" page="0">
    <textBlock ix="0">Jag anser nu liksom tidigare att svenska myndigheter, i asylärenden liksom i andra samanhang, tar stor hänsyn till barnens behov.</textBlock>
    <textBlock ix="1">Särskild hänsyn tas till barnens situation vid prövningen av asylansökningar, och ärenden rörande ensamma barn behandlas alltid med förtur.</textBlock>
    <textBlock ix="2">Jag vill också framhålla att barnkonventionen inte syftar till att reglera vilka barn som skall få stanna i</textBlock>
    <textBlock ix="3">Sverige eller inte. Däremot kan med stöd av konventionen ställas krav på förfaringssättet i ärenden som rör uppehållstillstånd.</textBlock>
  </contentBlock>
  <contentBlock ix="536" page="0">
    <textBlock ix="0">Enligt FN:s kommitté för barnets rättigheter uppfyller Sverige i stort konventionens krav. Vid det förhör med Sverige som kommittén hade i januari i år, på grundval av den svenska rapporten om tillämpningen av konventionen, hade man inte någon kritik rörande behandlingen av asylsökande barn, förutom vissa synpunkter på förvarstagande av barn.</textBlock>
  </contentBlock>
  <contentBlock ix="537" page="0">
    <textBlock ix="0">Mot bakgrund av det jag nu har sagt finner jag det för dagen inte påkallat att vidta några åtgärder.</textBlock>
  </contentBlock>
  <contentBlock ix="538" page="0">
    <textBlock ix="0">Anf. 57  INGRID NÄSLUND (kds):</textBlock>
  </contentBlock>
  <contentBlock ix="539" page="0">
    <textBlock ix="0">Herr talman! Jag tackar invandrarminister</textBlock>
    <textBlock ix="1">Friggebo så mycket för svaret på min interpellation.</textBlock>
    <textBlock ix="2">Jag kanske först skall säga att jag är medveten om den mycket svåra och grannlaga uppgift som Birgit</textBlock>
    <textBlock ix="3">Friggebo har i den situation som vi nu har i Europa, då en stor mängd människor söker asyl och känner sig jagade från sina hemländer. Jag kommer in så att säga från andra hållet i debatten. Jag tror också att jag vågar säga att jag har samma uppfattning som invandrarministern, att vi betraktas som ett generöst flyktingland. Det är någonting som jag glädjer mig över.</textBlock>
  </contentBlock>
  <contentBlock ix="540" page="0">
    <textBlock ix="0">När detta är sagt vill jag säga att jag i min interpellation har gjort vissa jämförelser mellan de två senaste åren när det gäller antalet flyktingar som har fått stanna i Sverige. Birgit Friggebo menar att man inte utan vidare kan dra några slutsatser av att siffrorna är så olika. Den enda slutsats som jag egentligen har dragit av siffrorna är att människor felaktigt kan få uppfattningen att allt fler flyktingar får stanna i Sverige av det stora antalet asylsökande.</textBlock>
  </contentBlock>
  <contentBlock ix="541" page="0">
    <textBlock ix="0">År 1991 var det drygt 27 000 asylsökande, nästan</textBlock>
    <textBlock ix="1">19 000 beviljades asyl. Motsvarande siffror för 1992</textBlock>
    <textBlock ix="2">var drygt 83 000 asylsökande, av vilka knappt</textBlock>
    <textBlock ix="3">13 000 fick sin ansökan beviljad. Jag är fullt medveten om att man utan vidare inte kan jämföra dessa siffror. Birgit Friggebo har också redogjort för de stora skillnaderna på just dessa två år.</textBlock>
    <textBlock ix="4">Anledningen till att jag valt dessa år är att det är de två senaste år vi har siffror för hela året.</textBlock>
    <textBlock ix="5">Skillnaderna är dock så stora, att man inte kan låta bli att undra om man inte, åtminstone i en del fall, varit restriktivare än tidigare. Det rör sig om en minskning med nästan 6 000 uppehållstillstånd, trots att tillströmningen av asylsökande har ökat med 56 000 jämfört med året dessförinnan.</textBlock>
  </contentBlock>
  <contentBlock ix="542" page="0">
    <textBlock ix="0">Ingen av oss kan förmodligen med säkerhet påstå att vi vet att den mycket stora skillnaden bara beror på att det under de två på varandra följande åren varit så olika förutsättningar. Det man skulle vilja veta är om reglerna i några enskilda fall ändå tillämpats restriktivare.</textBlock>
  </contentBlock>
  <contentBlock ix="543" page="0">
    <textBlock ix="0">Birgit Friggebo talar om olika förutsättningar och nämner i nästa andetag tidsrelaterade schablonregler. Då är det riktigare att tala om att vi har ändrat på reglerna, i alla fall i en del fall. Måste man ändå inte betrakta dessa ändringar som en viss skärpning i de aktuella fallen?</textBlock>
  </contentBlock>
  <contentBlock ix="544" page="0">
    <textBlock ix="0">Den avgörande anledningen till att jag ställt mina frågor är dock inte dessa siffror där det kan vara svårt att göra en säker tolkning. Det är snarare en växande känsla av olust inför många samstämmiga vittnesmål om att det har blivit svårare att få asyl.</textBlock>
  </contentBlock>
  <contentBlock ix="545" page="0">
    <textBlock ix="0">Jag nämnde i min interpellation att det finns människor som i många år lagt ner mycket tid, kraft och engagemang för att på olika sätt hjälpa flyktingar. De känner stor besvikelse och maktlöshet, som de säger, inför flyktingpolitiken.</textBlock>
    <textBlock ix="1">De menar att det har blivit svårare att få stanna av humanitära skäl. Det var inte detta de hade väntat sig.</textBlock>
  </contentBlock>
  <contentBlock ix="546" page="0">
    <textBlock ix="0">För en tid sedan träffade jag ganska många flyktingarbetare i Göteborg, bl.a. Ingrid Segerstedt</textBlock>
    <textBlock ix="1">Wiberg, som är mycket känd i dessa sammanhang.</textBlock>
    <textBlock ix="2">Hon gav uttryck för att hon aldrig tidigare träffat så trötta, nästan uppgivna, flyktingarbetare. Deras känsla av trötthet och uppgivenhet berodde inte bara på att det kommer så många fler asylsökande hit till landet, utan på att de kände till människor som befann sig i mycket dåligt skick, både fysiskt och psykiskt, men som inte fick stanna. En del togs direkt från sjukhussängen.</textBlock>
  </contentBlock>
  <contentBlock ix="547" page="0">
    <textBlock ix="0">Uppräkningen skulle kunna göras lång. Även om man inte kan göra vare sig vetenskap eller statistik av ett flertal vittnesbörd, måste man ändå räkna med att det rör sig om människor som har levt nära asylsökande i många år och som har fått vara med om både att många har fått avslag tidigare och att många har fått stanna. Vi måste därför fästa avseende vid vad dessa människor säger.</textBlock>
  </contentBlock>
  <contentBlock ix="548" page="0">
    <textBlock ix="0">Advokater som i många år har företrätt flyktingar bär samma vittnesbörd om att flyktingpolitiken i praktiken har skärpts. Jag konstaterar ändå med tillfredsställelse att Birgit Friggebo säger att regeringen inte har utfärdat några regler om att beviljandet av uppehållstillstånd av humanitära skäl skall vara mer restriktivt än tidigare. Det skulle ha gjort mig mycket upprörd om det hade varit så.</textBlock>
    <textBlock ix="1">Jag tycker också att det är bra att Birgit Friggebo kommer att ta initiativ till en uppföljning av hur praxis inom rättstillämpningen är nu när regeringen inte längre fattar beslut i asylärenden.</textBlock>
  </contentBlock>
  <contentBlock ix="549" page="0">
    <textBlock ix="0">När kommer en sådan uppföljning att ske, och hur kommer den att gå till? Det skulle jag vilja ha klarlagt.</textBlock>
  </contentBlock>
  <contentBlock ix="550" page="0">
    <textBlock ix="0">Anf. 58  GUSTAF VON ESSEN (m):</textBlock>
  </contentBlock>
  <contentBlock ix="551" page="0">
    <textBlock ix="0">Herr talman! De frågor som Ingrid Näslund har ställt är mycket intressanta och relevanta. Jag har också i och för sig blivit kontaktad av många som menar att det har blivit en restriktivare hållning hos myndigheterna när det gäller att bevilja uppehållstillstånd. Jag är ändå inte säker på att det stämmer. Det beror precis på vad man jämför med.</textBlock>
    <textBlock ix="1">Jag tror att invandrarministerns svar huvudsakligen är korrekt.</textBlock>
  </contentBlock>
  <contentBlock ix="552" page="0">
    <textBlock ix="0">Det stora problemet i dessa sammanhang är kanske inte om det eventuellt blivit en glidning i praxis, utan det är de långa handläggningstiderna. Familjer får genomlida en lång utredningstid, vilket i sig innebär ett trauma och en otrygghet av stora mått, och det frestar på psykiskt. Dessutom är det förenat med en mängd andra negativa konsekvenser, inte minst kostnader osv. Det enda som kan sägas vara bra med dessa långa handläggningstider är att man därmed gör en stor och bred regionalpolitisk satsning. Det är det enda positiva man kan säga om det.</textBlock>
  </contentBlock>
  <contentBlock ix="553" page="0">
    <textBlock ix="0">De långa handläggningstiderna skapar otrygghet för familjerna, som jag nyss sade, inte minst för barnen. Jag, liksom många andra, har besökt slussar och flyktingförläggningar. Jag var på en sluss i Växjö. Där bor tre familjer i ett logement.</textBlock>
    <textBlock ix="1">Det finns ingen möjlighet till privatliv, utan man bor där sammanbragt upp till fyra månader. Det är givetvis inte bra. Det avgörande för hur vi skall komma till rätta med problemen är att få ner handläggningstiderna, så att vi kan få så snabba beslut som möjligt.</textBlock>
  </contentBlock>
  <contentBlock ix="554" page="0">
    <textBlock ix="0">Sedan tänkte jag något beröra det som kommit att bli mera aktuellt, nämligen den nya folkrörelsen att gömma flyktingar. Jag skall gärna erkänna att jag själv varit engagerad i sådan verksamhet, dock på marginalen. Jag har sett människor som har varit engagerade i dessa frågor. De är ofta fantastiska människor med ett stort och djupt engagemang, en enorm välvilja och humanitär grundsyn.</textBlock>
  </contentBlock>
  <contentBlock ix="555" page="0"/>
  <contentBlock ix="556" page="0">
    <textBlock ix="0">Problemet är att man inte kan vara säker på att barnen, som det i första hand är fråga om, får en bättre situation av att bli gömda i en lägenhet under kanske långa perioder. Man kan jämföra detta med en något så när snabb handläggning och en snabb avvisning där spelreglerna läggs fast på ett så tidigt stadium som möjligt.</textBlock>
  </contentBlock>
  <contentBlock ix="557" page="0">
    <textBlock ix="0">Jag tror att det kan vara förödande både för familjer och för barn att leva gömda och otrygga utan att vi vet vad som händer med dem. Detta är ett mycket svårt problem. Man kommer in på mänskliga och humanitära aspekter.</textBlock>
  </contentBlock>
  <contentBlock ix="558" page="0">
    <textBlock ix="0">Sammanfattningsvis måste vi på något sätt hitta metoder att få fram dessa beslut i den ena eller andra riktningen snabbare än vad som nu sker. På så sätt kan vi också minska en hel del lidanden och trauman för de inblandade familjerna.</textBlock>
  </contentBlock>
  <contentBlock ix="559" page="0">
    <textBlock ix="0">Anf. 59  MAJ-LIS LÖÖW (s):</textBlock>
  </contentBlock>
  <contentBlock ix="560" page="0">
    <textBlock ix="0">Herr talman! Vi är två företrädare till Birgit</textBlock>
    <textBlock ix="1">Friggebo som har anmält oss till denna debatt. Det har vi gjort därför att vi med allt mer höjda ögonbryn med förvåning läser allt det som sägs om den stramare flyktingpolitik som utformas nu i vår.</textBlock>
    <textBlock ix="2">Det kanske inte är så konstigt att vi är förvånade.</textBlock>
    <textBlock ix="3">Ett bestående minne från vår tid som svarande i denna kammare är den mycket omfattande och frekventa kritiken som framfördes från otaliga folkpartister.</textBlock>
  </contentBlock>
  <contentBlock ix="561" page="0">
    <textBlock ix="0">Det skulle bli så humant när vi fick en ny flyktingpolitik. Väntetiderna skulle bort. Därför kunde man avskaffa alla humanitära skäl som var kopplade till det faktum att asylsökande drabbas av långa väntetider. Det blev paradregeln. Det skulle förklara också för flyktingmotståndarna att det nu var riktiga flyktingar som fick stanna och inte bara de som varit här länge. Det förklarades om och om igen att detta var riktigt.</textBlock>
  </contentBlock>
  <contentBlock ix="562" page="0">
    <textBlock ix="0">Även om jag inte riktigt delar den beskrivning som</textBlock>
    <textBlock ix="1">Birgit Friggebo gör i sitt interpellationssvar om hur reglerna om lång uppehållstid och humanitära skäl tillämpades, kan jag ändå ha förståelse för detta.</textBlock>
    <textBlock ix="2">Men felet var att reglerna infördes innan väntetiderna hade gått ner. Då blir det som det nu har blivit. Vi får om igen se att barnfamiljer utvisas efter att ha varit här under lång tid. Man kan då fråga sig vad det är som blev så mycket bättre.</textBlock>
  </contentBlock>
  <contentBlock ix="563" page="0">
    <textBlock ix="0">Det skulle också bli så mycket generösare. Det förefaller nu som om allt fler av dem som följer denna fråga på nära håll -- vilket Ingrid Näslund här har vittnat om -- anser att så inte är fallet. Nu senast häromdagen sade Kjell Jönsson från Svenska flyktingrådet i DN: I praktiken har flyktingpolitiken hårdnat sedan den borgerliga regeringen trädde till.</textBlock>
  </contentBlock>
  <contentBlock ix="564" page="0">
    <textBlock ix="0">Det är inte så konstigt att jag läser detta med en viss förvåning. När decemberbeslutet hävdes skulle det ju bli så mycket generösare. Det hade varit tillräckligt förvånande för många att få höra att det inte hade blivit någon skillnad alls. Men det blev inte generösare, utan i stället hårdnade flyktingpolitiken. Det tror jag att många tycker är mycket märkligt.</textBlock>
  </contentBlock>
  <contentBlock ix="565" page="0">
    <textBlock ix="0">Jag är den första att hålla med om att det kanske finns skäl att vara stram när asylinströmningen ökar och man vill få ner väntetiderna och få litet andrum.</textBlock>
    <textBlock ix="1">Det finns här två vägar att gå. Endera har man en till synes generös lagstiftning och tillämpar den utomordentligt restriktivt, eller också kan man öppet och ärligt redovisa att regeringen anser att vi nu får lov att strama åt på grund av stor tillströmning eller av något annat skäl. Det skulle då göras genom att regeringen fattar ett öppet beslut. Det vore ärligare att göra som den socialdemokratiska regeringen gjorde med det s.k.</textBlock>
    <textBlock ix="2">decemberbeslutet.</textBlock>
  </contentBlock>
  <contentBlock ix="566" page="0">
    <textBlock ix="0">Herr talman! För att här fortsätta ärlighetsdebatten, vill jag säga att jag egentligen inte här trängt tillräckligt mycket bakom tidningsrubrikerna eller dessa rykten för att påstå att bedömningen av skyddsbehovet har blivit mycket tuffare i dag. Däremot vill jag med bestämdhet påstå att det knappast blivit någon större generositet i bedömningen under det senaste halvåret sedan decemberbeslutet hävdes.</textBlock>
  </contentBlock>
  <contentBlock ix="567" page="0">
    <textBlock ix="0">Mycket av det som jag ser i tidningsartiklar om enskilda fall är sig ganska likt. Jag kan också läsa mellan raderna och förstå litet grand av skälen till det som i förstone kan synas som upprörande i dessa fall.</textBlock>
  </contentBlock>
  <contentBlock ix="568" page="0">
    <textBlock ix="0">Skillnaden är den att det nu inte sitter en folkpartist i bild och kramar den stackars flyktingfamiljen på varenda tidningssida och talar om den grymma socialdemokratiska flyktingpolitiken. Där sitter ingen Ylva Annerstedt, Charlotte Branting, Maria</textBlock>
    <textBlock ix="1">Leissner eller Bengt Westerberg och beskärmar sig över utvisning efter så lång tid i Sverige, osv. Det är väl så att Birgit Friggebo har bättre diciplin på sina skaror än vad Georg Andersson och jag hade. Vi fick faktiskt också kritik från vårt eget håll.</textBlock>
  </contentBlock>
  <contentBlock ix="569" page="0">
    <textBlock ix="0">Det finns dessutom ytterligare skäl till förvåning, nämligen att det hörs så litet från de stora humanitärorganisationerna. Jag skall återkomma till detta i ett senare inlägg. Det svar som Birgit</textBlock>
    <textBlock ix="1">Friggebo givit är ändå ganska försiktigt. Det låter som om Birgit Friggebo själv inte riktigt har ett grepp om huruvida hennes flyktingpolitik är generösare eller stramare. Det skall följas upp och utvärderas.</textBlock>
  </contentBlock>
  <contentBlock ix="570" page="0">
    <textBlock ix="0">Det skulle vara utomordentligt intressant att få en ytterligare kommentar till att intitiativ nu skall tas till en uppföljning. Jag trodde att det fanns anledning för en minister att hålla sig informerad om huruvida man har stramat åt eller blivit mer generös.</textBlock>
  </contentBlock>
  <contentBlock ix="571" page="0">
    <textBlock ix="0">Anf. 60  GEORG ANDERSSON (s):</textBlock>
  </contentBlock>
  <contentBlock ix="572" page="0">
    <textBlock ix="0">Herr talman! Vi hade här i riksdagen förra veckan en flykting- och invandrarpolitisk diskussion, och egentligen skulle jag inte ha behövt ta till orda i dag. Att jag ändå gör detta beror på att jag liksom</textBlock>
    <textBlock ix="1">Maj-Lis Lööw är oroad över den tystnad som har lägrat sig över en stor del av den flyktingpolitiska debatten. Det ger en jordmån och grogrund för dem som är invandrarfientliga och för dem som ytterligare vill skärpa politiken.</textBlock>
  </contentBlock>
  <contentBlock ix="573" page="0">
    <textBlock ix="0">Nyligen fick vi i stora rubriker ta del av en opinionsundersökning som påstods visa att en betydande majoritet av det svenska folket nu inte ville öka flyktingmottagningen. Det kanske det aldrig har funnits en majoritet för. Men det beror litet grand hur man ställer frågan. I detta läge är det ännu angelägnare för oss politiker att våga stå upp och ta till orda och hävda flyktingpolitikens viktiga roll. Sverige måste trots alla de svårigheter som vi nu har att brottas med fortsätta att ställa upp med en bra flyktingpolitik.</textBlock>
  </contentBlock>
  <contentBlock ix="574" page="0">
    <textBlock ix="0">Det är inte mer är drygt ett år sedan som parlamentariker från alla partier deltog i stora gemensamma demonstrationer mot främlingsfientlighet och rasism. Jag är alldeles övertygad om att rasismen och främlingsfientligheten inte är mindre i dag. Men det ordnas inte några demonstrationer. Det är en tystnad. Därmed är jag rädd för att utvecklingen av negativa attityder mot flyktingar och invandrare kan förstärkas.</textBlock>
  </contentBlock>
  <contentBlock ix="575" page="0">
    <textBlock ix="0">I Morgonekot i dag kunde vi höra en rapport från en kommun där bostadsföretaget hade bestämt sig för att ge gratis flyttning för svenskar som vill flytta ut ur det bostadsområde dit man nu har förlagt ett antal flyktingar. Det fyller mig också med en djupgående oro. Jag blir skrämd av sådana tecken på en hårdhet hos det svenska folket.</textBlock>
  </contentBlock>
  <contentBlock ix="576" page="0">
    <textBlock ix="0">Här kommer regeringen in i bilden. Också invandrarministern måste ta sitt ansvar. Det är viktigt vilka signaler som ges från regeringen. Nu sägs det här att det inte har givits några signaler eller vidtagits några åtgärder för att skärpa flyktingpolitiken. Men nog är det väl ändå så att vistelsetidens längd tillhör de humanitära skäl som tidigare har gällt som skäl för att få stanna. På den punkten har uppenbarligen utfärdats direktiv. Man har fattat beslut om att tidsrelaterade schabloner inte skall gälla.</textBlock>
  </contentBlock>
  <contentBlock ix="577" page="0">
    <textBlock ix="0">Ingrid Näslund tröstar sig med vad som står på s. 3</textBlock>
    <textBlock ix="1">i interpellationssvaret. Men redan på s.2 har bekräftats att vistelsetidens längd inte längre spelar någon roll. Invandrarministern säger att regeringen valde att successivt avveckla dessa regler, eftersom det var förenat med stora nackdelar och skapade orättvisa och resulterade i vad som kan uppfattas som irrationella beslut.</textBlock>
  </contentBlock>
  <contentBlock ix="578" page="0">
    <textBlock ix="0">Min fråga är: Hur kom det sig att dessa nackdelar uppkom i december 1991? Dessförinnan hade ett stort antal företrädare i denna riksdag ansett det vara mycket viktigt att man beaktade vistelsetidens längd, inte minst företrädare för Folkpartiet. Vi utkämpade många debatter om detta.</textBlock>
  </contentBlock>
  <contentBlock ix="579" page="0">
    <textBlock ix="0">Jag är beredd att diskutera relevansen i vistelsetidens längd. Man kan självfallet ha olika meningar om detta. Men det var tveklöst företrädare för framför allt Folkpartiet, men också för Kds och andra partier, som hävdade att det var mycket viktigt att de som hade vistats här ett eller två år skulle få stanna på grund av att myndigheterna inte kommit sig för, eller förmått, att fatta beslut tidigare. Detta gällde framför allt barnen. Detta tas upp i interpellationen.</textBlock>
  </contentBlock>
  <contentBlock ix="580" page="0">
    <textBlock ix="0">Vi hade en regel om tre terminer i skola. Man krävde att det skulle utvidgas till förskolan, och man krävde att två terminer skulle räcka. Nu hjälper inga böner och ingen tid alls. Detta upphöjs som en dygd främst av alla dygder. Hur kan kulturministern nu så kategoriskt och frimodigt avvisa alla de argumet som hon och hennes partiföreträdare anförde i denna fråga före valet</textBlock>
    <textBlock ix="1">1991?</textBlock>
  </contentBlock>
  <contentBlock ix="581" page="0">
    <textBlock ix="0">Anf. 61  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="582" page="0">
    <textBlock ix="0">Herr talman! Jag tror inte att Ingrid Näslund och jag har något behov av att diskutera andelen som blir föremål för beslut och hur många som kom. Jag tror att vi är ganska överens om detta.</textBlock>
  </contentBlock>
  <contentBlock ix="583" page="0">
    <textBlock ix="0">Det skapas stora oklarheter när olika opinionsundersökningsfrågor ställs. Under de senaste dagarna är det en undersökning från</textBlock>
    <textBlock ix="1">Göteborg som har svept över landet. Frågan handlar om huruvida man bör ta emot eller inte ta emot fler flyktingar.</textBlock>
  </contentBlock>
  <contentBlock ix="584" page="0">
    <textBlock ix="0">Jag skulle inte åta mig att svara på en sådan fråga.</textBlock>
    <textBlock ix="1">Jag förstår inte frågan. Det talas om att ta emot fler flyktingar. Är det sådana som bedöms ha flyktingbehov och som får stanna här i Sverige?</textBlock>
    <textBlock ix="2">Eller handlar det om dem som söker sig hit -- de som flyr och som vi i alldagligt tal kallar för flyktingar, eftersom de flyttar på sig -- men som i själva verket är asylsökande?</textBlock>
  </contentBlock>
  <contentBlock ix="585" page="0">
    <textBlock ix="0">Sådana här undersökningar kan man inte ge särskilt mycket för när det gäller att bedöma vilken inställning människor har. Regeringen har beställt en mycket större undersökning där man går in på djupet när det gäller vilka attityder människor har till invandring och invandrare, och också invandrarnas attityder till oss svenskar.</textBlock>
  </contentBlock>
  <contentBlock ix="586" page="0">
    <textBlock ix="0">Ingrid Näslund redovisar också att det finns en tilltagande diskussion om att många av de asylsökande mår dåligt och att det har blivit sämre.</textBlock>
    <textBlock ix="1">Också jag har nåtts av dessa signaler. Jag tycker att man skall ta dem på mycket stort allvar.</textBlock>
  </contentBlock>
  <contentBlock ix="587" page="0">
    <textBlock ix="0">Det är bakgrunden till att jag tycker att det kan vara lämpligt att vi ser efter om det ligger något bakom dessa påstående om att praxis allmänt sett skulle ha blivit avsevärt mycket hårdare.</textBlock>
  </contentBlock>
  <contentBlock ix="588" page="0">
    <textBlock ix="0">Maj-Lis Lööw undrade om ministern inte borde veta hur det egentligen är. Jag kan konstatera att vi inte har gett några direktiv om en allmänt stramare bedömning inom begreppet humanitära skäl, förutom de schabloniserade väntetiderna. Det lade jag också till i mitt skrivna svar.</textBlock>
  </contentBlock>
  <contentBlock ix="589" page="0">
    <textBlock ix="0">Därtill är det så, Maj-Lis Lööw, att det har gjorts en del lättnader där regeringen har fattat beslut och där vi också har gått till riksdagen med förändringar. Jag har sagt tidigare att jag inte tror att tillämpningen av hela lagstiftningen när det gäller skyddsbehoven innebar att så särskilt många fler, i volym räknat, fick stanna. Men det var ändå en signal om att vi fullt ut tillämpar de skyddsskäl som också finns t.ex. hos våra nordiska grannar.</textBlock>
    <textBlock ix="1">Det sade jag också i den tidigare debatten här i kammaren i dag.</textBlock>
  </contentBlock>
  <contentBlock ix="590" page="0">
    <textBlock ix="0">Det innebar att man kan försörja sig om man lyckas skaffa sig ett arbete och att man inte skall ta barn i förvar i den omfattning som skedde tidigare. Vi håller nu på att arbeta med ett flexiblare flyktingmottagande där de asylsökande själva skall få större möjligheter att styra verksamheten och var de vill bo. I den meningen strävar vi efter att vi skall få ett humanare flyktingmottagande.</textBlock>
  </contentBlock>
  <contentBlock ix="591" page="0">
    <textBlock ix="0">När det gäller själva praxis kan regeringen naturligtvis informera sig genom att läsa olika beslut. Det är en självklarhet att ministern skall göra det. Men när det kommer så många propåer utifrån om att det generellt skulle vara stramare är det viktigt att man lämnar detta till en oberoende bedömare. Som svar till Ingrid Näslund vill jag säga att vi just nu håller på att bestämma oss för hur denna oberoende uppföljning skall ske. Det kommer direktiv till det ganska snart.</textBlock>
  </contentBlock>
  <contentBlock ix="592" page="0">
    <textBlock ix="0">Georg Andersson tog upp frågan om vistelsetidens längd. Det är riktigt att den har lagts inom ramen för den humanitära bedömningen. Georg</textBlock>
    <textBlock ix="1">Andersson frågar vad som har hänt sedan tidigare, t.ex. när Folkpartiet var i opposition. Då vill jag också svara på Maj-Lis Lööws fråga om varför vi inte avvaktade med att avskaffa dessa väntetider till dess att det inte skulle beröra så många personer.</textBlock>
  </contentBlock>
  <contentBlock ix="593" page="0">
    <textBlock ix="0">Det var precis det vi gjorde när det gällde barnfamiljer. Vi kontrollerade mycket noga att det bara var i undantagsfall som barnfamiljerna skulle drabbas när vi tog bort den s.k. treterminsregeln, som innebar att hade man gått tre terminer i skolan skulle det vara ett särskilt skäl för att få stanna. Det innebär inte att man inte kan ta hänsyn till väntetiden inom ramen för den allmänna bedömningen av humanitära skäl.</textBlock>
  </contentBlock>
  <contentBlock ix="594" page="0">
    <textBlock ix="0">Vad var det då som gjorde att vi tog bort detta? Det var att väntetidsreglerna riskerade att bli huvudregler och att vi skulle komma bort från skyddsprövningen när man skulle fatta beslut om alla de som kommer från det tidigare Jugoslavien.</textBlock>
    <textBlock ix="1">Hela politiken går ut på att man skall stoppa kriget där nere och att man skall ge möjligheter för människor att återvända.</textBlock>
  </contentBlock>
  <contentBlock ix="595" page="0">
    <textBlock ix="0">Georg Andersson, den kritik som jag deltog i handlade väldigt mycket om att vi skulle minska ner väntetiderna. När vi tog bort treterminsregeln försäkrade jag mig om att det var mycket få barnfamiljer som skulle kunna komma att omfattas av dem, förutom de som kom från Jugoslavien. Jag delar fortfarande den uppfattningen att det är en mycket viktig del att korta väntetiderna. Det är därför som vi ger alla de resurser som</textBlock>
    <textBlock ix="1">Invandrarverket och Utlänningsnämnden vill ha för att kunna fatta snabbare beslut.</textBlock>
  </contentBlock>
  <contentBlock ix="596" page="0">
    <textBlock ix="0">Anf. 62  INGRID NÄSLUND (kds):</textBlock>
  </contentBlock>
  <contentBlock ix="597" page="0">
    <textBlock ix="0">Herr talman! Jag sade i mitt anförande att det är riktigare att tala om att vi har ändrat på reglerna.</textBlock>
    <textBlock ix="1">Måste man ändå inte beteckna denna regeländring som en skärpning? Jag tog upp det.</textBlock>
  </contentBlock>
  <contentBlock ix="598" page="0">
    <textBlock ix="0">Sedan sade jag att jag var glad över att Birgit</textBlock>
    <textBlock ix="1">Friggebo hade sagt att man inte hade avsett att ge några regler som betydde en skärpning när det gäller den humanitära frågan. Nu är det just detta vi diskuterar. Jag tycker att den här regeln är en skärpning när det gäller humanitära skäl. Det vill jag klart deklarera.</textBlock>
  </contentBlock>
  <contentBlock ix="599" page="0">
    <textBlock ix="0">Därför är jag glad att höra att man hade tittat efter hur det var med barnfamiljerna. Jag tycker ändå att regeln borde ha varit kvar för de barnfamiljer som ännu inte hade blivit behandlade, trots kortare väntetider. Det borde sägas ifrån rent allmänt att det skall vara ett tillräckligt humanitärt skäl. Nu har det kommit till min kännedom att man i</textBlock>
    <textBlock ix="1">Utlänningsnämnden sitter och resonerar om huruvida det är ett barn som verkligen har gått tre terminer i svensk skola. Kan man räkna med att man har gått i svensk skola om man har fått undervisning på en flyktingförläggning eller har man då varit isolerad från svenska barn så att man inte kan vara kvalificerad? Det finns alltså många sätt att se på detta.</textBlock>
  </contentBlock>
  <contentBlock ix="600" page="0">
    <textBlock ix="0">Sedan skulle jag vilja lyfta fram frågan om barnkonventionen. Det har jag också gjort i min interpellation. Det må så vara att den inte syftar till att direkt reglera om barn skall få stanna i Sverige eller inte. Den syftar däremot till att vi skall göra allt vi kan för att barn inte skall fara illa. Därför kan den enligt mitt förmenande vara i allra högsta grad tillämplig även på flyktingbarn.</textBlock>
  </contentBlock>
  <contentBlock ix="601" page="0">
    <textBlock ix="0">Utlänningsnämnden lär ha uttalat att de inte anser sig ha någon förpliktelse att iaktta reglerna i konventionen när det gäller flyktingbarn. Jag vill veta om Birgit Friggebo anser att</textBlock>
    <textBlock ix="1">Utlänningsnämnden står över barnkonventionens regler, utan att Birgit Friggebo för den skull skall uttala sig om deras sätt att agera. Är det så att</textBlock>
    <textBlock ix="2">Utlänningsnämnden står över barnkonventionens regler? Jag tycker inte att de skall göra det.</textBlock>
  </contentBlock>
  <contentBlock ix="602" page="0">
    <textBlock ix="0">Vi har hört om ganska många upprörande fall om barn som varit svårt sjuka, gravt handikappade eller ensamma. Jag vet att det har diskuterats tidigare så jag skall inte ta upp tiden med det. Men det finns tillräckligt många fall som vi får höra talas om personligen och kan läsa om i pressen där barn ändå inte har omfattats av barnkonventionens regler på ett riktigt sätt.</textBlock>
  </contentBlock>
  <contentBlock ix="603" page="0">
    <textBlock ix="0">Anf. 63  GUSTAF VON ESSEN (m):</textBlock>
  </contentBlock>
  <contentBlock ix="604" page="0">
    <textBlock ix="0">Herr talman! Jag ser väntetiderna som det stora problemet. Kan man korta ner väntetiderna kan man också få fram besluten så att det humanitära inslaget understryks. Blir det långa väntetider blir det problem för alla inblandade, utom om man ser det ur regionalpolitisk synpunkt.</textBlock>
  </contentBlock>
  <contentBlock ix="605" page="0">
    <textBlock ix="0">Därför måste vi titta på hur vi skall komma dit.</textBlock>
    <textBlock ix="1">Sverige har en viss profil. Det sade vi också i den förra debatten. Den är välförtjänt, och den skall vi inte skämmas över. Men den attraherar många asylsökande. Det frestar på våra utredningsresurser, och därmed blir våra väntetider långa och svåra problem uppstår med avvisning efter lång tid.</textBlock>
  </contentBlock>
  <contentBlock ix="606" page="0">
    <textBlock ix="0">Jag vet inte om Georg Andersson är inne på att återinföra treterminsregeln om det skulle uppstå en situation där ni får ansvaret. Är det sådana tankar</textBlock>
    <textBlock ix="1">Georg Andersson bär på? Det skulle vara intressant att veta.</textBlock>
  </contentBlock>
  <contentBlock ix="607" page="0">
    <textBlock ix="0">Jag tror dess värre att det finns vissa ökade negativa strömningar i Sverige mot ökad invandring.</textBlock>
    <textBlock ix="1">Invandrarministern nämnde den här undersökningen och frågorna där. Jag delar helt invandrarministerns uppfattning. Men eftersom samma fråga har ställts vid tidigare tillfällen kan man ändå jämföra och se förändringarna i opinionen, även om frågan kan vara fel ställd. Man kan alltså se en viss trend. Den tycks ju dess värre vara uppenbar.</textBlock>
  </contentBlock>
  <contentBlock ix="608" page="0">
    <textBlock ix="0">Då är det svårt för oss politiker att förklara detta.</textBlock>
    <textBlock ix="1">Hur skall vi kunna förklara för människor så att de begriper att man kan få uppehållstillstånd med hänvisning till Genèvekonventionen, att man är de facto-flykting, humanitära skäl, att man är krigsvägrare eller anhörig? Det kan vara olika sorters anhöriginvandring. Detta skall vi förklara på ett begripligt sätt så att människor förstår och har respekt för detta. Det är inte så lätt. Jag kan inte se att någon av dessa tre invandrarministrar egentligen har lyckats särskilt bra med det, även om de har gjort stora försök. Men det är inte så lätt.</textBlock>
    <textBlock ix="2">Där tror jag vi allihop har ett problem som vi gemensamt får försöka axla.</textBlock>
  </contentBlock>
  <contentBlock ix="609" page="0">
    <textBlock ix="0">Vi vill också gärna ha ett klarare ställningstagande.</textBlock>
    <textBlock ix="1">Det var Maj-Lis Lööw inne på i början. Vi i vårt parti vill skärpa asylbegreppet och anhörigbegreppet något. Men vill öka insatserna där flyktingar huvudsakligen finns. Det är ännu så länge inte i Sverige.</textBlock>
  </contentBlock>
  <contentBlock ix="610" page="0">
    <textBlock ix="0">Anf. 64  MAJ-LIS LÖÖW (s):</textBlock>
  </contentBlock>
  <contentBlock ix="611" page="0">
    <textBlock ix="0">Herr talman! Gustaf von Essen, jag vill nog påstå att Birgit Friggebo, Georg Andersson och jag lyckades förklara detta om vi fick ta tid på oss. Om vi fick komma ut på ett möte och tala i 45 minuter och sedan svara på frågor i ett par timmar redde vi ut detta. Men jag håller med om att det tar tid.</textBlock>
  </contentBlock>
  <contentBlock ix="612" page="0">
    <textBlock ix="0">Därför håller jag också med Birgit Friggebo om detta med undersökningen. Allting går ju igen. Det här är inte den första fullkomligt befängda undersökningen. Den förstärks dessutom av en slarvig massmedietolkning. Frågan om man vill ta emot fler flyktingar kan i stort sett betyda vad som helst. Det kan betyda fler än i dag eller fler flyktingar över huvud taget osv. Det går bara inte att tolka ut detta. Det har varit utomordentligt märkliga turer i den frågan.</textBlock>
  </contentBlock>
  <contentBlock ix="613" page="0">
    <textBlock ix="0">Detta med att man skall få försörja sig på arbete medan man är asylsökande -- det pinsamma är att det inte finns några arbeten -- eller frågan om barn i förvar och sådant är jag beredd att diskutera en annan gång.</textBlock>
  </contentBlock>
  <contentBlock ix="614" page="0">
    <textBlock ix="0">Men nu vill jag prata om skyddsbehov och de humanitära skälen. Faktum är att vi fick ner tidsramarna och väntetiderna. Det var i det läget som vi kunde säga att nu är ett och ett halvt år lång väntetid för en barnfamilj och ett och ett halvt till två år lång väntetid för en ensamstående. Detta var inga idiotregler eller schablonregler.</textBlock>
  </contentBlock>
  <contentBlock ix="615" page="0">
    <textBlock ix="0">Det måste ställas i relation till dem som har suttit här och väntat länge och hur snabbt man klarar att behandla de nya asylansökningarna. Det tidsbegrepp som man eventuellt skall gå efter som någon slags lös tumregel måste förändras i förhållande till vad som är lång väntetid när man gradvis pressar väntetiderna. Det skall ju vara så att t.ex. en treterminsregel, om man skall ha den, skall vara ett undantag.</textBlock>
  </contentBlock>
  <contentBlock ix="616" page="0">
    <textBlock ix="0">Det var därför det var så obegripligt, dvs. hela resonemanget om att eftersom det är så få fall i dag där man eventuellt behöver tillämpa en treterminsregel kan vi också ta bort den. Det var just detta fåtal fall av barnfamiljer som hade fått vara här så länge att barnen hade gått i skola i tre terminer som gjorde att vi tyckte att det var ett humanitärt skäl för dem att få stanna här. Så måste ju humanitära skäl när det gäller lång väntetid fungera. Det är undantagen som blir de humanitära skälen.</textBlock>
  </contentBlock>
  <contentBlock ix="617" page="0">
    <textBlock ix="0">Anf. 65  GEORG ANDERSSON (s):</textBlock>
  </contentBlock>
  <contentBlock ix="618" page="0">
    <textBlock ix="0">Herr talman! Det är bra om regeringen låter göra nya undersökningar som är mera rättvisande i förhållande till den faktiska opinionen. Å andra sidan skall inte flyktingpolitiken styras med opinionsundersökningar. Här måste politikerna våga hävda en linje. Det måste vara en konsekvent linje. Vi har en opinionsbildande uppgift som är mycket viktig.</textBlock>
  </contentBlock>
  <contentBlock ix="619" page="0">
    <textBlock ix="0">Det är klart att när man frågar om människor vill ta emot fler, gäller det i förhållande till vad. Vid det här tillfället tror jag att allmänheten hade ett intryck av att vi faktiskt tog emot väldigt många.</textBlock>
    <textBlock ix="1">Men att ta emot asylsökande är inte detsamma som att ta emot flyktingar.</textBlock>
  </contentBlock>
  <contentBlock ix="620" page="0">
    <textBlock ix="0">Vi tog emot ovanligt få, vilket Ingrid Näslund har visat i sin interpellation. Det hade allmänheten naturligtvis inte informerats om vid det tillfället.</textBlock>
  </contentBlock>
  <contentBlock ix="621" page="0">
    <textBlock ix="0">Birgit Friggebo skriver faktiskt följande i sitt interpellationssvar: ''Jag vill framhålla att regeringen inte på något sätt utfärdat några direktiv om att beviljandet av uppehållstillstånd av humanitära skäl skall vara mer restriktivt än tidigare''. Denna mening skapar intryck av att det faktiskt är positivt. Det är alldeles riktigt att hon dessförinnan har skrivit om att vistelsetidens längd har avförts som en faktor, och det är ju ett av de kriterier som använts när man har beviljat uppehållstillstånd av humanitära skäl.</textBlock>
  </contentBlock>
  <contentBlock ix="622" page="0">
    <textBlock ix="0">Det sägs att det finns rapporter om det, men att det är svårt att bedöma om det har blivit hårdare. Jag kan inte heller till alla delar bedöma det här, men när någon som Ingrid Segerstedt Wiberg uttalar sig lyssnar jag faktiskt. Hon är en av de få som har ett väldigt långt perspektiv, ett brett engagemang och mycket god insikt i dessa frågor. Jag tror att det vore klokt av Birgit Friggebo att också lyssna till</textBlock>
    <textBlock ix="1">Ingrid Segerstedt Wiberg i det sammanhanget.</textBlock>
  </contentBlock>
  <contentBlock ix="623" page="0">
    <textBlock ix="0">Man tröstade sig i december 1991, då man avförde vistelsetidens längd som ett kriterium även för barnen, med att väldigt få skulle drabbas. Det är en ringa tröst för dem som nu drabbas på grund av att det har byggts upp nya långa väntetider.</textBlock>
  </contentBlock>
  <contentBlock ix="624" page="0">
    <textBlock ix="0">Man kan som Gustaf von Essen säga att det är väntetiderna som är problemet. Det har alla invandrarministrar sagt, och alla har vidtagit mycket kraftfulla åtgärder för att komma till rätta med handläggningstiderna. Varje gång vi har varit i närheten av att lyckas -- vi har faktiskt lyckats ganska långt -- så har nya omständigheter tillkommit som helt har spolierat den tidigare planeringen.</textBlock>
  </contentBlock>
  <contentBlock ix="625" page="0">
    <textBlock ix="0">Anf. 66  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="626" page="0">
    <textBlock ix="0">Herr talman! Jag vill först nämna opinionsundersökandet. För någon vecka sedan redovisade TEMO en ny undersökning som visade att inställningen nu är vänligare mot flyktingarna igen. Göteborgsundersökningen lär vara gjord</textBlock>
    <textBlock ix="1">1992, då vi hade den kraftigaste inströmningen av flyktingar över huvud taget sedan andra världskriget.</textBlock>
  </contentBlock>
  <contentBlock ix="627" page="0">
    <textBlock ix="0">Som svar på frågan vill jag säga att jag inte vill att det skall komma en enda flykting till Sverige. Jag skulle vara glad om det inte kom en enda flykting till Sverige. Då skulle vi ha fred i världen och en situation där människor kunde försörja sig själva och inte tvingades ifrån sina hemländer.</textBlock>
  </contentBlock>
  <contentBlock ix="628" page="0">
    <textBlock ix="0">Det är en fullkomligt felaktig uppfattning att tro att jag önskar att det skulle komma fler flyktingar.</textBlock>
    <textBlock ix="1">Tyvärr beskrivs vi i Folkpartiet så ibland, och det är självfallet inte fallet. När det kommer människor som ber om vår hjälp skall vi försöka att ge den.</textBlock>
  </contentBlock>
  <contentBlock ix="629" page="0">
    <textBlock ix="0">Georg Andersson säger också att jag borde lyssna på Ingrid Segerstedt Wiberg. Det gör jag i högsta grad. Hon tillhör de personer som jag har runt om mig och som är mina rådgivare. Det är en av bakgrunderna till att jag tycker att det finns anledning till att på ett objektivt sätt nu pröva hur praxis har utvecklats när det gäller beviljning av uppehållstillstånd av humanitära skäl.</textBlock>
  </contentBlock>
  <contentBlock ix="630" page="0">
    <textBlock ix="0">Jag vill dock framhålla att det inte är så lätt att göra en sådan prövning. Man måste ha en uppfattning om situationen vid de tillfällen då besluten fattades.</textBlock>
    <textBlock ix="1">Regeringarna har ju tidigare inte motiverat sina beslut, men det gör nu Utlänningsnämnden. Det är ingen lätt undersökning att göra. Jag tycker ändå att vi skall göra ett försök, eftersom det finns människor som är djupt engagerade i flyktingfallen som känner på sig att det har blivit mer bekymmersamt.</textBlock>
  </contentBlock>
  <contentBlock ix="631" page="0">
    <textBlock ix="0">Jag vill haka på det Gustaf von Essen sade tidigare om att undangömningarna naturligtvis förstärker problemen. De människor som göms har fått sin sak prövad och har inte bedömts ha skyddsbehov i</textBlock>
    <textBlock ix="1">Sverige. Det är klart att det är fruktansvärt att se dessa barn som göms i månader och ibland i år och inte får gå i skolan. Det har ingenting med vare sig väntetider eller avskaffande av tidsregler eller någonting annat att göra. Det är enskilda människor som tar på sig detta ansvar.</textBlock>
  </contentBlock>
  <contentBlock ix="632" page="0">
    <textBlock ix="0">Så vill jag ta upp frågan om huruvida vi har förändrat kriterierna för att någon skall få stanna av humanitära skäl eller inte. Jag vill göra Georg</textBlock>
    <textBlock ix="1">Andersson uppmärksam på att jag, när jag läste upp svaret, gjorde ett tillägg på en mening. Det är ändå det som gäller i riksdagens protokoll. Jag sade då att de schabloniserade väntetiderna som jag nämnde tidigare dock har avskaffats. Jag vill att man inför riksdagen skall beskriva exakt hur läget är.</textBlock>
  </contentBlock>
  <contentBlock ix="633" page="0">
    <textBlock ix="0">Det är helt rätt att alla regeringar har strävat efter att åstadkomma förbättringar vad gäller väntetiderna. Man ger nu som jag har sagt tidigare de resurser som myndigheterna över huvud taget bedöms kunna svälja för att kunna fatta besluten.</textBlock>
    <textBlock ix="1">Det har ändrats litet grand.</textBlock>
  </contentBlock>
  <contentBlock ix="634" page="0">
    <textBlock ix="0">Maj-Lis Lööw säger att väntetiderna hade under tiden kortats ned så att man nu kunde införa reglerna om att det skulle utgöra ett särskilt skäl för att få stanna utan egentlig prövning om man hade varit i Sverige i ett eller ett och ett halvt år. Så var inte fallet. När jag kom in i regeringskansliet hösten</textBlock>
    <textBlock ix="1">1991 fanns det massor med ärenden som man bara</textBlock>
    <textBlock ix="2">''vägde''. Om en barnfamilj hade varit här i 11</textBlock>
    <textBlock ix="3">månader och 29 dagar och en annan i 12 månader och 2 dagar skulle man i det ena fallet säga nej och i det andra ja. Om de behövde skydd eller inte var fullständigt ointressant. Jag vände mig med kraft emot en sådan bedömningsordning.</textBlock>
  </contentBlock>
  <contentBlock ix="635" page="0">
    <textBlock ix="0">Ingrid Näslund beskriver perfekt hur det gick till när man hade treterminersregeln. Man skulle då se om barnen hade gått i en svensk skola eller i en skola på förläggning. Man skulle bedöma vad tre terminer innebar -- var det hösten/våren/hösten eller skulle man räkna i tid? Det är precis det man håller på med när man har en schabloniserad väntetidsregel. Vi måste komma bort ifrån det. Det kan inte vara det som är avgörande för om människor skall få skydd i Sverige eller inte. Det är bakgrunden till att vi tar bort väntetidsreglerna.</textBlock>
  </contentBlock>
  <contentBlock ix="636" page="0">
    <textBlock ix="0">De reglerna har ju också till effekt att människor försöker fördröja behandlingen av ärendena, eftersom de vet att de får stanna om de har lyckats komma över tidsgränsen. Det är viktigt att vi riktar in oss på att det är skyddsbehovet som skall vara avgörande.</textBlock>
  </contentBlock>
  <contentBlock ix="637" page="0">
    <textBlock ix="0">Jag tyckte alltså inte att det var svårt att avskaffa treterminsregeln. Det skedde inte hösten 1991, utan faktiskt hösten 1992 -- den 8 oktober. Det kontrollerades att det inte fanns en massa barnfamiljer som hade suttit och väntat och tyckte att de omfattades av treterminsregel då man skulle ta den ''förmånen'' ifrån dem. Det kunde då konstateras att det skulle beröra mycket få barnfamiljer. De flesta barnfamiljer hade varit här kortare tid än tre terminer.</textBlock>
  </contentBlock>
  <contentBlock ix="638" page="0">
    <textBlock ix="0">Vi såg framför oss att jugoslaverna läts sitta och vänta. Om vi hade haft dessa tidsregler skulle vi inte ha fått pröva jugoslavernas ansökningar mot skyddsbehovet när de skulle tillbaka, utan vi skulle ha konstaterat att de hade varit här i ett år och därför fått stanna. Jag tycker inte att det är en politik som politiker skall ägna sig åt. Vi måste tänka, och inte bara ha schabloniserade regler.</textBlock>
  </contentBlock>
  <contentBlock ix="639" page="0">
    <textBlock ix="0">Det är på det sättet, Ingrid Näslund, att Sverige har antagit barnkonventionen. Man för dock inte omedelbart in hela konventionen i svensk lagstiftning rakt upp och ned. Den får så att säga inte direkt effekt, utan vi ändrar våra svenska lagregler. Det har vi gjort, och vi har konstaterat att de stämmer överens med barnkonventionen. I den meningen skall Utlänningsnämnden också tillämpa det substansiella innehållet i barnkonventionen.</textBlock>
    <textBlock ix="1">Man skall naturligtvis inte läsa texten exakt i juridisk mening när beslut fattas.</textBlock>
  </contentBlock>
  <contentBlock ix="640" page="0">
    <textBlock ix="0">Det viktiga är att konstatera att den undersökning som FN nu har gjort om huruvida Sverige följer barnkonventionen visar att vi följer den till punkt och pricka. Vi har fått godkänt sånär som på frågan om förvaret av barn. Det är verkligen inte mitt fel att vi har fått den anmärkningen.</textBlock>
  </contentBlock>
  <contentBlock ix="641" page="0">
    <textBlock ix="0">Anf. 67  GUSTAF VON ESSEN (m):</textBlock>
  </contentBlock>
  <contentBlock ix="642" page="0">
    <textBlock ix="0">Herr talman! Det är litet rörande att se tre invandrarministrar som har försökt att under årens lopp klara denna väldigt svåra fråga och egentligen dess värre inte riktigt lyckats. Det är nog ett omöjligt jobb på många sätt. Det inser jag efter att ha trängt in i frågan.</textBlock>
  </contentBlock>
  <contentBlock ix="643" page="0">
    <textBlock ix="0">Ni har ju faktiskt inte lyckats att förankra svensk flykting- och invandrarpolitik hos opinionen. Jag nämnde det i mitt förra inlägg också. Det finns fortfarande oklarheter. Människor förstår inte alla dessa begrepp. Det är inte bara så att de inte förstår de facto-begreppet, Genèvebegreppet eller vad som är humanitära skäl osv. De kan dessutom inte skilja på asylsökande, flykting och invandrare. Dessa begrepp glider in i varandra. Folk tror dessutom att vi tar emot 80 000 människor när vi tar emot kanske en tiondedel härav, eftersom många avvisas.</textBlock>
  </contentBlock>
  <contentBlock ix="644" page="0">
    <textBlock ix="0">Allt detta har man misslyckats med att förklara.</textBlock>
    <textBlock ix="1">Det är bara att konstatera att ni från er sida inte har lyckats få till stånd en förankring i opinionen.</textBlock>
  </contentBlock>
  <contentBlock ix="645" page="0">
    <textBlock ix="0">Kostnaderna för vår flykting- och invandrarpolitik är skyhöga och i kraftigt stigande år från år. Också det är en effekt av ert relativa misslyckande.</textBlock>
  </contentBlock>
  <contentBlock ix="646" page="0">
    <textBlock ix="0">Inte heller väntetiderna, som här sades vara så svåra och som alla invandrarministrar kämpar med, har egentligen någon av er lyckats komma till rätta med. Väntetiderna är det stora problemet för närvarande i den interna hanteringen i landet.</textBlock>
  </contentBlock>
  <contentBlock ix="647" page="0">
    <textBlock ix="0">Lagstiftningen är oklar och inte uppdaterad, men skall nu ses över i en ny utredning. Den som vi har i dag är inte till fyllest för de situationer som råder.</textBlock>
  </contentBlock>
  <contentBlock ix="648" page="0">
    <textBlock ix="0">Detta är min första period i riksdagen, men jag har tidigare följt dessa frågor på avstånd och varit engagerad på andra sätt. Det verkar som om egentligen inte någon riktigt gillar den invandraroch flyktingpolitik som i dag förs, oavsett på vilken sida man står.</textBlock>
  </contentBlock>
  <contentBlock ix="649" page="0">
    <textBlock ix="0">Jag hör mycket från de grupper som värnar om flyktingarnas rätt och intressen, och de säger att praxis har skärpts och att det har blivit svårare och besvärligare. Andra säger: Det är ju fritt fram för alla, det är så många som kommer hit, varför skall de komma hit osv.</textBlock>
  </contentBlock>
  <contentBlock ix="650" page="0">
    <textBlock ix="0">Ett problem som ingen av er tre har lyckats lösa är att ge en information som folk förstår och respekterar. Det finns mycket kvar att göra, och jag avundas inte någon jobbet som invandrarminister.</textBlock>
    <textBlock ix="1">Jag kan föreställa mig att det är bland det svåraste som finns.</textBlock>
  </contentBlock>
  <contentBlock ix="651" page="0">
    <textBlock ix="0">Anf. 68  INGRID NÄSLUND (kds):</textBlock>
  </contentBlock>
  <contentBlock ix="652" page="0">
    <textBlock ix="0">Herr talman! Gustaf von Essen var inne på att det inte är något lätt jobb att vara invandrarminister.</textBlock>
    <textBlock ix="1">Jag vill dock säga att det också måste vara riksdagsledamöternas ansvar, oavsett om man tillhör regeringspartierna eller oppositionen, att föra ut information om vad vi beslutar i Sveriges riksdag om flyktingpolitiken och om hur vi tillämpar detta. Vi har många tillfällen att träffa våra väljare och bör då göra allt vad vi kan för att få förståelse för att det finns människor som är i nöd och som behöver hjälp från Sveriges sida.</textBlock>
  </contentBlock>
  <contentBlock ix="653" page="0">
    <textBlock ix="0">Jag vill också säga att det blir verkligt allvarligt, nu när vi har en extra svår situation i Europa, om alla länder börjar fundera på att strama upp sin flyktingpolitik, så att det blir svårare för människor att någonstans finna en fristad. Jag är helt inne på samma linje som alla andra här i dag tycks vilja följa, att vi naturligtvis skall göra allt vad vi kan för att hjälpa människor att komma till rätta med sina problem närmare sina hemländer. Det är ingen som har något emot det.</textBlock>
  </contentBlock>
  <contentBlock ix="654" page="0">
    <textBlock ix="0">Vi vill naturligtvis också få till stånd överenskommelser med andra länder. Jag har bl.a.</textBlock>
    <textBlock ix="1">talat om detta i Nordiska rådet, och jag har bl.a.</textBlock>
    <textBlock ix="2">hört att man från kristdemokratiskt håll i Nordiska rådet har agerat för att alla nordiska länder skall ta ett större ansvar. Jag vet också att det förekommer att man i andra nordiska länder tycker att man där själv gör för litet. Det finns alltså en öppenhet för sådana diskussioner, som vi får vara glada för.</textBlock>
  </contentBlock>
  <contentBlock ix="655" page="0">
    <textBlock ix="0">Vi har gemensamma problem som vi måste lösa, men ingen tror väl att vi kan möta de oerhörda uppgifter som vi står inför i Europa framöver, om alla länder försöker strama upp sin flyktingpolitik.</textBlock>
    <textBlock ix="1">Låt mig exempelvis peka på situationen i öst. Den kan komma att ställa mycket större krav på oss och andra än vad förhållandet är nu, även om situationen i dag är svår.</textBlock>
  </contentBlock>
  <contentBlock ix="656" page="0">
    <textBlock ix="0">Vi behöver verkligen använda all kraft för att få människor att förstå. Därför är det olyckligt att det också från riksdagen kommer signaler som pekar i rakt motsatt riktning. Vi som diskuterar dessa frågor just nu har i alla fall någorlunda samstämmiga idéer om vad som behöver göras och är villiga att anstränga oss för att försöka få till stånd en så bra och humanitär flyktingpolitik som möjligt.</textBlock>
  </contentBlock>
  <contentBlock ix="657" page="0">
    <textBlock ix="0">Jag vill också säga några ord om barnkonventionen.</textBlock>
    <textBlock ix="1">Det har gjorts en genomgång av läget i dessa sammanhang här i Sverige, och då riktades inga starka anmärkningar mot oss. Bengt Westerberg har dessutom sagt att Sveriges lagar stämmer bra överens med FN-konventionen om barnens rättigheter. Men han tillstår också att tillämpningen av lagar och bestämmelser inte alltid är i överensstämmelse med barnkonventionens intentioner. Jag är oroad över att</textBlock>
    <textBlock ix="2">Utlänningsnämnden själv anser att den rent lagmässigt inte är tvungen att tillämpa konventionens bestämmelser.</textBlock>
  </contentBlock>
  <contentBlock ix="658" page="0">
    <textBlock ix="0">Anf. 69  MAJ-LIS LÖÖW (s):</textBlock>
  </contentBlock>
  <contentBlock ix="659" page="0">
    <textBlock ix="0">Herr talman! Gustaf von Essen tycker att vi tre inte har lyckats. Men det kan, som sagts, inte vara tre invandrarministrars ansvar, utan det måste faktiskt vara allas ansvar att engagera sig i dessa frågor och att försöka hjälpa till med att förändra opinionen.</textBlock>
    <textBlock ix="1">Vare sig man är ledamot här i kammaren eller åtminstone tillhör ett politiskt parti och är med i samhällsdebatten, har man det ansvaret.</textBlock>
  </contentBlock>
  <contentBlock ix="660" page="0">
    <textBlock ix="0">Både Georg Andersson och jag är med i denna debatt i dag. Trots att alla säger att det är ett hopplöst och förskräckligt jobb att vara invandrarminister och undrar om det inte är skönt att slippa det, är det mycket svårt att släppa dessa frågor. Man har en bit av hjärtat kvar i detta svåra arbete. Det beror naturligtvis bl.a. på att vi ser det också från de mänskliga utgångspunkterna, även om det som vi debatterar är hur enskildheterna i flyktingmottagandet och flyktingpolitiken skall se ut.</textBlock>
  </contentBlock>
  <contentBlock ix="661" page="0">
    <textBlock ix="0">Det är intressant att höra Birgit Friggebo med sådan emfas tala om varför väntetiderna inte skall få ligga till grund för någon regel. Det kan såvitt jag förstår även för Birgit Friggebo vara så att väntetid kan spela en roll. Men kruxet är att om det spelar en roll för den ene, skall det göra det också för den andre. Då blir det lätt om inte schabloner och regler -- det var väl aldrig meningen -- ändock en fingervisning. Har den ena barnfamiljen fått vänta länge och därefter fått stanna, om ingenting särskilt talat däremot, kan också den andra barnfamiljen påräkna det. Det är väl inte så konstigt.</textBlock>
  </contentBlock>
  <contentBlock ix="662" page="0">
    <textBlock ix="0">Till sist hoppas jag att Birgit Friggebo mycket snabbt skaffar sig en uppfattning om huruvida hennes politik är tuffare eller inte. Det är väl ändå litet betänkligt att Birgit Friggebo säger sig inte veta det. Det går, om man är bekymrad för detta, att ge signaler, även om man inte får utöva något ministerstyre.</textBlock>
  </contentBlock>
  <contentBlock ix="663" page="0">
    <textBlock ix="0">Nu avhänder sig visserligen regeringen i den nya lagstiftningen möjligheten att ta till sig ärenden på eget initiativ för att skapa ny praxis, men Birgit</textBlock>
    <textBlock ix="1">Friggebo har ändå fått en hel del ärenden överlämnade till sig, rörande barn, vissa grupper osv., och det är väl inte otroligt att Invandrarverket och Utlänningsnämnden har uppfattat en hel del av</textBlock>
    <textBlock ix="2">Birgit Friggebos beslut som riktlinjer. Det är då viktigt, kanske inte minst för Birgit Friggebo själv, att göra klart att detta inte totalt sett har lett till en stramare flyktingpolitik.</textBlock>
  </contentBlock>
  <contentBlock ix="664" page="0">
    <textBlock ix="0">Anf. 70  GEORG ANDERSSON (s):</textBlock>
  </contentBlock>
  <contentBlock ix="665" page="0">
    <textBlock ix="0">Herr talman! Också jag vill kommentera Gustaf von Essens litet mästrande påstående att ingen av oss tre invandrarministrar har förmått att förankra flyktingpolitiken i opinionen. Vi har väl inte kunnat lära varje svensk hela regelsystemet, men jag vill nog hävda att flyktingpolitiken har förankrats, med eller trots vår medverkan, på ett beundransvärt sätt i den svenska opinionen. Vi har under lång tid kunnat hävda en human flyktingpolitik med ett omfattande flyktingmottagande, fördelat över praktiskt taget alla landets kommuner. Det utgör en ganska stark och robust förankring av flyktingpolitiken, och det tycker jag att man skall erkänna.</textBlock>
  </contentBlock>
  <contentBlock ix="666" page="0">
    <textBlock ix="0">Sedan gjorde Birgit Friggebo ett något häpnadsväckande inlägg. Jag såg scenariot framför mig: Tidigare har folkpartister stått här i kammaren och med emfas talat om betydelsen av vistelsetidens längd. Vi i den dåvarande regeringen försökte informera om hur vi handlade frågorna. Men det hjälpte inte. Vad vi gjorde var fel, och vi borde ha tillmätt väntetiden högre värde.</textBlock>
  </contentBlock>
  <contentBlock ix="667" page="0">
    <textBlock ix="0">Nu säger Birgit Friggebo att så snart hon kom till departementet vände hon sig med kraft mot den ordning som hade tillämpats tidigare. Ja, då hade vi inte lyckats förankra den politiken i Folkpartiet.</textBlock>
    <textBlock ix="1">Jag är mycket häpen över den snabba och kategoriska vändning som Folkpartiet uppvisade i just den frågan. Vi kan ha vilken uppfattning som helst om väntetidens betydelse, men när det kriteriet avskaffades blev det en skärpning av flyktingpolitiken. En viktig del i den humanitära aspekten av tillståndsprövningen togs bort.</textBlock>
  </contentBlock>
  <contentBlock ix="668" page="0">
    <textBlock ix="0">Det är klart att benägenheten för att gömma sig hos dem som ha vistats en längre tid här vid ett avvisningsbeslut blir större än för dem som får snabba beslut. Det är väl alldeles klart. I grunden tror jag att ett helt avskaffande av vistelsetidens längd som ett kriterium har medverkat till en skärpning av flyktingpolitiken.</textBlock>
  </contentBlock>
  <contentBlock ix="669" page="0">
    <textBlock ix="0">Anf. 71  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="670" page="0">
    <textBlock ix="0">Herr talman! Jag har hört Georg Andersson säga dessa saker många gånger. Jag har faktiskt gått igenom Folkpartiets motioner, som jag ibland har medverkat till. Där har inte funnits några krav på att införa schabloniserade väntetidsregler. Jag har också medverkat till att granska regeringens handläggning av flyktingpolitiken under den socialdemokratiska tiden. Då framfördes kritik mot de långa väntetiderna. Men det fanns inte några krav på schablonisering. Jag kan icke gå i god för att det inte har funnits enskilda personer i</textBlock>
    <textBlock ix="1">Folkpartiet som i och för sig har haft denna uppfattning.</textBlock>
  </contentBlock>
  <contentBlock ix="671" page="0">
    <textBlock ix="0">Maj-Lis Lööw säger att jag har inte givit uttryck för någon uppfattning om huruvida min politik har blivit tuffare. Hon menar att det har givits signaler till Invandrarverket och Utlänningsnämnden om tuffare politik. Jag anser att det är en insinuation.</textBlock>
    <textBlock ix="1">Jag har varit mycket mån om att upprätthålla de gränser som finns mellan myndighetsutövning och regeringen. Inga underhandssignaler har givits. Jag har sagt i mitt svar att det har inte givits några direktiv om att det skall vara en snävare praxis i fråga om de humanitära skälen. Dock har vi genomfört förändringar i fråga om de schabloniserade väntetidsreglerna. Det har jag ärligt och öppet redovisat. Det gäller också bakgrunden till detta.</textBlock>
  </contentBlock>
  <contentBlock ix="672" page="0">
    <textBlock ix="0">Maj-Lis Lööw säger att regeringen har fattat beslut.</textBlock>
    <textBlock ix="1">Jag har inte fattat så många beslut i enskilda ärenden. Men det blev ganska många beslut fattade den 19 december 1991 i samband med att 13-</textBlock>
    <textBlock ix="2">decemberbeslutet upphävdes. Då återinfördes begreppet de facto-flykting.</textBlock>
  </contentBlock>
  <contentBlock ix="673" page="0">
    <textBlock ix="0">Det är intressant att notera att Utlänningsnämnden har nämndemän till förfogande. Det skulle innebära en breddning i det politiska underlaget i samband med de svåra övervägandena som skall göras bl.a. i bedömningen av humanitära skäl. Nu är det ett 30-tal representanter för våra partier som sitter med och gör dessa bedömningar i stället för en enda minister. Det är ytterst</textBlock>
    <textBlock ix="1">Utlänningsnämnden som lägger fast praxis. Därför är det förvånande att höra dessa rapporter om att praxis skall ha blivit hårdare. Flera från samtliga partier är ju representerade i den dömande verksamheten.</textBlock>
  </contentBlock>
  <contentBlock ix="674" page="0">
    <textBlock ix="0">Herr talman! Det är intressant att notera vilka som deltar i denna debatt i dag. Vi hade en debatt tidigare, och det var intressant att notera vilka som deltog då. Här finns inte någon representant för Ny demokrati när bedömningen av humanitära skäl i flyktingpolitiken skall diskuteras. Då smiter de undan, och då vill de inte vara med i kammaren.</textBlock>
  </contentBlock>
  <contentBlock ix="675" page="0">
    <textBlock ix="0">Vi har ett gemensamt ansvar i fråga om att förankra flyktingpolitiken och respekten för människor.</textBlock>
    <textBlock ix="1">Men det finns de som har utnyttjat olika situationer för att misskreditera flyktingpolitiken. Det är en självklarhet att tre invandrarministrar inte har kunnat klara av detta. Här måste till en bredare förankring i Sverige.</textBlock>
  </contentBlock>
  <contentBlock ix="676" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="677" page="0">
    <textBlock ix="0">8 §  Svar på interpellation 1992/93:95 om bistånd till Eritrea</textBlock>
  </contentBlock>
  <contentBlock ix="678" page="0">
    <textBlock ix="0">Anf. 72  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="679" page="0">
    <textBlock ix="0">Herr talman! Eva Johansson har frågat statsrådet</textBlock>
    <textBlock ix="1">Alf Svensson om han är beredd att medverka till att snarast införa ett återvändandestöd, t.ex. likt det tyska, för flyktingar från Eritra.</textBlock>
  </contentBlock>
  <contentBlock ix="680" page="0">
    <textBlock ix="0">Arbetsfördelningen inom regeringskansliet är så fördelat, att det är jag som skall besvara interpellationen.</textBlock>
  </contentBlock>
  <contentBlock ix="681" page="0">
    <textBlock ix="0">Återvandring och stöd till återvandring är frågor som sannolikt kommer att bli alltmer väsentliga i framtiden, bl.a. för att det finns en tydlig koppling till en aktiv biståndspolitik. Vid återuppbyggnaden av ett land kommer den stora kunskapsresurs som finns bland tidigare flyktingar att vara till stor hjälp om de väljer att återvända. Men även ur den enskilde flyktingens perspektiv kan stöd i samband med återvandring vara viktig.</textBlock>
  </contentBlock>
  <contentBlock ix="682" page="0">
    <textBlock ix="0">Inledningsvis vill jag redogöra för insatser som redan nu görs för att underlätta för återvandring.</textBlock>
    <textBlock ix="1">Detta sker inom ramen för flyktingpolitiken och har hittills inte kopplats till biståndspolitiken.</textBlock>
  </contentBlock>
  <contentBlock ix="683" page="0">
    <textBlock ix="0">En viktig del är att åtgärderna för invandrare här i landet är utformade på ett sådant sätt att det underlättar för den enskilde att återvända om han så önskar. Det kan t.ex. gälla insatser för att bevara och utveckla hemspråket och kulturarvet.</textBlock>
  </contentBlock>
  <contentBlock ix="684" page="0">
    <textBlock ix="0">En annan viktig beståndsdel är att stödja och hjälpa flyktingar med återresan. Enligt förordningen om bidrag till flyktingars resor från Sverige för bosättning i annat land får Indvandrarverket lämna bidrag för skäliga resekostnader samt för uppehälle under de första dygnen. Beloppet är för närvarande maximerat till 1 500 kr per person, men maximalt</textBlock>
    <textBlock ix="1">7 500 kr per familj. Vidare bör nämnas att</textBlock>
    <textBlock ix="2">Invandrarverket ekonomiskt stöder olika återvandringsprojekt, bl.a. Sociala Missionens återvändarprogram. Dessutom har Eritreanska</textBlock>
    <textBlock ix="3">Riksförbundet erhållit projektpengar till förberedelse av repatriering av eritreanska flyktingar. Det är viktigt att notera att samtliga stödåtgärder inte på något sätt omfattar asylsökande.</textBlock>
  </contentBlock>
  <contentBlock ix="685" page="0">
    <textBlock ix="0">Frågor om återvandring är föremål för översyn av den parlamentariska kommitté som regeringen tillsatt. I direktiven för denna nämns att förslag till en aktiv politik för frivillig repatriering bör läggas fram och att man i detta sammanhang bör överväga hur de åtgärder som vidtas i Sverige kan koordineras med det internationella utvecklingssamarbetet.</textBlock>
  </contentBlock>
  <contentBlock ix="686" page="0">
    <textBlock ix="0">Mellan den svenska regeringen och den etiopiska regeringen har -- inom ramen för det långsiktiga utvecklingssamarbetet -- diskuterats stödprogram för återvändande. Liknande samtal planeras med</textBlock>
    <textBlock ix="1">Eritrea.</textBlock>
  </contentBlock>
  <contentBlock ix="687" page="0">
    <textBlock ix="0">Biståndet till Eritrea uppgår under innevarande budgetår till totalt 43 miljoner kronor, varav 30</textBlock>
    <textBlock ix="1">miljoner i katastrofbistånd och resterande för insatser inom bl.a. energi och förvaltningssektorn.</textBlock>
  </contentBlock>
  <contentBlock ix="688" page="0">
    <textBlock ix="0">Avslutningsvis vill jag dock återigen betona att det för framtiden är mycket viktigt att sambandet mellan återvandrings- och biståndspolitik utvecklas.</textBlock>
  </contentBlock>
  <contentBlock ix="689" page="0">
    <textBlock ix="0">Anf. 73  EVA JOHANSSON (s):</textBlock>
  </contentBlock>
  <contentBlock ix="690" page="0">
    <textBlock ix="0">Herr talman! Först vill jag tacka invandrarministern för svaret. Jag tycker att det i många stycken är ett positivt svar i fråga om möjligheten att effektivt stödja Eritreas återuppbyggnad. Det är det som är utgångspunkten för min interpellation.</textBlock>
  </contentBlock>
  <contentBlock ix="691" page="0">
    <textBlock ix="0">Just i dag inleds den sista fasen i Eritreas kamp för självständighet. I dag inleds den folkomröstning som för första gången ger det eritreanska folket möjligheter att själva bestämma sin framtid. Det som händer i Eritrea är en seger för demokratin och folkrätten. Efter att i 30 år ha tvingats föra kampen med vapen kan eritreanerna nu använda röstsedeln.</textBlock>
  </contentBlock>
  <contentBlock ix="692" page="0">
    <textBlock ix="0">Den militära befrielsen skedde för snart två år sedan. På FN:s inrådan dröjde man med folkomröstningen. Det finns goda skäl för det.</textBlock>
    <textBlock ix="1">Eritrea är ett land utan demokratiska traditioner, med många som inte kan läsa och skriva och med ett folk som är utspritt som flyktingar i snart sagt alla hörn i världen. I ett sådant land tar det tid att förbereda en korrekt folkomröstning.</textBlock>
  </contentBlock>
  <contentBlock ix="693" page="0"/>
  <contentBlock ix="694" page="0">
    <textBlock ix="0">Så långt är allt gott och väl. Men vad den eritreanska regeringen hade väntat sig, och vad som hade varit rimligt, var att världen i övrigt omedelbart ställt upp för att stödja återuppbyggnadsarbetet. Kriget har lämnat efter sig ett sönderslaget land och mycket stora ekonomiska och sociala problem. Stödet har uteblivit eller i vart fall varit väldigt litet och halvhjärtat. ''Efter folkomröstningen'' eller ''Ni finns ju inte än som land'' har man fått till svar på frågorna om stöd.</textBlock>
  </contentBlock>
  <contentBlock ix="695" page="0">
    <textBlock ix="0">Även Sverige har svarat så när det gäller det viktiga långsiktiga biståndet. Vi har erbjudit i stort sett enbart katastrofhjälp genom enskilda hjälporganisationer och FN. Det är inget dåligt stöd, men det räcker inte. Den här inställningen har i onödan fördröjt en viktig utveckling av t.ex.</textBlock>
    <textBlock ix="1">kommunikationerna, jordbruket och utbildningsväsendet i Eritrea.</textBlock>
  </contentBlock>
  <contentBlock ix="696" page="0">
    <textBlock ix="0">Jag är glad över att invandrarministern tycks vara beredd att snabbt komma i gång med ett repatrieringsprogram värt namnet. Vid mina besök i Eritrea, i samtal med såväl regeringsföreträdare som andra, har denna fråga ständigt förts på tal.</textBlock>
    <textBlock ix="1">Om välutbildade eritreaner, som tvingades fly undan kriget och bosätta sig i Europa och USA, fick stöd för återvändandet, skulle det vara en effektiv form av bistånd.</textBlock>
  </contentBlock>
  <contentBlock ix="697" page="0">
    <textBlock ix="0">Det är också väldigt många av dem som tvingades fly som fått sin utbildning i asyllandet. De unga män och kvinnor som stannade och som borde ha fått utbilda sig tvingades i stället ut i kriget för självständighet. Därför saknas nu i stor utsträckning unga välutbildade i Eritrea. Det är därför dessa återvändandeprogram är så viktiga.</textBlock>
    <textBlock ix="1">De skulle snabbt ge viktig kompetens som saknas i dag och som man nu tvingas köpa utomlands. Det blir både dyrt och dåligt, och man blir dessutom beroende av utlandet.</textBlock>
  </contentBlock>
  <contentBlock ix="698" page="0">
    <textBlock ix="0">Nu förutskickar invandrarministern samtal med den eritreanska regeringen om stödprogram för återvändande. Det är bra. Det är minst lika angeläget när det gäller Eritrea som när det gäller</textBlock>
    <textBlock ix="1">Etiopien, där de redan är i gång.</textBlock>
  </contentBlock>
  <contentBlock ix="699" page="0">
    <textBlock ix="0">Nu vill jag fråga invandrarministern: När kommer sådana samtal i gång? Kan invandrarministern säga något om vad Sverige är berett att ställa upp med?</textBlock>
    <textBlock ix="1">När kan verksamheten -- för det är ändå den som är det viktiga -- med återvändande av kompetens och kunnande till Eritrea komma i gång? Jag menar att detta är oerhört angeläget och att det är bråttom.</textBlock>
  </contentBlock>
  <contentBlock ix="700" page="0">
    <textBlock ix="0">Eritrea har väntat väldigt länge på freden och självständigheten. Nu har de äntligen vunnit den.</textBlock>
    <textBlock ix="1">Jag tycker att Sverige skall göra allt vad som står i vår makt för att ge vårt stöd i arbetet med att vinna kampen över fattigdom och underutveckling.</textBlock>
  </contentBlock>
  <contentBlock ix="701" page="0">
    <textBlock ix="0">Anf. 74  Kulturminister BIRGIT FRIGGEBO</textBlock>
    <textBlock ix="1">(fp):</textBlock>
  </contentBlock>
  <contentBlock ix="702" page="0">
    <textBlock ix="0">Herr talman! Eva Johansson hade ställt frågan till</textBlock>
    <textBlock ix="1">Alf Svensson, men det är jag som svarar. Det var inte självklart vem av oss som skulle svara. Det kan vara oviktigt men det visar på en viss konflikt som finns här eller en brist på aktivitet. I Sverige har vi ju inte i någon särskilt hög grad ägnat oss åt den här verksamheten tidigare.</textBlock>
  </contentBlock>
  <contentBlock ix="703" page="0">
    <textBlock ix="0">Som jag redovisade i svaret finns möjligheter att ge en liten summa pengar för reskostnader samt för uppehälle under de första dygnen. Men någon substantiell hjälp på bred front har det inte varit fråga om.</textBlock>
  </contentBlock>
  <contentBlock ix="704" page="0">
    <textBlock ix="0">Jag har också i mitt svar redovisat att det är viktigt att flyktingpolitiken hårdare kopplas till att ge möjlighet till återvändande när fred har uppstått, när förtrycket lämnar landet, när diktatorer faller och liknande. Då hänger flyktingpolitiken också ihop med biståndspolitiken. Det är mycket viktigt att vi nu får en större aktivitet inom detta område.</textBlock>
    <textBlock ix="1">Detta skall den här kommittén bl.a. titta på.</textBlock>
  </contentBlock>
  <contentBlock ix="705" page="0">
    <textBlock ix="0">Jag sade också i svaret att inom ramen för det långsiktiga utvecklingssamarbetet, som huvudsakligen handläggs av</textBlock>
    <textBlock ix="1">Utrikesdepartementet, är avsikten att diskutera också stödprogram för återvändande från Sverige.</textBlock>
    <textBlock ix="2">Jag utgår ifrån att dessa diskussioner från UD:s sida kommer att tas upp när ledningsfunktionerna i</textBlock>
    <textBlock ix="3">Eritrea har klarnat mer.</textBlock>
  </contentBlock>
  <contentBlock ix="706" page="0">
    <textBlock ix="0">Låt mig också betyga betydelsen av återvändandet.</textBlock>
    <textBlock ix="1">Ofta har det ju varit en ung och ibland också en välutbildad elit som har lämnat hemländerna när det har uppstått kriser av olika slag. När jag reser runt i världen och besöker olika länder träffar jag ofta personer i ledande ställning, också inom politiken, i regeringsarbete och riksdagsarbete i dessa länder, som talar svenska därför att de under en viss period har haft skydd här i Sverige. När deras länder har frigjorts har de kunnat återvända.</textBlock>
    <textBlock ix="2">De har i högsta grad och substantiellt bidragit till återuppbyggandet av sina hemländer.</textBlock>
  </contentBlock>
  <contentBlock ix="707" page="0">
    <textBlock ix="0">Den fråga Eva Johansson här har ställt är därför inte någon liten fråga.</textBlock>
  </contentBlock>
  <contentBlock ix="708" page="0">
    <textBlock ix="0">Anf. 75  EVA JOHANSSON (s):</textBlock>
  </contentBlock>
  <contentBlock ix="709" page="0">
    <textBlock ix="0">Herr talman! Jag ställde en liknande fråga till biståndsministern för ungefär ett år sedan och fick svar av honom. Jag har ingenting emot att det är invandrarministern som svarar den här gången. Det viktiga är att vi får fram ett effektivt program för denna verksamhet.</textBlock>
  </contentBlock>
  <contentBlock ix="710" page="0">
    <textBlock ix="0">Biståndsministern menade redan då att detta borde utvecklas. Nu verkar det som om inte särskilt mycket har hänt. Jag kan konstatera att det vanliga stödet på 1 500 kr per person som bidrag till resan och den första tidens uppehälle inte räcker ifall man menar allvar med att detta skall vara en effektiv del av biståndssamarbetet.</textBlock>
  </contentBlock>
  <contentBlock ix="711" page="0">
    <textBlock ix="0">Det är klart att jag är litet nyfiken på varför det inte har kommit till stånd någonting annat. Har man inte sett denna viktiga koppling? Eller har man instämt i kören av människor från världens utvecklade länder som har sagt ''efter folkomröstningen''?</textBlock>
  </contentBlock>
  <contentBlock ix="712" page="0">
    <textBlock ix="0">Jag blir litet orolig när Birgit Friggebo säger att man först nu kan börja ta upp detta när ledningsfunktionerna i Eritrea har klarnat. Det finns en ledning. Den har funnits i två år. Det är en mycket kompetent ledning, som dessutom mycket väl vet vad den vill. Den har frågat efter det här stödet. Den har frågat världen i övrigt, FN och olika länder efter detta stöd, samma värld som har sagt till dem att vänta i två år med folkomröstningen. Det är egentligen bara det folkomröstningen gäller. Man skall inte utse en ny regering, det kommer sedan. Det finns alltså en ledning i Eritrea, inte tu tal om den saken.</textBlock>
  </contentBlock>
  <contentBlock ix="713" page="0">
    <textBlock ix="0">Det fördes en debatt för en stund sedan om flyktingpolitiken. Ifrån visst håll menade man att vi borde stödja flyktingmottagande i konflikternas närhet i stället för att ta folk hit till Sverige. Det finns väl anledning att föra den diskussionen, men jag kan inte ställa upp på att ersätta vår skyldighet att ta emot flyktingar, som behöver skydd, med ett stöd till flyktingförläggningar i andra länder. Jag skulle vilja påstå att ett bra flyktingmottagande här, där vi är beredda att ge utbildning och dela med oss av våra demokratiska traditioner, och av vår folkrörelsetradition, kan komma att bli en mycket viktig del av ett kommande återuppbyggnadsarbete t.ex. nu i Eritrea. Det gäller att snabbt finna en modell för att överföra denna kompetens till</textBlock>
    <textBlock ix="1">Eritrea. Jag vet att det finns många som är intresserade av det.</textBlock>
  </contentBlock>
  <contentBlock ix="714" page="0">
    <textBlock ix="0">Jag är glad över beskedet att invandrarministern ser kopplingen, men varför har det dröjt med åtgärderna?</textBlock>
  </contentBlock>
  <contentBlock ix="715" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="716" page="0">
    <textBlock ix="0">9 §  Svar på interpellation 1992/93:93 om arbetsmarknadsläget i Västsverige</textBlock>
  </contentBlock>
  <contentBlock ix="717" page="0">
    <textBlock ix="0">Anf. 76  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="718" page="0">
    <textBlock ix="0">Herr talman! Sten Östlund har frågat mig om jag anser att läget för industrin i de fyra västsvenska länen är särskilt allvarligt, om jag anser arbetslösheten i länen vara slöseri med mänskliga och ekonomiska resurser, vilka insatser jag är beredd att vidta och hur jag ställer mig till de förslag till åtgärder för ökad sysselsättning som länen presenterat.</textBlock>
  </contentBlock>
  <contentBlock ix="719" page="0">
    <textBlock ix="0">Jag är väl medveten om det besvärliga läget i västra</textBlock>
    <textBlock ix="1">Sverige. Tyvärr finns det stora problem i de flesta landsändar i dag, på grund av lång internationell lågkonjunktur samt mycket svåra sviter efter den inflations- och spekulationsekonomi som präglade</textBlock>
    <textBlock ix="2">1980-talet. Alla områden har sina specifika bekymmer. Sten Östlund har frågat mig om jag anser läget i västra Sverige vara särskilt allvarligt.</textBlock>
    <textBlock ix="3">Jag är benägen att hålla med om att den stora nedgången i betydande delar av industrin i västra</textBlock>
    <textBlock ix="4">Sverige är mycket oroande.</textBlock>
  </contentBlock>
  <contentBlock ix="720" page="0">
    <textBlock ix="0">Arbetsmarknadsläget är bekymmersamt i västra</textBlock>
    <textBlock ix="1">Sverige. De varsel som lagts, tyder på att situationen kommer att bli värre inom den närmaste framtiden. Länsarbetsnämndernas prognoser för västlänen visar att den närmaste framtiden blir bekymmersam. Exportindustrin kan dock förväntas öka sin produktion och småningom anställa arbetskraft.</textBlock>
  </contentBlock>
  <contentBlock ix="721" page="0">
    <textBlock ix="0">Regering och riksdag har under de senaste årens lågkonjunktur anslagit mycket stora pengar till arbetsmarknadspolitiken. Det är långt mer än vid något tidigare tillfälle. Som bekant är det</textBlock>
    <textBlock ix="1">Arbetsmarknadsstyrelsen som har att fördela till länen de medel som regering och riksdag ställer till förfogande. Under innevarande budgetåret har nästan 6 miljarder kronor tilldelats Göteborgs- och</textBlock>
    <textBlock ix="2">Bohus län, Älvsborgs län, Skaraborgs län samt</textBlock>
    <textBlock ix="3">Hallands län för arbetsmarknadspolitiska åtgärder.</textBlock>
    <textBlock ix="4">För förvaltningskostnader har länen fått ca 500</textBlock>
    <textBlock ix="5">miljoner kronor.</textBlock>
  </contentBlock>
  <contentBlock ix="722" page="0">
    <textBlock ix="0">Dessutom har regeringen nyligen fattat beslut om ytterligare regionalpolitiska medel till länsstyrelserna i västra Sverige. Göteborgs- och</textBlock>
    <textBlock ix="1">Bohus län samt Älvsborgs län har tilldelats 7</textBlock>
    <textBlock ix="2">miljoner kronor vardera. Skaraborgs län fick 8</textBlock>
    <textBlock ix="3">miljoner kronor och Hallands län tilldelades 2</textBlock>
    <textBlock ix="4">miljoner kronor i samma beslut. Regeringen fattade beslut om medlen just för att stödja länen i den strukturförändring de står inför. Av innestående länsanslag på sammanlagt 40 miljoner kronor, tilldelades västlänen merparten. Detta understryker att regeringen är väl medveten om det besvärliga läget i landsdelen. Pengarna kan användas till glesbygdsstöd, lokaliseringsbidrag och projektverksamhet. Under beredningen av besluten hölls täta kontakter med representanter från länen.</textBlock>
  </contentBlock>
  <contentBlock ix="723" page="0">
    <textBlock ix="0">För att komma till rätta med den svåra situationen i västra Sverige liksom i övriga delar av landet, är det avgörande att svensk industri kan behålla och ta till vara nuvarande goda konkurrensläge. Även den offentliga sektorn kan på ett bättre sätt i det korta perspektivet stå för fler arbetstillfällen med ett ansvarsfullt tvåårsavtal. Det är i sammanhanget ytterst väsentligt att ansvarsfulla tvåårsavtal kommer till stånd över hela arbetsmarknaden.</textBlock>
  </contentBlock>
  <contentBlock ix="724" page="0">
    <textBlock ix="0">Anf. 77  STEN ÖSTLUND (s):</textBlock>
  </contentBlock>
  <contentBlock ix="725" page="0">
    <textBlock ix="0">Herr talman! Jag tackar arbetsmarknadsministern för svaret. I de fyra västsvenska länen var vid årsskiftet över 60 000 personer arbetslösa, och över</textBlock>
    <textBlock ix="1">46 000 personer var sysselsatta i arbetsmarknadspolitiska åtgärder. Sedan dess har säkerligen antalet berörda personer inte blivit färre, tvärtom har det nog ökat. Arbetslösheten tillsammans med budgetunderskottet är det enda som i nuvarande läge stadigt ökar i vårt land och i vår landsända.</textBlock>
  </contentBlock>
  <contentBlock ix="726" page="0">
    <textBlock ix="0">Bara i min egen hemkommun Göteborg var i januari 19 000 människor öppet arbetslösa, och</textBlock>
    <textBlock ix="1">10 000 människor var sysselsatta i arbetsmarknadspolitiska åtgärder. Antalet varsel ligger på fortsatt hög nivå.</textBlock>
  </contentBlock>
  <contentBlock ix="727" page="0">
    <textBlock ix="0">I Länsarbetsnämndens vårrapport beräknas arbetslösheten under hösten stiga till ca 9 % i länet, efter att ha passerat en topp på 10 % under sommaren. Siffrorna är förfärande. Det är siffror som vi över huvud taget inte kunde tänka oss för fyra till fem år sedan, knappast ens i Norrbottens län eller Västerbottens län.</textBlock>
  </contentBlock>
  <contentBlock ix="728" page="0">
    <textBlock ix="0">I ett förslag som gått såväl till regeringen som till kommunen i Göteborg har Socialdemokraterna och LO-distriktet beräknat arbetslöshetens kostnader enbart i Göteborg till ca 4 miljarder kronor. Det utgör lågt räknat ca 130 000 kr per person. Det finns som bekant beräkningar som visar att varje arbetslös kan kosta uppåt 170 000 kr per år.</textBlock>
  </contentBlock>
  <contentBlock ix="729" page="0">
    <textBlock ix="0">Om vi räknar med samma kostnad för de ca 106 000</textBlock>
    <textBlock ix="1">personer som vid årsskiftet stod utanför den ordinarie arbetsmarknaden i de fyra länen, får vi fram att arbetslösheten bara i de fyra västsvenska länen uppgår till mellan 20 och 25 miljarder kronor.</textBlock>
    <textBlock ix="2">Det är alltså stora belopp som det rör sig om. Kan arbetsmarknadsministern dela uppfattningen att detta är ett gigantiskt slöseri med pengar och med människors vilja att arbeta och förmåga att försörja sig själva? Jag vill minnas att jag ställde frågan även i min interpellation.</textBlock>
  </contentBlock>
  <contentBlock ix="730" page="0">
    <textBlock ix="0">Som jag påvisat i min interpellation finns i de fyra länen en fjärdedel av Sveriges industriella kapacitet. En stor del av nedgången bedöms som oåterkallelig, särskilt i verkstadsindustrin, eftersom den industrin är särskilt ''tung'' i Västsverige.</textBlock>
  </contentBlock>
  <contentBlock ix="731" page="0">
    <textBlock ix="0">Arbetsmarknadsministern tycks nu dela min uppfattning att nedgången i de fyra länens industri, med dess stora betydelse för svensk export, är särskilt allvarlig. När så är fallet, vill jag ställa frågan: Har regeringen någon strategi för att vända utvecklingen, utöver den allmänna skattesänkningsfilosofin gentemot företagen, vilken hitintills varit förhärskande inom regeringen, men som bevisligen inte haft de effekter som regeringen hoppats på? Jag är orolig därför att det i kompletteringspropositionen inte ens finns en bilagedel från Näringsdepartementet.</textBlock>
    <textBlock ix="1">Det är utomordentligt illavarslande.</textBlock>
  </contentBlock>
  <contentBlock ix="732" page="0">
    <textBlock ix="0">Jag är fullt medveten om att vi nu börjar närma oss den nivå då det fortfarande är meningsfullt att bedriva arbetsmarknadspolitiska åtgärder. Det går att pressa något mer, men i längden går det naturligtvis inte att klara en uppbromsning av ökningen av arbetslösheten bara med arbetsmarknadspolitiska åtgärder. Det måste till, arbetsmarknadsministern, åtgärder och insatser från arbetsmarknadsministerns kolleger, insatser som gör att man kan vända utvecklingen i industrin och får fart på den.</textBlock>
  </contentBlock>
  <contentBlock ix="733" page="0">
    <textBlock ix="0">Krisläget för ekonomin i den offentliga sektorn, landsting och kommuner slår hårt i många av länens kommuner. De indragningar som har skett har naturligtvis drabbat våra kommuner likaväl som alla andra. Indragningen av de 7,5 miljarder kronorna var ett hårt slag.</textBlock>
  </contentBlock>
  <contentBlock ix="734" page="0">
    <textBlock ix="0">I den motion som vi västsvenskar skrev med anledning av budgetpropositionen beräknade vi konsekvenserna till 14 000 anställda personer som riskerade att förlora sina arbeten i våra fyra län, eftersom det inte i kommunerna och landstingen finns budgetmedel till deras löner. Det finns anledning befara att den siffran kan vara än högre i dag för den offentliga sektorn i de fyra länen.</textBlock>
  </contentBlock>
  <contentBlock ix="735" page="0">
    <textBlock ix="0">Arbetsmarknadsministern sade i sitt svar att han har förhoppningar om att man skall kunna bromsa upp den pågående utvecklingen i den offentliga sektorn och att man kanske t.o.m. skall kunna sysselsätta fler människor. Jag undrar vilken strategi regeringen har för att bromsa avgången och för att de som nu får lämna den offentliga sektorn skall kunna finna andra arbeten? Var kan dessa arbeten tänkas finnas för oss i Västsverige?</textBlock>
  </contentBlock>
  <contentBlock ix="736" page="0">
    <textBlock ix="0">Anf. 78  INGVAR JOHNSSON (s):</textBlock>
  </contentBlock>
  <contentBlock ix="737" page="0">
    <textBlock ix="0">Herr talman! Jag tycker att arbetsmarknadsministerns svar är allmänt och saknar förslag om hur regeringen tänker ta itu med den svåra arbetslösheten. Västsverige drabbas naturligtvis, som alla andra regioner, av regeringens politik. Vi drabbas av höga räntor, av de orimligt hårda nedskärningarna i kommunerna och av den alltför hårda åtstramningen av konsumtionen.</textBlock>
  </contentBlock>
  <contentBlock ix="738" page="0">
    <textBlock ix="0">Västsverige drabbas dessutom extra hårt av arbetslöshet på grund av vår industristruktur.</textBlock>
    <textBlock ix="1">Nedskärningarna inom främst bilindustrin har som bekant skickat ut tusentals människor i arbetslöshet.</textBlock>
  </contentBlock>
  <contentBlock ix="739" page="0">
    <textBlock ix="0">Vi socialdemokrater i Västsverige inser att de flesta av våra problem måste lösas i samarbete. Vi har därför gemensamma program och här i riksdagen gemensamma motioner om satsning på utbildning, forskning, näringspolitik, miljö, investeringar i vägar, järnvägar och annat.</textBlock>
  </contentBlock>
  <contentBlock ix="740" page="0">
    <textBlock ix="0">Västsverige måste ges förutsättningar att dels utveckla den industri som finns, dels skapa ett mer allsidigt näringsliv. Då duger inte regeringens snåla satsning på infrastruktur, och då duger inte den snåla behandling som regeringen har gett våra högskolor.</textBlock>
  </contentBlock>
  <contentBlock ix="741" page="0">
    <textBlock ix="0">I min valkrets norra Älvsborg står nu hela 18 000</textBlock>
    <textBlock ix="1">personer utanför den reguljära arbetsmarknaden.</textBlock>
    <textBlock ix="2">Det är mer än dubbelt så mycket som vid den förra lågkonjunkturen i början av 80-talet. Då duger det naturligtvis inte heller att regeringen minskar anslagen för arbetsmarknadsinsatser i länet.</textBlock>
  </contentBlock>
  <contentBlock ix="742" page="0">
    <textBlock ix="0">Fyrstadsområdet, där jag bor, har nu utomordentligt stora svårigheter. Jag vill ändå säga att det samtidigt finns möjligheter, därför att det finns en utomordentligt högstående teknisk kompetens. Därför finns det också optimism mitt i bekymren.</textBlock>
  </contentBlock>
  <contentBlock ix="743" page="0">
    <textBlock ix="0">Den nya bil som Saab visade i går är ett fint exempel på den framstående tekniska kompetens som finns i fyrstadsområdet. Den har alla förutsättningar att bli en succé och därmed att rädda många jobb i regionen.</textBlock>
  </contentBlock>
  <contentBlock ix="744" page="0">
    <textBlock ix="0">Tyvärr är regeringens politik ett hinder i arbetet med att ytterligare utveckla denna kompetens och att skapa förnyelse. När kraftfulla insatser skulle behövas, väljer regeringen, som vi har talat om flera gånger tidigare, att missgynna vår högskola.</textBlock>
    <textBlock ix="1">Man satsar alldeles för litet på infrastruktur, och man väljer att avveckla näringspolitiken.</textBlock>
  </contentBlock>
  <contentBlock ix="745" page="0">
    <textBlock ix="0">Därför är fyrstadsregionen nu på väg mot en mycket hög arbetslöshet. Till hösten riskerar ca</textBlock>
    <textBlock ix="1">20 % av arbetskraften att stå utan jobb. Därför måste regionen få ökade resurser för att komma i gång med ombyggnader av järnvägar och vägar, och högskolan måste växa.</textBlock>
  </contentBlock>
  <contentBlock ix="746" page="0">
    <textBlock ix="0">Jag skulle vilja fråga: Är det nu igen så att de stora högskolorna skall ha de flesta av de platser som anvisas i kompletteringsbudgeten?</textBlock>
  </contentBlock>
  <contentBlock ix="747" page="0">
    <textBlock ix="0">Resurserna för arbetsmarknadsutbildning måste öka ytterligare.</textBlock>
  </contentBlock>
  <contentBlock ix="748" page="0">
    <textBlock ix="0">Jag skulle också vilja ta upp statens ansvar för jobben i rollen som arbetsgivare. Teli i Vänersborg och Postverket i Trollhättan är exempel på detta.</textBlock>
    <textBlock ix="1">Vid Teli arbetar man nu för att rädda så många jobb som möjligt. Där finns företag som vill satsa på ny teknik med i bilden. Televerket måste nu snabbt ställa upp och underlätta sådana satsningar. Men det är lika viktigt att regeringen inte fortsätter att smita ifrån sitt ansvar genom att gömma sig bakom</textBlock>
    <textBlock ix="2">Televerket.</textBlock>
  </contentBlock>
  <contentBlock ix="749" page="0">
    <textBlock ix="0">Postverket har planer på att lägga ner postsorteringen i Trollhättan och därmed skicka ut ytterligare 80 personer i arbetslöshet. Jag tycker att arbetsmarknadsministern borde ha en mening och medverka till att stoppa sådana ytterligare påspädningar av den redan höga arbetslösheten.</textBlock>
  </contentBlock>
  <contentBlock ix="750" page="0">
    <textBlock ix="0">Jag tycker sammanfattningsvis att regeringens insatser för att skapa jobb på både kort och lång sikt är otillräckliga. Tyvärr finns det inte heller några tecken, vare sig i kompletteringsbudgeten eller i</textBlock>
    <textBlock ix="1">Börje Hörnlunds svar, på att regeringen inser allvaret i situationen. De arbetslösa får nu betala ett mycket högt pris för regeringens passivitet.</textBlock>
  </contentBlock>
  <contentBlock ix="751" page="0">
    <textBlock ix="0">Det värsta är att misstanken alltmer uppkommer, att regeringen på något sätt håller på att ge upp ambitionen att Sverige skall ha en industri som bygger på högteknologi. Det talas så mycket om låglöneområde, för att klara konkurrens och annat.</textBlock>
    <textBlock ix="1">Jag skulle därför vilja fråga arbetsmarknadsministern: Avser regeringen i fortsättningen att arbeta för att Sveriges industri faktiskt skall kunna bygga på den högteknologi som finns utvecklad?</textBlock>
  </contentBlock>
  <contentBlock ix="752" page="0">
    <textBlock ix="0">Anf. 79  LISBET CALNER (s):</textBlock>
  </contentBlock>
  <contentBlock ix="753" page="0">
    <textBlock ix="0">Herr talman! Ett jobb, en lägenhet och att inte behöva oroa sig för framtiden -- det är vad vi längtar efter. Det säger några ungdomar i en tidningsintervju. Är det för mycket begärt, frågar de oss politiker. Nej, säger jag, det är en mycket rimlig önskan från ungdomar i Sverige i dag.</textBlock>
  </contentBlock>
  <contentBlock ix="754" page="0">
    <textBlock ix="0">Den rekordhöga arbetslösheten är ett allvarligt hot mot folkhälsan, konstaterar en doktor i socialmedicin. Det finns stora och konstaterade risker för att i arbetslöshetens spår skall följa ohälsa, allt från självmord, ångest och oro till stress, höjt blodtryck och ökad alkoholkonsumtion.</textBlock>
  </contentBlock>
  <contentBlock ix="755" page="0">
    <textBlock ix="0">Har arbetsmarknadsministern funderat på hur den person mår som drabbas av arbetslösheten?</textBlock>
  </contentBlock>
  <contentBlock ix="756" page="0">
    <textBlock ix="0">Jag läste om Albin, som kände sig arbetslös ända in i själen. Han berättade om vreden, besvikelsen och hopplösheten, om ledan som smög sig på, men också om tankarna på en ljusare framtid som infann sig efter en tid, när han hade passerat de olika stadierna.</textBlock>
  </contentBlock>
  <contentBlock ix="757" page="0">
    <textBlock ix="0">Här är det regeringen, med Börje Hörnlund i spetsen, som har ett mycket stort ansvar.</textBlock>
  </contentBlock>
  <contentBlock ix="758" page="0">
    <textBlock ix="0">Börje Hörnlunds svar på Sten Östlunds fråga om vilka insatser arbetsmarknadsministern tänker göra i Västsverige för att människor skall få jobb lämnar inte någon större vägledning därvidlag, varken för ungdomarna eller för Albin, varken i Västsverige eller någon annanstans i landet.</textBlock>
  </contentBlock>
  <contentBlock ix="759" page="0">
    <textBlock ix="0">Börje Hörnlund visar en viss förståelse och sympati för att det är bekymmersamt, och det är måhända ett vackert drag. Men det räcker inte.</textBlock>
  </contentBlock>
  <contentBlock ix="760" page="0">
    <textBlock ix="0">Det räcker inte heller med svaret att exportindustrin förväntas öka sin produktion och så småningom anställa arbetskraft. Om jag minns rätt, går ca 20 % av produktionen på export, och 80 %</textBlock>
    <textBlock ix="1">är inhemsk efterfrågan.</textBlock>
  </contentBlock>
  <contentBlock ix="761" page="0">
    <textBlock ix="0">Enligt kompletteringspropositionen skall regeringen dra in 46 miljarder kronor i privat konsumtion. Det kan inte bli så många jobb -- eller hur?</textBlock>
  </contentBlock>
  <contentBlock ix="762" page="0">
    <textBlock ix="0">Vidare säger Börje Hörnlund att regering och riksdag har anslagit mycket stora pengar till arbetsmarknadspolitiken, långt mer än vid något tidigare tillfälle. Tänk att jag minns den sången!</textBlock>
    <textBlock ix="1">Det kommer jag ihåg att Thorbjörn Fälldin sade på sin tid också.</textBlock>
  </contentBlock>
  <contentBlock ix="763" page="0">
    <textBlock ix="0">Vilken slutsats skall man dra av det? Jo, jag -- och många med mig -- drar slutsatsen att borgerliga regeringar för en felaktig ekonomisk politik, som gör att människor blir arbetslösa och att företagen inte törs investera. Resultatet blir att arbetslösheten kostar 15 % av statens totala utgifter, ungefär 100 miljarder svenska kronor.</textBlock>
  </contentBlock>
  <contentBlock ix="764" page="0">
    <textBlock ix="0">I går vid presentationen av kompletteringspropositionen sade finansministern att det är arbetslinjen som gäller. Från vilket datum gäller den, arbetsmarknadsministern?</textBlock>
  </contentBlock>
  <contentBlock ix="765" page="0">
    <textBlock ix="0">Nästan 48 000 människor står utanför den ordinarie arbetsmarknaden i Göteborgs och Bohus län. Mot slutet av året beräknas 25 % av byggnadsarbetarna vara utan jobb. I Strömstad går varannan byggnadsarbetare utan jobb. I Uddevalla kommer drygt 20 % att vara arbetslösa efter nedläggningen av Volvofabriken och fönsterfabriken.</textBlock>
    <textBlock ix="1">Arbetslösheten bland metallarbetarna kommer att vara över 40 %. I Lysekil, med sina 15 400</textBlock>
    <textBlock ix="2">invånare, är 7,5 % öppet arbetslösa. Räknar man åtgärder av olika slag, är det 1 900 personer som står utanför den ordinarie arbetsmarknaden.</textBlock>
  </contentBlock>
  <contentBlock ix="766" page="0">
    <textBlock ix="0">I Dagens Nyheter i går skriver Börje Hörnlund att regeringen satsar sammanlagt 46 miljarder kronor mot arbetslösheten. Det är mycket pengar, och många ställer sig frågan om de inte kunde användas bättre och effektivare.</textBlock>
  </contentBlock>
  <contentBlock ix="767" page="0">
    <textBlock ix="0">Kommunförbundet har räknat ut att en helårsarbetande privatanställd med en lön på</textBlock>
    <textBlock ix="1">175 000 kr ger en inkomst till staten på 129 300 kr.</textBlock>
    <textBlock ix="2">Att det blir så mycket beror på att arbetsgivaravgiften också är inräknad. En person med arbetslöshetskassa kostar, förutom det personliga lidandet, 84 300 kr. Den som lever på socialbidrag kostar samhället 62 600 kr.</textBlock>
  </contentBlock>
  <contentBlock ix="768" page="0">
    <textBlock ix="0">En arbetslös kostar alltså stat och kommun i genomsnitt 200 000 kr om året. Det är en hygglig årsinkomst för den som har ett heltidsjobb.</textBlock>
  </contentBlock>
  <contentBlock ix="769" page="0">
    <textBlock ix="0">Var finns de offensiva och framåtsyftande förslagen och besluten för tillväxt som ger människor riktiga jobb?</textBlock>
  </contentBlock>
  <contentBlock ix="770" page="0">
    <textBlock ix="0">Ett erkännande vill jag ändå ge regeringen och</textBlock>
    <textBlock ix="1">Börje Hörnlund, och det gäller satsningen på utbildning, som vi socialdemokrater anser är såväl nödvändig som en mycket klok insats för framtiden.</textBlock>
  </contentBlock>
  <contentBlock ix="771" page="0">
    <textBlock ix="0">Kvar står dock att den ordinarie arbetsmarknaden måste bli större. AMS är säkert en bra arbetsgivare, men jag tycker ändå inte att dess ersättningslista skall vara den största i landet.</textBlock>
  </contentBlock>
  <contentBlock ix="772" page="0">
    <textBlock ix="0">Håller Börje Hörnlund med mig om att det är rimligt av våra ungdomar i Västsverige att begära att få ett jobb och en lägenhet och att slippa oroa sig för framtiden? Tala om för oss västgötar, göteborgare, hallänningar och bohuslänningar hur regeringen skall infria denna rimliga begäran från ungdomarna. Hur vill arbetsmarknadsministern skapa framtidstro hos de enligt</textBlock>
    <textBlock ix="1">Länsarbetsnämndens prognos snart 40 000</textBlock>
    <textBlock ix="2">arbetslösa i Göteborgs och Bohus län? I går, den 22</textBlock>
    <textBlock ix="3">april, var det 47 350 människor som stod utanför den ordinarie arbetsmarknaden i Göteborgs och</textBlock>
    <textBlock ix="4">Bohus län.</textBlock>
  </contentBlock>
  <contentBlock ix="773" page="0">
    <textBlock ix="0">Anf. 80  BRITT BOHLIN (s):</textBlock>
  </contentBlock>
  <contentBlock ix="774" page="0">
    <textBlock ix="0">Herr talman! Lisbet Calner sade många kloka ord, men hon glömde det viktigaste: Även dalslänningar vill ha svar på de väsentliga frågor som hon framställde till arbetsmarknadsministern.</textBlock>
  </contentBlock>
  <contentBlock ix="775" page="0">
    <textBlock ix="0">I Dalsland befinner vi oss just nu i ett sådant läge att ingen egentligen kan presentera några lösningar för hur vi på sikt skall ta oss ur den helt nattsvarta utveckling som vi nu befinner oss i. Den utvecklingen för oss bara längre och längre ned.</textBlock>
  </contentBlock>
  <contentBlock ix="776" page="0">
    <textBlock ix="0">En av grunderna för den dystra utvecklingen är naturligtvis att vi är så starkt beroende av bilindustrin och dess underleverantörer. För oss är det just nu ett oöverstigligt problem att ingen i regeringen eller här i Riksdagshuset tar på allvar vad vi just nu genomlever och är på väg in i. Om vi tycker -- Ingvar Johnsson ställde tidigare en fråga om det -- att vi kan undvara den svenska bilindustrin och den tekniska kompetens som finns bland underleverantörer och andra kan vi fortsätta att rycka på axlarna åt detta. Om vi inte tycker det får ni nu hjälpa oss i Dalsland. Det är inte bara vårt bekymmer, utan det är hela Sveriges bekymmer, om den svenska underleverantörsbranschen fullständigt slås ut.</textBlock>
  </contentBlock>
  <contentBlock ix="777" page="0">
    <textBlock ix="0">Jag tycker också att det är viktigt att vi med olika medel försöker komma till rätta med arbetslösheten -- självfallet är det det. Men vi måste gå litet djupare än så. Vi måste fundera noga över hur vi skall hantera denna så viktiga bransch, som just nu är på väg att fullständigt slås ut. Det är branschprogram, industripolitik och näringspolitik som behövs -- det är inte något slags icke-politik, som den vi har varit med om hittills.</textBlock>
  </contentBlock>
  <contentBlock ix="778" page="0">
    <textBlock ix="0">Utöver bilindustrin och underleverantörsbranschen finns det också en annan bransch som är ytterst viktig för dalslänningarna, och det är turismen och de arbetstillfällen och den utveckling för bygden som den innebär. Där har vi ett annat jättestort problem -- Dalslands kanal. Det är ett nationellt intresse och inte bara ett Dalslandsintresse. Men hittills har Dalslandskommunerna,</textBlock>
    <textBlock ix="1">Värmlandskommunerna och landstinget på egen hand fått stå för driftskostnaderna och ensamma fått bära de bördor som det innebär att hålla den i gång ekonomiskt. När det är en sådan pärla för hela</textBlock>
    <textBlock ix="2">Sverige borde också hela Sverige vara med och se till att kanalen kan leva vidare. Det är ännu ett stort sorgebarn för oss.</textBlock>
  </contentBlock>
  <contentBlock ix="779" page="0">
    <textBlock ix="0">Man skulle kunna gå in kommunvis -- område för område, företag för företag -- och relatera hur eländigt det ser ut och räkna upp vad som borde göras eller vad som skulle kunna förbättra situationen. Jag kan inte stå här som någon besserwisser och säga: Om vi bara gör exakt så här så löser vi alla problem i Dalsland över en natt. Det är omöjligt. Men jag är alldeles övertygad om att vi genom ett antal åtgärder skulle kunna få utvecklingen på rätt väg. Det är de åtgärderna jag efterlyser -- desperat och med stor ödmjukhet. Det problem som vi just nu står inför kan inte någon tycka att det är roligt att raljera med eller på minsta sätt negligera.</textBlock>
  </contentBlock>
  <contentBlock ix="780" page="0">
    <textBlock ix="0">Låt mig ta ett annat exempel på hur fel det kan bli.</textBlock>
    <textBlock ix="1">I Bengtsfors kommun finns det ett företag som tidigare var Volvoägt och som är ett typiskt underleverantörsföretag. Det företaget har kommunen hjälpt, egentligen långt utöver sin förmåga. Alla kommuninvånare har ställt upp ekonomiskt och med uppoffringar för att hjälpa detta företag att utvecklas gynnsamt och positivt.</textBlock>
    <textBlock ix="2">Trots det har företaget nu varslat 100 anställda om uppsägning. I just det skedet har Centern som parti genom sin företrädare i Arbetsrättskommittén, f.d.</textBlock>
    <textBlock ix="3">riksdagsledamoten Ingvar Karlsson i Bengtsfors, gått ut med att företaget skall få större möjligheter att självt plocka ut vilka man vill bli av med. Det är vad tidningsrubrikerna i Bengtsfors handlar om just nu.</textBlock>
  </contentBlock>
  <contentBlock ix="781" page="0">
    <textBlock ix="0">Vad är det för märkvärdig, destruktiv debatt som ni i Centern på det sättet drar i gång i stället för att prata om det som är viktigt? Vems intressen är det ni företräder när de mest utsatta -- de arbetslösa eller de som har ett arbete men kan bli av med det i morgon -- råkar illa ut så fort regeringen lägger fram en proposition eller så fort en borgerlig partiföreträdare lägger fram ett förslag i en kommitté eller liknande? Det tycker jag är mycket märkligt, och det fordrar en förklaring. Det är många dalslänningar som vill ha en förklaring till det, inte minst kommunalpolitikerna hemma i</textBlock>
    <textBlock ix="1">Dalsland.</textBlock>
  </contentBlock>
  <contentBlock ix="782" page="0">
    <textBlock ix="0">Centern har ett väldigt starkt fäste just i Dalsland.</textBlock>
    <textBlock ix="1">Jag har ibland funderat över när den stora revolten från de borgerliga kommunalpolitikerna skall komma. Om Börje Hörnlund hade varit med på somliga möten i somliga kommunalhus i</textBlock>
    <textBlock ix="2">Dalslandskommuner tror jag att han hade fått höra ett och annat om detta.</textBlock>
  </contentBlock>
  <contentBlock ix="783" page="0">
    <textBlock ix="0">Är det inte nu dags, arbetsmarknadsministern, att regeringen försöker samla ihop sig -- jag tänker då på alla ministrar och departement -- till ett</textBlock>
    <textBlock ix="1">Dalslandsprogram som anger vad man vill göra för</textBlock>
    <textBlock ix="2">Dalsland och hur man vill att Dalsland skall utvecklas i dag, i morgon och på litet längre sikt?</textBlock>
  </contentBlock>
  <contentBlock ix="784" page="0">
    <textBlock ix="0">Om det nu inte är någon i regeringskansliet som direkt bryr sig om Dalsland -- det har vi blivit smärtsamt medvetna om -- skulle man väl ändå kunna bry sig om de nationella tillgångar som finns i Dalsland och som är viktiga för oss alla. Vi har faktiskt inte råd att undvara dem, Börje Hörnlund.</textBlock>
  </contentBlock>
  <contentBlock ix="785" page="0">
    <textBlock ix="0">Anf. 81  LENA KLEVENÅS (s):</textBlock>
  </contentBlock>
  <contentBlock ix="786" page="0">
    <textBlock ix="0">Herr talman! Även jag vill tacka för svaret. Jag har viss förståelse för att arbetsmarknadsministern kan tycka att vi socialdemokrater från norra Älvsborg är överambitiösa när tre av oss deltar i den här debatten, men för oss finns det ingen viktigare politisk fråga än att se till att människor får arbete, och rätten till arbete är nu så hotad -- speciellt i vårt län.</textBlock>
  </contentBlock>
  <contentBlock ix="787" page="0">
    <textBlock ix="0">Arbetslösheten slår nya rekord, och varje dag förlorar vi i Sverige 500 arbetsplatser. I vårt långa län har vi Dalsland, som Britt Bohlin har pratat om,</textBlock>
    <textBlock ix="1">Trollhättan och Vänersborg, som Ingvar Johnsson har talat om, men även Mittenälvsborg med</textBlock>
    <textBlock ix="2">Alingsås, Lerum, Herrljunga och Vårgårda, som är mina hemtrakter.</textBlock>
  </contentBlock>
  <contentBlock ix="788" page="0">
    <textBlock ix="0">Mycket är sagt om orsakerna till den svenska krisen, men jag undrar om vi inte har förbisett en sak: Vår jakt på effektivisering och produktivitetsökning har, tror jag, drivits för långt inom vissa sektorer. Vi har delat in våra kommuner i resultatenheter och gett varje enhet i uppgift att minska sina kostnader. Vi har satt i gång att interndebitera inom kommunerna, vilket ibland har lett till att vi har lastat över kostnaderna på en annan förvaltning eller en annan budget. Resultatet för samhället som helhet har blivit mycket dåligt.</textBlock>
  </contentBlock>
  <contentBlock ix="789" page="0">
    <textBlock ix="0">Det tydligaste exemplet är när kommunerna rationaliserar genom att avskeda personal. Om en kommun i den situation som vi nu befinner oss i avskedar en person betyder detta mestadels att hon eller han blir arbetslös och så småningom tvingas att leva på socialbidrag. Detta gör att efterfrågan minskar ytterligare. Det problem vi nu har i ekonomin är en efterfrågekris, och det löser man inte genom ytterligare besparingar. Dessutom förlorar kommunen den arbetsinsats som den avskedade tidigare gjorde.</textBlock>
  </contentBlock>
  <contentBlock ix="790" page="0">
    <textBlock ix="0">Inom Älvsborgs läns landsting riskerar 400 att sägas upp under 1993. En stor majoritet av dessa är kvinnor. Är det möjligen vårdnadsbidraget som skall bli deras nya inkomst, eller hur tänker sig arbetsmarknadsministern att kvinnor i framtiden skall få sin utkomst?</textBlock>
  </contentBlock>
  <contentBlock ix="791" page="0">
    <textBlock ix="0">Alla partier vill satsa på den s.k. infrastrukturen.</textBlock>
    <textBlock ix="1">Jag tycker ibland att vi har en alldeles för snäv definition av detta begrepp. Infrastruktur är inte bara vägar och järnvägar, även om det naturligtvis också är viktigt. Det är allt det som behövs för att hålla ett samhälle i gång. Vi borde räkna in skolor och barn- och äldreomsorg i detta begrepp.</textBlock>
    <textBlock ix="2">Dessutom visar SKTF i en färsk rapport att satsningar inom vård och omsorg och inom utbildning ger den största sysselsättningsökningen.</textBlock>
  </contentBlock>
  <contentBlock ix="792" page="0">
    <textBlock ix="0">Den ökade satsning på utbildning som regeringen föreslår i kompletteringspropositionen är mycket välkommen. Ett problem som man också måste komma till rätta med är det bristande intresse för tekniska utbildningar som framför allt flickor visar.</textBlock>
  </contentBlock>
  <contentBlock ix="793" page="0">
    <textBlock ix="0">Statistik visar att antalet sökande till tekniska gymnasieutbildningar minskar för fjärde året i rad.</textBlock>
    <textBlock ix="1">Något radikalt måste göras om Sverige skall fortsätta att vara en framgångsrik industrination.</textBlock>
    <textBlock ix="2">Har arbetsmarknadsministern några tankar om detta?</textBlock>
  </contentBlock>
  <contentBlock ix="794" page="0">
    <textBlock ix="0">I mina hemtrakter, Mittenälvsborg, har arbetslösheten nått oanade höjder. Vi är speciellt hårt drabbade av nedgången i byggandet, eftersom vi har en stor andel av arbetskraften just i byggämnesindustrin. Osäkerheten om vilka regler som skall gälla för finansieringen gör att byggverksamheten inte kommer i gång.</textBlock>
    <textBlock ix="1">Regeringen måste ge klara besked. Såväl individer som byggföretag måste få möjlighet att planera långsiktigt.</textBlock>
  </contentBlock>
  <contentBlock ix="795" page="0">
    <textBlock ix="0">Det finns några enstaka ljuspunkter. Det ROT-</textBlock>
    <textBlock ix="1">program som riksdagen beslutade om var mycket välkommet. Jag efterlyser dock stimulansåtgärder för att man verkligen skall få i gång ROT-projekten i större omfattning. Finns det några sådana planer?</textBlock>
  </contentBlock>
  <contentBlock ix="796" page="0">
    <textBlock ix="0">Jag vill avsluta med att lyfta fram ett förslag till investeringsstöd på ett mycket försummat område, nämligen vatten- och avloppsledningar i kommunerna. Det råder inget tvivel om att utbytestakten i ledningsnätet måste öka.</textBlock>
    <textBlock ix="1">Naturvårdsverket har begärt att kommunerna skall arbeta fram förnyelseplaner och rullande åtgärdsprogram. Men det händer ändå alltför litet i kommunerna, och viljan att höja taxorna för reinvesteringar i näten är svag. Naturvårdsverket,</textBlock>
    <textBlock ix="2">Vatten- och Avloppsverksföreningen samt</textBlock>
    <textBlock ix="3">Kommunförbundet anser att det krävs stimulans för att takten skall ökas, särskilt i mindre och glesbefolkade kommuner. Det senare beror delvis på skillnaden i ledningslängd per invånare.</textBlock>
    <textBlock ix="4">Kostnaderna blir för höga.</textBlock>
  </contentBlock>
  <contentBlock ix="797" page="0">
    <textBlock ix="0">Genom att man stimulerar till reinvesteringar i ledningsnätet åstadkommer man arbetstillfällen för såväl anläggningsarbetare som industriarbetare, samtidigt som man gör en klok investering på ett område som hittills varit mycket försummat.</textBlock>
  </contentBlock>
  <contentBlock ix="798" page="0">
    <textBlock ix="0">Jag vill avsluta med att fråga: Kan arbetsmarknadsministern tänka sig att medverka till någon form av stimulansåtgärder för detta ändamål?</textBlock>
  </contentBlock>
  <contentBlock ix="799" page="0">
    <textBlock ix="0">Anf. 82  BERNDT EKHOLM (s):</textBlock>
  </contentBlock>
  <contentBlock ix="800" page="0">
    <textBlock ix="0">Herr talman! Ja, arbetsmarknadsministern, det börjar bli jobbigt nu. Jag är den sjätte talaren och kön kunde vara lång, men det är fredag eftermiddag. Men det är nog ännu jobbigare för en stackars arbetslös människa, som kanske har varit arbetslös i tre månader. Han börjar fundera över om han har något självförtroende, vem han är, varför ingen frågar efter honom och vad han har för framtid.</textBlock>
  </contentBlock>
  <contentBlock ix="801" page="0">
    <textBlock ix="0">Ungdomar som har fått en utbildning kommer ut till ett samhälle där man säger att de inte behövs, att det inte finns någon användning för dem. Vad har en sådan ung människa för framtid?</textBlock>
  </contentBlock>
  <contentBlock ix="802" page="0">
    <textBlock ix="0">Det är alltså individer som döljer sig bakom de höga arbetslöshetstalen. Varje arbetslös är mycket viktig. Det är en människa av kött och blod. Jag vill ändå drista mig till att ge några siffror från min del av Älvsborg -- södra Älvsborg. Det är ett märkligt län som har två valkretsar. I hela Älvsborg var den totala arbetslösheten den 19 april 11,5 %. Den öppna arbetslösheten var 6 %. Den 19 april var det</textBlock>
    <textBlock ix="1">16 000 människor i hela Älvsborg -- norra och södra -- som inte hade något arbete.</textBlock>
  </contentBlock>
  <contentBlock ix="803" page="0">
    <textBlock ix="0">När vi lämnade över regeringsmakten till de borgerliga var arbetslösheten hälften så stor. Den var för stor också då, men den har under den borgerliga regeringens tid fördubblats.</textBlock>
  </contentBlock>
  <contentBlock ix="804" page="0">
    <textBlock ix="0">Prognoserna i vårt län talar om att det i augusti kommer att vara en total arbetslöshet på 13,5 %</textBlock>
    <textBlock ix="1">och en öppen arbetslöshet på 9 %. En sista prognos som jag helst inte skulle vilja nämna, men jag måste göra det, talar om att den öppna arbetslösheten våren 1994 kan överstiga 10 %. Läget är alltså dystert. Det finns inget ljus i tunneln.</textBlock>
  </contentBlock>
  <contentBlock ix="805" page="0">
    <textBlock ix="0">I min länsdel, södra Älvsborg, är visserligen situationen inte lika allvarlig som i norra. Men den är självfallet allvarlig. Tekoindustrin har gått i botten. Den kan inte komma längre ner.</textBlock>
    <textBlock ix="1">Byggnadsindustrin tycks vara utan botten. Där har man en arbetslöshet på ungefär 25 % och en prognos på 40 %. Att vår postorderindustri i</textBlock>
    <textBlock ix="2">Boråstrakten -- som brukar öka sin försäljning i lågkonjunkturer, eftersom folk köper billigare på det sättet -- inte ökar sin försäljning utan minskar den är ett tecken i skyn på hur illa ställt det är.</textBlock>
    <textBlock ix="3">Därmed visas det tydligt att situationen är utomordentlig allvarlig.</textBlock>
  </contentBlock>
  <contentBlock ix="806" page="0">
    <textBlock ix="0">Landsting och kommuner förlorar, som ni hörde, arbetstillfällen. Det är förfärligt många jobb som vi aldrig kommer att få igen.</textBlock>
  </contentBlock>
  <contentBlock ix="807" page="0">
    <textBlock ix="0">I södra Älvsborg finns det också många invandrare.</textBlock>
    <textBlock ix="1">De finns säkert även i de andra delarna, men vi har en ganska invandrartät struktur. Det finns dessutom många kvinnor som sitter väldigt illa till.</textBlock>
  </contentBlock>
  <contentBlock ix="808" page="0">
    <textBlock ix="0">Jag ringde till Länsarbetsnämnden i går för att informera mig om en del saker. Då sades det att det inte kommer några ytterligare pengar till</textBlock>
    <textBlock ix="1">Länsarbetsnämnden i kompletteringspropositionen. Jag blev väldigt överraskad. De pengar som nu finns räcker ungefär till att sätta en tredjedel av de arbetslösa i åtgärder.</textBlock>
    <textBlock ix="2">Visst har regeringen ett ansvar när man kraftigt drar ner stödet till kommunerna. Det är fråga om enorma miljardbelopp. Tidigare var det 7,5</textBlock>
    <textBlock ix="3">miljarder. Nu är det ännu mer. Det är en rundgång som slutar med att vi i stället får betala ut arbetslöshetsersättning och socialbidrag.</textBlock>
  </contentBlock>
  <contentBlock ix="809" page="0">
    <textBlock ix="0">Byggpolitiken har blivit lika med byggstopp.</textBlock>
    <textBlock ix="1">Näringspolitiken har blivit lika med att det inte skall föras någon sådan. Den ekonomiska politiken har i alltför stor utsträckning blivit lika med åtstramning. Detta kan inte vara rätt, Börje</textBlock>
    <textBlock ix="2">Hörnlund. Det behövs andra insatser. Det behövs en aktiv statlig näringspolitik, som innebär att man vågar ge sig in i de svåra branschfrågorna och vågar peka på utvecklingsmöjligheter. Det behövs ingen</textBlock>
    <textBlock ix="3">Per Westerberg som talar om att det inte skall föras någon näringspolitik. Det behövs satsningar på olika åtgärder. En åtgärd som har givit alldeles för litet utdelning är utbildningsvikariaten. Där behövs det göras mycket. I vår bygd, som är underförsörjd när det gäller utbildning, behövs det naturligtvis stora utbildningssatsningar.</textBlock>
  </contentBlock>
  <contentBlock ix="810" page="0">
    <textBlock ix="0">Jag vill fråga arbetsmarknadsministern: Hur kan det komma sig att jag, när jag ringer till min länsarbetsnämnd, får beskedet att det inte blir några ytterligare pengar till Länsarbetsnämnden i kompletteringspropositionen? Vad har den frågan för svar? Vad kan arbetsmarknadsministern säga när det gäller åtgärder för att hjälpa invandrarna och kvinnorna att få arbete?</textBlock>
  </contentBlock>
  <contentBlock ix="811" page="0">
    <textBlock ix="0">Anf. 83  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="812" page="0">
    <textBlock ix="0">Herr talman! Det är ett visst problem när sex personer ställer frågor och jag har en sjättedel av tiden för att svara på dessa. Men jag vill inleda med att säga att det inte finns någon viktigare uppgift än att arbeta för att vi så snart det bara går skall komma tillbaka till en fullgod ordinarie arbetsmarknad.</textBlock>
  </contentBlock>
  <contentBlock ix="813" page="0">
    <textBlock ix="0">Jag tror faktiskt att vi är eniga om att var och en skall försörja sig själv. Jag är övertygad om att ingen tror att jag på egen hand klarar av den internationella lågkonjunkturen.</textBlock>
  </contentBlock>
  <contentBlock ix="814" page="0">
    <textBlock ix="0">Det handlar också om vissa hemmalagade problem.</textBlock>
    <textBlock ix="1">Vi måste väl litet till mans erkänna att det inte blev riktigt bra i slutet av 80-talet. Då fanns spekulationsekonomin, som gör att den nuvarande regeringen löser in flera tiotals miljarder kronor.</textBlock>
    <textBlock ix="2">Det handlar om affärer som alla är gjorda före regeringsskiftet.</textBlock>
  </contentBlock>
  <contentBlock ix="815" page="0">
    <textBlock ix="0">Jag anklagar inte den tidigare regeringen, men jag vill bestämt säga att den nuvarande regeringen inte regerade när spekulationen och inflationen pågick som mest.</textBlock>
  </contentBlock>
  <contentBlock ix="816" page="0">
    <textBlock ix="0">Sedan vill jag dela upp frågan i två delar. För det första har företagen som jobbar med export aldrig i modern tid haft så bra kostnadsläge. Det beror på sänkta arbetsgivaravgifter, avsevärda produktivitetsökningar, låg sjukfrånvaro och kronkursen. Det är oerhört bra bäddat i det avseendet. Det här faller dock inte ut till fullo förrän den internationella konjunkturen kommer tillbaka. Vi har hopp om ett flertal länder, medan det t.ex. ser litet värre ut i Tyskland. Vi hoppas att de har en inneboende styrka och får ett starkare läge under en längre tid så att de orkar ta tag i sina problem.</textBlock>
  </contentBlock>
  <contentBlock ix="817" page="0">
    <textBlock ix="0">För det andra gäller det budgetunderskottet. Jag tycker inte att det är att leka med. Om vi tar med underskotten i de två fonderna på mitt område --</textBlock>
    <textBlock ix="1">arbetsmarknadsfonden och lönegarantifonden --</textBlock>
    <textBlock ix="2">börjar det nästa budgetår att röra sig om 250</textBlock>
    <textBlock ix="3">miljarder kronor, eller över 60 000 på var och en arbetande, som ges ut men inte tas in. Jag vet inte om det budskapet innebär en så stark åtstramning.</textBlock>
    <textBlock ix="4">Bara räntan på detta budgetunderskott kommer nästnästa budgetår att vara 25 miljarder kronor, som då måste finansieras på något sätt. Jag ser det som ett stort gemensamt intresse att vi orkar ta oss samman även i besparingspolitiken.</textBlock>
  </contentBlock>
  <contentBlock ix="818" page="0">
    <textBlock ix="0">Det är bra om besparingarna faller ut när konjunkturen blir litet bättre. I paketet i år finns besparingar som kommer 1995, 1996 och framöver.</textBlock>
    <textBlock ix="1">Det är ett budskap som jag också har hört många ledande socialdemokrater komma med. Problemet med Socialdemokraterna i dag är att de mörkar besparingar. Så har ett parti aldrig någonsin gjort i</textBlock>
    <textBlock ix="2">Sveriges riksdag. Hemligheten skall väl inom kort tas fram till beskådande.</textBlock>
  </contentBlock>
  <contentBlock ix="819" page="0">
    <textBlock ix="0">Det här med att visa långsiktigt, betyder en hel del för ränteläget. Ränteläget måste ner. Då skapas investeringar och möjligheter att klara mycket skuldtyngda företag.</textBlock>
  </contentBlock>
  <contentBlock ix="820" page="0">
    <textBlock ix="0">Jag vill också ta upp frågan om avtalsrörelsen, som berör det stora näringslivet och det stora skeendet.</textBlock>
    <textBlock ix="1">Jag har tidigare sagt, bl.a. i LO-tidningen, att jag t.ex. tycker att Handelsanställda och arbetsgivarorganisationerna inom handeln har tagit ett bra ansvar genom att teckna avtal fram t.o.m.</textBlock>
    <textBlock ix="2">första kvartalet 1995. Det ger en säkerhet i planeringen. Kan andra avtalsområden komma efter på samma sätt kommer det att betyda många nya jobb i stället för förlorade jobb, och det är viktigt.</textBlock>
  </contentBlock>
  <contentBlock ix="821" page="0">
    <textBlock ix="0">Arbetsmarknadspolitiken är viktig på kort sikt.</textBlock>
    <textBlock ix="1">Året som ligger framför oss är nog det mest bekymmersamma året. Därför har det lagts fram ett paket som, om man ställer upp på alla platser med utbildning m.m., sammantaget gäller nästan</textBlock>
    <textBlock ix="2">440 000 människor. I det här sammanhanget fick vi t.o.m. några små erkännande ord. Det är mer än 10</textBlock>
    <textBlock ix="3">% av arbetskraften. Har någon socialdemokratisk regering gjort halva den satsningen? Om ni är ärliga får ni nog erkänna att vi i alla fall har viljan. Jag tycker att man skall vara ärlig i Sveriges riksdag.</textBlock>
  </contentBlock>
  <contentBlock ix="822" page="0">
    <textBlock ix="0">På infrastrukturens område är det nu fråga om en fyrdubbling jämfört med de socialdemokratiska åren.</textBlock>
  </contentBlock>
  <contentBlock ix="823" page="0">
    <textBlock ix="0">Ingvar Johnsson tog upp frågan om de mindre skolorna. Han vet så väl att jag verkligen vill bredda verksamheten vid de mindre högskolorna.</textBlock>
    <textBlock ix="1">Det har också blivit en mängd nya platser i mindre högskolor. Jag vill icke betrakta den processen som avslutad. För första gången har vi också fått viss forskningsanknytning.</textBlock>
  </contentBlock>
  <contentBlock ix="824" page="0">
    <textBlock ix="0">Anf. 84  INGVAR JOHNSSON (s):</textBlock>
  </contentBlock>
  <contentBlock ix="825" page="0">
    <textBlock ix="0">Herr talman! Jag fick inget svar på den fråga som jag tyckte var mest central, nämligen frågan om regeringen är på väg att ge upp kampen för att landet skall drivas vidare genom att vi har en industri som även fortsättningsvis skall bygga på hög teknologi.</textBlock>
  </contentBlock>
  <contentBlock ix="826" page="0">
    <textBlock ix="0">Sedan till frågan om högskolorna. Regeringen gick häromdagen ut med ett pressmeddelande som visade att årets resultat var 30 miljoner kronor till</textBlock>
    <textBlock ix="1">Lund och 3 miljoner till vår högskola. I</textBlock>
    <textBlock ix="2">kompletteringspropositionen står det ingenting om fördelningen. Under de två år som har gått sedan regeringsskiftet har jag lärt mig att varje gång regeringen avviserar pengar till högskolan men inte gör någon fördelning, håller regeringen fortfarande på och slåss om huruvida det skall bli några pengar till de små högskolorna eller inte. Jag önskar centerpartisterna i regeringen lycka till i kampen mot Per Unckel. Det är mycket viktigt att man i områden med mindre högskolor får möjligheter att utvecklas.</textBlock>
  </contentBlock>
  <contentBlock ix="827" page="0">
    <textBlock ix="0">Börje Hörnlund säger att vi nu har sänkt kostnaderna så mycket i industrin. Jag kan ta ytterligare ett exempel med den förträffliga bil, som jag talade om för en stund sedan. Det är klart att det sänker kostnaden. Men om man skall bli framgångsrik kan man inte bara leva på export, som</textBlock>
    <textBlock ix="1">Lisbet Calner antydde om den inhemska konsumtionen. Människorna i det här landet måste också ha råd att köpa de produkter som svensk industri plockar fram och som är av god kvalitet.</textBlock>
    <textBlock ix="2">Den extrema åtstramning som man nu gör av konsumtionen kommer att vara ett hinder i arbetet med att skapa flera jobb. Jag tycker att det är synd.</textBlock>
  </contentBlock>
  <contentBlock ix="828" page="0">
    <textBlock ix="0">Det finns många områden på vilka den här regeringen har fattat beslut som direkt motverkar stimulans av den tekniska utvecklingen. Varför lade ni exempelvis ner den verkstadstekniska delegationen? Det är ett beslut som är ett direkt sabotage emot de ansträngningar som görs för att t.ex. höja kompetensen hos underleverantörerna till bilindustrin.</textBlock>
  </contentBlock>
  <contentBlock ix="829" page="0">
    <textBlock ix="0">I dag går regeringen ut till de arbetslösa och säger att de skall starta eget. Det kan vara en lösning för någon. Man kan emellertid inte få låna pengar för att starta ett nytt företag. Inte ens regeringens egna råd duger för att hjälpa dem som har drabbats av arbetslöshet.</textBlock>
  </contentBlock>
  <contentBlock ix="830" page="0">
    <textBlock ix="0">Anf. 85  STEN ÖSTLUND (s):</textBlock>
  </contentBlock>
  <contentBlock ix="831" page="0">
    <textBlock ix="0">Herr talman! Jag skulle vilja instämma i vad Börje</textBlock>
    <textBlock ix="1">Hörnlund sade om att avtalsrörelsen är viktig. Jag är glad över att Börje Hörnlund tog uppgörelsen på handelsområdet som ett exempel. Jag hoppas att</textBlock>
    <textBlock ix="2">Börje Hörnlund också talar om det här för direktörerna i SAF när han i sin egenskap av minister träffar dem. Jag tror väl att arbetsmarknadsministern träffar dem litet då och då.</textBlock>
  </contentBlock>
  <contentBlock ix="832" page="0">
    <textBlock ix="0">I dagens samhälle finns det röster som menar att de fackliga organisationerna skulle vara det största hotet mot ökad sysselsättning och en bättre utveckling. Det är häpnadsväckande och rent ut sagt hutlöst gentemot de fackliga organisationerna.</textBlock>
    <textBlock ix="1">Vilka var det som tog sitt ansvar i samband med</textBlock>
    <textBlock ix="2">Rehnbergavtalet? Jag vet att Centerpartiet och</textBlock>
    <textBlock ix="3">Börje Hörnlund ställde upp på idén med</textBlock>
    <textBlock ix="4">Rehnbergavtalet. Det sitter emellertid åtminstone två partier i den nuvarande regeringen som kallade det för ''lekstuga'' och ''flum'' att hålla på att försöka komma till rätta med problemen på arbetsmarknaden och med inflationen. Det blev en uppgörelse, där de fackliga organisationerna verkligen tog sitt stora ansvar för framtiden och för att komma till rätta med inflationen. Det är de beredda att göra även nu. Det är på tiden att deras motpart inser detta och slutar förneka dem rätten att teckna avtal.</textBlock>
  </contentBlock>
  <contentBlock ix="833" page="0"/>
  <contentBlock ix="834" page="0">
    <textBlock ix="0">Som ministern säger är det mycket som kommer upp, när det är många som ställer frågor. En fråga som ministern ändå borde ha svarat på ställdes av</textBlock>
    <textBlock ix="1">Berndt Ekholm: Kommer det några nya pengar till våra län? Det kan behövas. Vi tackar för de extra pengarna till regionalpolitiken. Åtminstone är länsstyrelsen i mitt hemlän ganska nöjd. Även om ni prutade 3 miljoner, blev det i alla fall 7 miljoner.</textBlock>
  </contentBlock>
  <contentBlock ix="835" page="0">
    <textBlock ix="0">Men blir det några nya pengar till arbetsmarknadspolitiken? Finns det mer pengar?</textBlock>
    <textBlock ix="1">Sanningen är ju den, Börje Hörnlund, att det anslås mindre pengar i kompletteringspropositionen till arbetsmarknadspolitiken än vad som anslogs i budgetpropositionen -- det anslogs i varje fall inte mer pengar i kompletteringspropositionen. Jag skulle vilja ha en förklaring av arbetsmarknadsministern, en allmängiltig förklaring och också en som är viktig för våra fyra län. Hur kommer alla dessa nya platser till och hur uppstår de nya effekterna? Var är de 46 miljarderna som arbetsmarknadsministern skrev om i Dagens</textBlock>
    <textBlock ix="2">Nyheter i går?</textBlock>
  </contentBlock>
  <contentBlock ix="836" page="0">
    <textBlock ix="0">Anf. 86  LISBET CALNER (s):</textBlock>
  </contentBlock>
  <contentBlock ix="837" page="0">
    <textBlock ix="0">Herr talman! Nej, Börje Hörnlund, ni regerade inte när spekulationsekonomin var som värst. Men såvitt jag kan minnas reagerade ni inte heller i någon större utsträckning. Hur var det med oppositionens ansvar på den tiden, det ansvar som regeringen med så stor inlevelse kräver av oppositionen i dag?</textBlock>
  </contentBlock>
  <contentBlock ix="838" page="0">
    <textBlock ix="0">Så över till tjatet om besparingar, som man nu för tiden av någon underlig anledning kallar för nedskärningar. Börje Hörnlund sade att vi skulle vara ärliga, men inte skapar de 11,9 miljarderna några fler jobb.</textBlock>
  </contentBlock>
  <contentBlock ix="839" page="0">
    <textBlock ix="0">Börje Hörnlund säger i sitt svar till Sten Östlund att även den offentliga sektorn kan på ett bättre sätt i det korta perspektivet stå för fler arbetstillfällen med ett ansvarsfullt tvåårsavtal. Mycket intressant, måste man säga. Vid kompletteringspropositionens presentation i går sades det av såväl finansministern som statsministern att den offentliga verksamheten skall saneras. Har det kommit in ohyra i den gemensamma sektorn? Är det Anticimex som skall tillkallas? Så associerade jag när jag hörde detta uttryck, som kanske inte är det mest lyckade. Vad skall ni sanera härnäst?</textBlock>
  </contentBlock>
  <contentBlock ix="840" page="0">
    <textBlock ix="0">Vad är det som gäller? Skall det anställas fler människor i kommuner och landsting, eller har arbetsmarknadsministern några förslag som kan ge kommunerna resurser, så att de inte behöver avskeda de 80 000 personer som de nu måste avskeda till följd av den förda politiken?</textBlock>
  </contentBlock>
  <contentBlock ix="841" page="0">
    <textBlock ix="0">För Göteborgs och Bohus läns del är det ca 4 400</textBlock>
    <textBlock ix="1">personer som riskerar att förlora sina jobb i kommuner och landsting, trots att behoven av deras insatser kvarstår. Nog är det en konstig politik alltid, inte minst med tanke på vad jag i mitt tidigare inlägg sade om kostnaderna för arbetslösheten. Vill arbetsmarknadsministern var vänlig att bringa litet reda i vad som skall ske?</textBlock>
    <textBlock ix="2">Kommer den offentliga sektorn att stå för fler arbetstillfällen, eller är det kompletteringspropositionens prognoser om minskad offentlig verksamhet som gäller?</textBlock>
  </contentBlock>
  <contentBlock ix="842" page="0">
    <textBlock ix="0">Anf. 87  BRITT BOHLIN (s):</textBlock>
  </contentBlock>
  <contentBlock ix="843" page="0">
    <textBlock ix="0">Herr talman! Tiden är knapp, arbetsmarknadsministern. Men det hade ju varit fint om det hade funnits med en enda liten mening om Älvsborgs län eller t.o.m. om Dalsland. Det hade varit fantastiskt.</textBlock>
  </contentBlock>
  <contentBlock ix="844" page="0">
    <textBlock ix="0">Jag skall ta upp en sak som arbetsmarknadsministern berörde i sitt inlägg. Det handlar om hur budgetunderskottet bara på arbetsmarknadsministerns område tar sig uttryck i form av bördor för den arbetande befolkningen.</textBlock>
    <textBlock ix="1">Underskottet är för närvarande 60 000 kr per arbetande. Med en väldigt enkel huvudräkningsoperation finner man att med allt färre arbetande ökar detta underskott. Det är tämligen katastrofalt för var och en som lämnar arbetslivet för att i stället höra till dem som berörs av underskottet när det gäller arbetsmarknadspolitiskt stöd, a-kassa osv.</textBlock>
  </contentBlock>
  <contentBlock ix="845" page="0">
    <textBlock ix="0">Regeringen företrädare talar ofta om mörkläggning och att vi socialdemokrater hemlighåller våra sparförslag. Den hemligheten delar vi med hela svenska folket, förutom regeringen. Om människor får arbete och betalar skatt, kan de vara med och dela bördan. Då lättar situationen betydligt för oss allihop. Så enkelt är det med den hemligheten. Vi har försökt att inte knussla med denna hemlighet, utan vi har vid många tillfällen försökt att ge både ord och bild åt den.</textBlock>
  </contentBlock>
  <contentBlock ix="846" page="0">
    <textBlock ix="0">När det gäller arbetsmarknadspolitiken blir det litet konstigt om man från regeringens och arbetsmarknadsministerns sida går ut och säger att vi socialdemokrater aldrig någonsin har lyckats ta fram så många arbetsmarknadspolitiska åtgärder eller satsningar i infrastruktur som regeringen nu har gjort. Nej, det beror på att det aldrig någonsin under någon socialdemokratisk regering fanns så många arbetslösa att ta fram arbetsmarknadspolitiska åtgärder till. Det var vi väldigt glada för. Vi strävade åt andra hållet, arbetsmarknadsministern, och det var det som var vitsen.</textBlock>
  </contentBlock>
  <contentBlock ix="847" page="0">
    <textBlock ix="0">De 44000 människor som nu finns i arbetsmarknadspolitiska åtgärder leder mig ofelbart in på tanken på de 400 000 jobb som</textBlock>
    <textBlock ix="1">Thorbjörn Fälldin skulle fixa, men som han i stället tog bort. Sedermera tillskapade den socialdemokratiska regeringen under 80-talet</textBlock>
    <textBlock ix="2">400 000 riktiga jobb. Det tycker jag är någonting att framhålla.</textBlock>
  </contentBlock>
  <contentBlock ix="848" page="0">
    <textBlock ix="0">När det återigen gäller underleverantörerna tror jag att vi skall få god hjälp och goda förutsättningar genom en bättre konjunktur. Men problemet är att under tiden medan vi väntar på att detta skall slå igenom för de svenska företagen, slås de ut. Den dagen det vänder kommer det inte att finnas några kvar, arbetsmarknadsministern. Hjälp oss innan det är för sent.</textBlock>
  </contentBlock>
  <contentBlock ix="849" page="0">
    <textBlock ix="0">Anf. 88  BERNDT EKHOLM (s):</textBlock>
  </contentBlock>
  <contentBlock ix="850" page="0">
    <textBlock ix="0">Herr talman! Arbetsmarknadsministern! Någon sade att tiden är knapp. Det är den förvisso. Men framför allt är tiden knapp för att man skall kunna komma till rätta med det svåra problemet med arbetslösheten, som vi diskuterar i dag.</textBlock>
  </contentBlock>
  <contentBlock ix="851" page="0">
    <textBlock ix="0">Visst fanns det problem under 80-talet. Men det fritar ju inte på något sätt regeringen från att nu ta sitt ansvar. Regeringen försöker visserligen, men man har inte det rätta handlaget för att lyckas med sina insatser. Det var mycket som var riktigt i det som Börje Hörnlund sade om företagen, exportläget och kostnadsläget, men vi skall inte glömma att det är en misslyckad borgerlig politik som har lett till att kronkursen har fallit -- för att inte använda konstiga ord.</textBlock>
  </contentBlock>
  <contentBlock ix="852" page="0">
    <textBlock ix="0">Arbetsmarknadsministern sade att vi skall ha tillbaka en fullgod arbetsmarknad. Det är klart att vi socialdemokrater ställer oss bakom detta. Det har tidigare talats om sanering, och för att man skall lyckas med att skapa en fullgod arbetsmarknad borde nog den ohyra som finns inom regeringen saneras. Jag tänker då inte på arbetsmarknadsministern, utan på en del andra kolleger, t.ex. Per Westerberg, som jag apostroferade i mitt förra inlägg. Med den politik som Per Westerberg gör sig till tolk för -- dvs. att man inte skall föra någon näringspolitik -- blir följden mycket allvarlig. Det kan jag se i mina hembygder när det bl.a. gäller dagens tekopolitik.</textBlock>
    <textBlock ix="1">Man måste ta näringspolitiken på allvar, men det gör faktiskt inte regeringen.</textBlock>
  </contentBlock>
  <contentBlock ix="853" page="0">
    <textBlock ix="0">Regeringen skryter gärna med sina infrastruktursatsningar. Den socialdemokratiska regeringen föreslog 100 miljarder efter sommaren</textBlock>
    <textBlock ix="1">1991. Vad föreslår den borgerliga regeringen? Jo,</textBlock>
    <textBlock ix="2">100 miljarder. Det är varken fråga om en fördubbling eller en fyrdubbling.</textBlock>
  </contentBlock>
  <contentBlock ix="854" page="0">
    <textBlock ix="0">Jag tror att regeringen säkert försöker, men man är inte konsekvent i sitt arbete. Olika delar i regeringen strävar åt olika håll. Man kan inte driva politik på det sättet. Regeringen måste uppträda samlat. Jag vill upprepa den fråga som åtminstone två av oss här har ställt: Hur ligger det till med kompletteringspropositionen och stödet till länsarbetsnämnderna? Den frågan måste få ett svar.</textBlock>
  </contentBlock>
  <contentBlock ix="855" page="0">
    <textBlock ix="0">Anf. 89  LENA KLEVENÅS (s):</textBlock>
  </contentBlock>
  <contentBlock ix="856" page="0">
    <textBlock ix="0">Herr talman! Jag lade särskilt märke till en sak i arbetsmarknadsministerns svar. Det var att var och en skall försörja sig själv.</textBlock>
  </contentBlock>
  <contentBlock ix="857" page="0">
    <textBlock ix="0">Situationen är nu sådan att 70 000--80 000</textBlock>
    <textBlock ix="1">människor inom kommun och landsting riskerar att rationaliseras bort inom de närmaste åren. Det är en oerhört allvarlig prognos. Men det verkar som om den högst prioriterade frågan för regeringens politik när det gäller kvinnorna är vårdnadsbidraget.</textBlock>
  </contentBlock>
  <contentBlock ix="858" page="0">
    <textBlock ix="0">Jag fick ju inte svar på någon av mina frågor, vilket jag har en viss förståelse för. Det är därför som jag helt kort upprepar dem.</textBlock>
  </contentBlock>
  <contentBlock ix="859" page="0">
    <textBlock ix="0">Min första fråga var: Tycker arbetsmarknadsministern att vårdnadsbidraget är ett bra sätt för var och en att försörja sig själv?</textBlock>
  </contentBlock>
  <contentBlock ix="860" page="0">
    <textBlock ix="0">Min andra fråga var: Hur skall man få ungdomar att satsa på teknik? För fjärde året i rad minskar andelen ungdomar som väljer tekniska linjer på gymnasiet. Om Sverige skall fortsätta att vara en industrination är detta förhållande mycket allvarligt.</textBlock>
  </contentBlock>
  <contentBlock ix="861" page="0">
    <textBlock ix="0">Min tredje fråga var: Finns det några stimulansåtgärder för att få i gång ROT-</textBlock>
    <textBlock ix="1">programmen? Det var bra att riksdagen fattade beslut om ROT, men det kommer inte i gång. Finns det några planer på sådana åtgärder?</textBlock>
  </contentBlock>
  <contentBlock ix="862" page="0">
    <textBlock ix="0">Det som jag slutligen skulle vilja ha besked om gäller frågan om VA-ledningarna. Det krävs någonting för att kommunerna skall få i gång utbytestakten. Ledningsnäten för vatten och avlopp har underhållits mycket dåligt.</textBlock>
  </contentBlock>
  <contentBlock ix="863" page="0">
    <textBlock ix="0">Utbytestakten är i dag så låg att rören inte byts oftare än vart trehundrade år. De håller normalt inte längre än i hundra år. När det gäller vissa material håller de inte längre än i åttio år.</textBlock>
    <textBlock ix="1">Reinvesteringarna skulle ha bekostats med avgifter på VA-taxan, men hittills har kommunpolitikerna varit mycket ovilliga att höja dessa taxor för att investera i de här näten. Anledningen är att kostnaderna drabbar konsumenterna.</textBlock>
    <textBlock ix="2">Kommunpolitikerna har därför varit ovilliga att höja dessa kostnader.</textBlock>
  </contentBlock>
  <contentBlock ix="864" page="0">
    <textBlock ix="0">I dag uppgår investeringarna till knappt 2,5</textBlock>
    <textBlock ix="1">miljarder per år. För att få en rimlig nivå borde det vara möjligt att öka dem med minst 20 %. Det finns en viss orättvisa i systemet, eftersom tätbefolkade orter har betydligt kortare ledningssträckor per invånare än de glest befolkade. Dessa ledningsnät går oftast sönder genom påverkan utifrån, eftersom vatten ofta rinner lättare i dräneringsdikena än i marken runt omkring. Eftersom marken är sur, fräts ledningarna sönder.</textBlock>
  </contentBlock>
  <contentBlock ix="865" page="0">
    <textBlock ix="0">Eftersom tillverkningen av dessa ledningar är inhemsk, oavsett om det är cement- eller plastledningar, tycker jag att det skulle vara ett utmärkt projekt dels för att skapa jobb i produktionen, dels för att anlägga och byta ut dessa ledningar.</textBlock>
  </contentBlock>
  <contentBlock ix="866" page="0">
    <textBlock ix="0">Anf. 90  FÖRSTE VICE TALMANNEN:</textBlock>
  </contentBlock>
  <contentBlock ix="867" page="0">
    <textBlock ix="0">Jag ber att få erinra om att denna interpellation handlar om arbetsmarknadsläget i Västsverige, och att det inte är en interpellation om arbetsmarknadsläget över huvud taget.</textBlock>
  </contentBlock>
  <contentBlock ix="868" page="0">
    <textBlock ix="0">Anf. 91  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="869" page="0">
    <textBlock ix="0">Herr talman! Jag skall svara på frågan om tekniska utbildningar. Min övertygelse är att dessa måste bli mer lättillgängliga. Därmed vill jag understryka den roll som också mindre högskolor har att spela när det gäller betydelsen för den regionala utvecklingen.</textBlock>
  </contentBlock>
  <contentBlock ix="870" page="0">
    <textBlock ix="0">Kompletteringsbudgetens anslag till länsarbetsnämnder belöper på 37 606 000 000, varav en del avsätts till Arbetsmarknadsfonden, arbetslivsutveckling och utbildningsvikariat.</textBlock>
    <textBlock ix="1">Därför blir det många åtgärder. Jag har sedan överfört pengar till jättesatsningen på utbildningens område.</textBlock>
  </contentBlock>
  <contentBlock ix="871" page="0">
    <textBlock ix="0">Jag hade ett enda fel i DN-artikeln. Det stod 46</textBlock>
    <textBlock ix="1">miljarder, men det skall vara 48,2 miljarder.</textBlock>
  </contentBlock>
  <contentBlock ix="872" page="0">
    <textBlock ix="0">Underleverantörerna i Västsverige är många och viktiga. De är rätt ofta bilindustrianknutna. Men även de har nytta av det starkt förbättrade inhemska kostnadsläget. Emellertid tar det tid att orientera om beställningarna till en ny underleverantör. Det gäller då att orka med fram till dess att beställningarna kommer. Det förbättrade kostnadsläget är till fördel. Därmed har jag också svarat Berndt Ekholm. Det kommer alltså inte direkt några ytterligare pengar till länsarbetsnämnderna, men man får där en chans att hantera väsentligt fler åtgärder.</textBlock>
  </contentBlock>
  <contentBlock ix="873" page="0">
    <textBlock ix="0">Jag tycker att Dalsland är ett förtjusande landskap.</textBlock>
    <textBlock ix="1">Jag är övertygad om att länet turistiskt och näringslivmässigt kommer att spela en stor roll framöver. Vi gör nu på olika sätt en översyn av regionalpolitiken. Jag tror att med litet, litet extra hjälp kommer det att bli ett blomstrande och bra landskap.</textBlock>
  </contentBlock>
  <contentBlock ix="874" page="0">
    <textBlock ix="0">Beträffande kostnadsläget och högteknologin behöver vi just nu ett ganska mycket fördelaktigare kostnadsläge för svenska företag för att man skall kunna komma tillbaka. Men det är farligt att för länge ha ett för gott kostnadsläge, därför att då stannar omstruktureringen av. Jag menar på fullt allvar att vi måste få lugn ett par år för att sedan återigen få ett något högre kostnadsläge i landet som gör att inte omvandlingen skall upphöra, utan att vi hänger med i världen som ett bra land.</textBlock>
  </contentBlock>
  <contentBlock ix="875" page="0">
    <textBlock ix="0">När dessa stora medel skall fördelas, skall det göras efter svårigheten i resp. län. Tyvärr måste jag då konstatera att en del av de län som i dag diskuteras får en stigande arbetslöshet under kommande år.</textBlock>
    <textBlock ix="1">Detta kommer att innebära att de får en något högre summa. AMS har det ansvaret. Jag har det inte.</textBlock>
  </contentBlock>
  <contentBlock ix="876" page="0">
    <textBlock ix="0">Anf. 92  STEN ÖSTLUND (s):</textBlock>
  </contentBlock>
  <contentBlock ix="877" page="0">
    <textBlock ix="0">Herr talman! När man diskuterar ett så pass stort område som Västsverige är det klart att man, vare sig man vill eller inte, ändå kommer in på förhållanden som i hög grad rör också övriga landet. Det gjorde jag kanske alltför mycket i mitt förra inlägg. Men hur det blir med avtalsrörelsen har ju i hög grad giltighet på hemmaplan så att säga.</textBlock>
  </contentBlock>
  <contentBlock ix="878" page="0">
    <textBlock ix="0">Jag ställde inledningsvis några frågor om vilka strategier regeringen har för att komma till rätta med problemen för exportindustrin. För</textBlock>
    <textBlock ix="1">Västsveriges del gäller det då särskilt underleverantörerna till bilindustrin, vilka är väldigt tunga i delar av våra län. Britt Bohlin har talat om Dalsland. Det är väl alldeles uppenbart för oss alla att hela underleverantörsindustrin spelar en stor roll där.</textBlock>
  </contentBlock>
  <contentBlock ix="879" page="0">
    <textBlock ix="0">Hallands län var vid förra långkonjunkturen ganska förskonat. Där var arbetslösheten hela tiden låg, medan övriga delar av landet låg ganska högt, vilket vi sedan kom till rätta med efter en tid. Men nu är förhållandet i Hallands län att arbetslösheten stiger mycket kraftigt. Ökningstakten är det som skrämmer oss i Västsverige allra mest just nu.</textBlock>
    <textBlock ix="1">Siffrorna är kanske inte så höga att de ser så farliga ut vid en jämförelse med Norrbotten och</textBlock>
    <textBlock ix="2">Gävleborg. Men ökningstakten i länen i</textBlock>
    <textBlock ix="3">Västsverige är allvarlig. Det hoppas jag att man från arbetsmarknadsdepartementets och arbetsmarknadsministerns sida nu är observanta på.</textBlock>
  </contentBlock>
  <contentBlock ix="880" page="0">
    <textBlock ix="0">Detta gäller också för hemmamarknaden.</textBlock>
    <textBlock ix="1">Byggindustrin i exempelvis Skaraborgs län är i mycket hög grad hemmamarknadsorienterad. Det finns också andra områden som är viktiga. Vad finns det för strategi? Deltar arbetsmarknadsministern i några diskussioner inom regeringen om hur man skall kunna vända utvecklingen?</textBlock>
  </contentBlock>
  <contentBlock ix="881" page="0">
    <textBlock ix="0">Det har tidigare i debatten påpekats att de åtstramningar som föreslås i kompletteringspropositionen förvärrar läget på hemmamarknaden. På något sätt måste det ske vissa stimulanser om vi skall få fart på den, eftersom den betyder så oerhört mycket för sysselsättningen.</textBlock>
  </contentBlock>
  <contentBlock ix="882" page="0">
    <textBlock ix="0">Jag hinner inte säga mer, men jag ber att få tacka arbetsmarknadsministern för den här debatten.</textBlock>
  </contentBlock>
  <contentBlock ix="883" page="0">
    <textBlock ix="0">Anf. 93  LISBET CALNER (s):</textBlock>
  </contentBlock>
  <contentBlock ix="884" page="0">
    <textBlock ix="0">Herr talman! Sverige har chansen. Däri ligger tragiken. Den motsägelsefulla rubriken var det på en artikel av Hans Bergström i Dagens Nyheter för en tid sedan.</textBlock>
  </contentBlock>
  <contentBlock ix="885" page="0">
    <textBlock ix="0">Kostnadsläget i förening med skattereformen ger just nu bra utgångsvillkor för svensk produktion.</textBlock>
    <textBlock ix="1">Därom tror jag att vi kan vara ense, men inte om tagen -- hur vi skall utnyttja möjligheterna -- vilket jag naturligtvis beklagar.</textBlock>
  </contentBlock>
  <contentBlock ix="886" page="0">
    <textBlock ix="0">Regeringen lägger ju åter fram förslag om en politik som ökar arbetslösheten och minskar tillväxten, trots att den påstår motsatsen. Att gång på gång avvisa Socialdemokraternas förslag till offensiva insatser för att skapa jobb är tragiskt.</textBlock>
  </contentBlock>
  <contentBlock ix="887" page="0">
    <textBlock ix="0">Vi västsvenskar har väckt en mycket detaljerad och väl genomarbetad motion om möjliga satsningar i</textBlock>
    <textBlock ix="1">Västsverige. Vi begär inte bara regeringens hjälp.</textBlock>
    <textBlock ix="2">Vi gör också väldigt mycket själva. Samarbetet mellan de västsvenska länen är mycket gott. Våra landshövdingar har t.ex. uppvaktat trafikutskottet om satsningar på infrastrukturinvesteringar i</textBlock>
    <textBlock ix="3">Västsverige. Vi samarbetar och marknadsför oss ute i Europa. Mera praktiskt går det till på ett sådant sätt att vi t.ex. har ett gemensamt kontor i</textBlock>
    <textBlock ix="4">Bryssel.</textBlock>
  </contentBlock>
  <contentBlock ix="888" page="0">
    <textBlock ix="0">Har Börje Hörnlund några intentioner när det gäller att vända tragiken till en taktik och ta chansen att skapa fler jobb, en större arbetsmarknad?</textBlock>
  </contentBlock>
  <contentBlock ix="889" page="0">
    <textBlock ix="0">Jag tror att många i vårt land skulle bli glada om det blir ett ja på den frågan. Om Börje Hörnlund svarar ja, ber jag honom tala om vilken politik som regeringen skall föra för att säkerställa den köpkraft hos hushållen och den investeringsvilja hos företagen som kan skapa de nya jobben.</textBlock>
  </contentBlock>
  <contentBlock ix="890" page="0">
    <textBlock ix="0">Jag ber att få tacka för diskussionen.</textBlock>
  </contentBlock>
  <contentBlock ix="891" page="0">
    <textBlock ix="0">Anf. 94  INGVAR JOHNSSON (s):</textBlock>
  </contentBlock>
  <contentBlock ix="892" page="0">
    <textBlock ix="0">Herr talman! För att återknyta litet till det som Sten</textBlock>
    <textBlock ix="1">Östlund tog upp för en stund sedan, är jag litet orolig för att vi från Västsverige debattmässigt är i den situationen att stora delar av Västsverige för några år sedan var överhettade. I dag är det fortfarande så att arbetslösheten inte är högre än i landet i genomsnitt. Men om vi tittar på de prognoser som har nämnts här tidigare, ser vi på många områden i regionen förfärande siffror framför oss. Då är det viktigt att vara ute i god tid med de satsningar som skall göras. Det är också mycket viktigt att vi här i riksdagen lyfter fram de problem som vi har. Jag är förvånad över att det här är en debatt med bara socialdemokratiska riksdagsmän och arbetsmarknadsministern och att ingen av de borgerliga ledamöterna från regionen deltar i debatten.</textBlock>
  </contentBlock>
  <contentBlock ix="893" page="0">
    <textBlock ix="0">Vi har i motioner lyft fram satsningar på järnvägar, vägar och annat. Jag tror nämligen att stora delar av Västsverige har ganska undermåliga kommunikationer. Under några årtionden har man fått mindre satsningar på vägar och järnvägar än många andra delar av landet, just därför att många av dessa satsningar har gjorts av regionalpolitiska skäl.</textBlock>
  </contentBlock>
  <contentBlock ix="894" page="0">
    <textBlock ix="0">Med den nuvarande situationen på arbetsmarknaden, finns det inte någon anledning till att vår region skall behandlas snålt. Både i fyrstadsområdet och i andra delar av Västsverige ser man det mer och mer som ett problem som tornar upp alltmer att man har för dåliga kommunikationer och att det finns en risk för att företag framöver kan komma att välja områden som är bättre rustade på detta område. Därför är det så oerhört viktigt att vi får mer gehör än hittills för de propåer som vi har framställt på dessa områden.</textBlock>
  </contentBlock>
  <contentBlock ix="895" page="0">
    <textBlock ix="0">De som är på väg att bli arbetslösa, upplever naturligtvis situationen som mycket pressad, dels därför att de är oroliga för att det skall dröja mycket länge innan de får ett arbete, om de alls får något, dels därför att de är oroliga för att den borgerliga majoriteten nu har fattat beslut om att så kraftigt försämra ekonomin för dem genom de försämrade ersättningarna.</textBlock>
  </contentBlock>
  <contentBlock ix="896" page="0">
    <textBlock ix="0">Med det anförda vill även jag tacka för debatten, och jag hoppas att Börje Hörnlund kan påverka sina mer svårpåverkade kolleger i regeringen till bra satsningar i Västsverige.</textBlock>
  </contentBlock>
  <contentBlock ix="897" page="0">
    <textBlock ix="0">Anf. 95  BERNDT EKHOLM (s):</textBlock>
  </contentBlock>
  <contentBlock ix="898" page="0">
    <textBlock ix="0">Herr talman! Så mycket debatt blir det väl inte. Jag tycker att det här mest liknar någon form av tipstjänst. Det kan ju vara bra, och det kan behövas, särskilt som Västsverige har speciella problem, även om det naturligtvis finns regioner som är ännu värre utsatta, det är jag medveten om.</textBlock>
  </contentBlock>
  <contentBlock ix="899" page="0">
    <textBlock ix="0">Jag skall ge ytterligare några tips. Jag tycker att det är mycket viktigt att kommunerna är mer aktiva när det gäller att utarbeta sysselsättningsplaner.</textBlock>
    <textBlock ix="1">Genom det arbetet dyker det naturligtvis upp en hel del idéer. Och en del går säkert att omsätta. Min kommun har jobbat på det sättet.</textBlock>
  </contentBlock>
  <contentBlock ix="900" page="0">
    <textBlock ix="0">En annan sak som också har en viss anknytning till vår bygd, är att vi jobbar ganska mycket med olika miljöfrågor. Kretsloppstänkandet, som bör ligga arbetsmarknadsministern varmt om hjärtat, är bl.a.</textBlock>
    <textBlock ix="1">omsatt i hanteringen av restprodukter i vår bygd.</textBlock>
    <textBlock ix="2">Det har fött våra tankar om att man måste utnyttja det läge som vi nu har till miljöinvesteringar, utnyttja läget till omställning på olika områden, exempelvis på energiområdet. När man ändå befinner sig i en situation då man måste satsa mycket stora belopp för att hålla sysselsättningen uppe, skall man naturligtvis göra det på ett konstruktivt sätt, dels i form av dessa tillväxtsatsningar, dels i form av en omformning av</textBlock>
    <textBlock ix="3">Sverige till det Miljösverige som jag förmodar att vi ändå alla är överens om. Då är det mycket viktigt att leta upp sådana investeringar på avfallshanteringsområdet och inte minst på energiområdet. Det är något som Centern har stora möjligheter att förverkliga nu, men som vi tyvärr kanske inte ser så mycket av.</textBlock>
  </contentBlock>
  <contentBlock ix="901" page="0">
    <textBlock ix="0">Jag vill återigen stryka under hur viktigt det är för min bygd att få en bredd i utbildningssatsningarna.</textBlock>
    <textBlock ix="1">Högskolan är viktig. Men det är också viktigt med arbetsmarknadsutbildning av olika slag, komvux, osv. Vi har nämligen en mycket låg utbildningsnivå i södra Älvsborg.</textBlock>
  </contentBlock>
  <contentBlock ix="902" page="0">
    <textBlock ix="0">Om man skall lyckas tror jag att det krävs att regeringen ändrar sin ekonomiska politik. Den är alltför åtstramande, vilket leder till att det blir rundgång i systemet. Det leder till ökade arbetslöshetskostnader och ökade socialbidrag.</textBlock>
  </contentBlock>
  <contentBlock ix="903" page="0">
    <textBlock ix="0">Jag bryr mig inte om att kasta in några nya frågor, utan jag står på mig i huvudfrågan, nämligen att en av tjänstemännen i min länsarbetsnämnd i går talade om för mig att det inte blir några ytterligare pengar till länsarbetsnämnderna utöver dem i statsbudgeten som föreslås i kompletteringspropositionen. Är det sant?</textBlock>
  </contentBlock>
  <contentBlock ix="904" page="0">
    <textBlock ix="0">Jag tackar för debatten.</textBlock>
  </contentBlock>
  <contentBlock ix="905" page="0">
    <textBlock ix="0">Anf. 96  LENA KLEVENÅS (s):</textBlock>
  </contentBlock>
  <contentBlock ix="906" page="0">
    <textBlock ix="0">Herr talman! Jag noterar att jag inte har fått några svar från arbetsmarknadsministern och att jag tyvärr också har fått ett påpekande från talmannen att det som jag har sagt har varit alltför allmänt hållet och att det inte direkt hör samman med</textBlock>
    <textBlock ix="1">Västsveriges svåra situation på arbetsmarknaden.</textBlock>
  </contentBlock>
  <contentBlock ix="907" page="0">
    <textBlock ix="0">Jag hävdar emellertid att frågan om hur ungdomar skall kunna bli intresserade av teknisk utbildning i allra högsta grad hör hemma i Västsverige och i</textBlock>
    <textBlock ix="1">Alingsås, som jag kommer från. På gymnasiet där arbetar man med något som kallas Teknikstugan, där man allvarligt försöker få fram metoder för att intressera framför allt flickor för teknik. Lärarna på gymnasiet och engagerade människor inser att om vi inte får ungdomar intresserade av detta blir det svårt för industrin i framtiden. Detta är en mycket väl förankrad fråga i min hemkommun. Om man sedan blir framgångsrik där och på andra ställen, blir det naturligtvis till nytta i andra kommuner och i andra regioner. Allt hänger väldigt mycket samman.</textBlock>
  </contentBlock>
  <contentBlock ix="908" page="0">
    <textBlock ix="0">Om ROT-projekten verkligen kommer i gång, har det en ytterst stor betydelse för Mittenälvsborg, därför att vi har en så stor andel av våra arbetstagare hos underleverantörer i byggnadsverksamheten.</textBlock>
  </contentBlock>
  <contentBlock ix="909" page="0">
    <textBlock ix="0">Jag vill även nämna det här med VA-ledningarna.</textBlock>
    <textBlock ix="1">Åtminstone tidigare hade vi en produktion av sådana rör i Mittenälvsborg. Marken är ovanligt sur i västra Sverige, så det är kanske därför som rören snabbare än som är fallet på andra håll behöver bytas ut. Även om jag inte nämnde några geografiska namn i mitt huvudanförande är exemplen här mycket väl förankrade i</textBlock>
    <textBlock ix="2">Mittenälvsborg -- alltså i Västsverige, som den här debatten handlar om. Jag är fortfarande intresserad av svar på mina frågor.</textBlock>
  </contentBlock>
  <contentBlock ix="910" page="0">
    <textBlock ix="0">Självfallet inser jag att det är mycket svårt att vara arbetsmarknadsminister i den nuvarande regeringen. Jag tror att Börje Hörnlund skulle lyckas bättre om han övergav regeringen och i stället samarbetade med oss socialdemokrater.</textBlock>
    <textBlock ix="1">Tillsammans skulle vi nog finna bättre metoder när det gäller att lösa nuvarande mycket allvarliga läge för Sverige.</textBlock>
  </contentBlock>
  <contentBlock ix="911" page="0">
    <textBlock ix="0">Anf. 97  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="912" page="0">
    <textBlock ix="0">Herr talman! Det förslag som nu lagts fram för riksdagen har en viss prägel, nämligen att fler inte bör sägas upp i företagen. Därför ökar vi utbildningen i företagen. Det blir nämligen en ökning från 8 000 till 28 000 platser. Sedan får vi se i vilken mån man orkar ta emot detta och förhindra varsel.</textBlock>
  </contentBlock>
  <contentBlock ix="913" page="0">
    <textBlock ix="0">Det finns ju olika typer av varsel. Något som är ganska vanligt är det negativa i tvångsdevalveringen, nämligen att stora utlandslån tvingar ner företag. Det positiva berörde jag inledningsvis.</textBlock>
  </contentBlock>
  <contentBlock ix="914" page="0">
    <textBlock ix="0">I samband med att nästa interpellation behandlas skall jag mera beröra ungdomssidan av det hela.</textBlock>
    <textBlock ix="1">Därför nöjer jag mig med att nu gå in på bara en sak. Vi ger nu på försök 3 000 välutbildade ungdomar -- akademiker i åldern 25--29 år --</textBlock>
    <textBlock ix="2">möjligheter till praktik följd av rekryteringsstöd.</textBlock>
  </contentBlock>
  <contentBlock ix="915" page="0">
    <textBlock ix="0">Väldigt många av de små och medelstora företagen, och det finns gott om sådana i Västsverige, behöver ju egentligen litet av det som kommer från högskolorna också. Jag hoppas att man tar chansen. Jag är övertygad om att ungdomarna har goda möjligheter att arbeta in sig, om de bara får chansen.</textBlock>
  </contentBlock>
  <contentBlock ix="916" page="0">
    <textBlock ix="0">Så något om utbildningsvikariaten och kommunerna. Jag skall speciellt undersöka förhållandena i en kommun i Västsverige där man mycket medvetet har använt sig av utbildningsvikariat för att höja kompetensen.</textBlock>
    <textBlock ix="1">Därmed blir det möjligt att ha kvar personer i verksamheten i form av vikariat. Jag måste först kontrollera att det goda jag hört talas om verkligen stämmer. Sedan skall jag ha samtal med de båda kommunförbunden.</textBlock>
  </contentBlock>
  <contentBlock ix="917" page="0">
    <textBlock ix="0">I åtminstone tre år, tror jag, har först ni och sedan jag sagt att det bör gå att komma upp till 20 000</textBlock>
    <textBlock ix="1">vikariat. Men det stannar vid 10 000--12 000. Höjd kompetens har man nytta av framöver i kommuner och landsting.</textBlock>
  </contentBlock>
  <contentBlock ix="918" page="0">
    <textBlock ix="0">Sedan vill jag vädja om att det talas väl om det tredje året, som bör utnyttjas. Många ungdomar bör gå den vägen i stället för att så att säga hamna på mitt konto. Detsamma gäller all utbildning. Det vore bra om de tillkommande 89 000 platserna, på ordinarie budget, blev besatta. Då skulle det lätta på min sida.</textBlock>
  </contentBlock>
  <contentBlock ix="919" page="0">
    <textBlock ix="0">Allra sist några ord när det gäller VA-frågor. Jag tycker att kommunerna skall jobba med dessa frågor nu. Detta är icke skattetaksberoende, utan det är taxeberoende. Saker och ting måste göras här.</textBlock>
  </contentBlock>
  <contentBlock ix="920" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="921" page="0">
    <textBlock ix="0">10 §  Svar på interpellation 1992/93:109 om åtgärder mot ungdomsarbetslöshet</textBlock>
  </contentBlock>
  <contentBlock ix="922" page="0">
    <textBlock ix="0">Anf. 98  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="923" page="0">
    <textBlock ix="0">Herr talman! Harald Bergström har frågat mig om jag ämnar vidta några särskilda åtgärder för att mildra den befarade kraftiga ökningen av ungdomsarbetslösheten samt om jag är villig att lägga fram förslag som ger företagen incitament att anställa ungdomspraktikanter efter avslutad praktiktid.</textBlock>
  </contentBlock>
  <contentBlock ix="924" page="0">
    <textBlock ix="0">Jag är helt enig med Harald Bergström om nödvändigheten av att angripa problemet med den höga arbetslösheten utifrån ett långsiktigt perspektiv. Den enda väg som kan säkra sysselsättningen är att skapa en grund för stabil framtida tillväxt i hela landet som ger goda förutsättningar för företagande i hela Sverige.</textBlock>
  </contentBlock>
  <contentBlock ix="925" page="0">
    <textBlock ix="0">Den internationella lågkonjunkturen blev längre och svårare än någon tänkt sig. De hemmalagade problemen, inte minst sviterna efter 80-talets inflations- och spekulationsekonomi med därav följande finansiella kriser, ställer i det korta perspektivet stora krav på att det förs en aktiv arbetsmarknadspolitik.</textBlock>
  </contentBlock>
  <contentBlock ix="926" page="0">
    <textBlock ix="0">Målsättningen är att aktiva åtgärder skall ge de arbetssökande möjlighet att under lågkonjunkturen uppehålla kontakten med arbetslivet samtidigt som andelen passiviserande kontantstöd hålls nere.</textBlock>
  </contentBlock>
  <contentBlock ix="927" page="0">
    <textBlock ix="0">Regeringen har därför inrättat två nya arbetsmarknadspolitiska åtgärder som kan tillgodose behov av stora volymer. Dessa är ungdomspraktiken och arbetslivsutvecklingen.</textBlock>
  </contentBlock>
  <contentBlock ix="928" page="0">
    <textBlock ix="0">När det gäller ungdomspraktiken får den anvisas i högst sex månader, med möjlighet till förlängning i ytterligare sex månader. Den unge får därigenom möjlighet att delta i ungdomspraktik i maximalt tolv månader. Har den unge under denna tid inte funnit något reguljärt arbete, bör arbetsförmedlingen tillsammans med den unge pröva andra möjligheter. Det kan vara reguljär utbildning, annan arbetsmarknadspolitisk utbildning eller t.ex. arbete med rekryteringsstöd.</textBlock>
  </contentBlock>
  <contentBlock ix="929" page="0">
    <textBlock ix="0">Harald Bergström tar även upp vikten av att vi tar till vara de mänskliga resurser som finns i vårt land.</textBlock>
    <textBlock ix="1">Jag vill därvid fästa särskild uppmärksamhet på ett par av förslagen i den kompletteringsproposition som regeringen förelade riksdagen i går.</textBlock>
  </contentBlock>
  <contentBlock ix="930" page="0">
    <textBlock ix="0">Det gäller till att börja med förslaget om att 25--29-</textBlock>
    <textBlock ix="1">åriga nyexaminerade ungdomar med högskoleutbildning om minst 120 poäng skall kunna anvisas ungdomspraktik i högst tre månader.</textBlock>
    <textBlock ix="2">Praktiken bör efter tre månader övergå till arbete med rekryteringsstöd.</textBlock>
  </contentBlock>
  <contentBlock ix="931" page="0">
    <textBlock ix="0">Dessa välutbildade ungdomars arbetsmarknadssituation har försvårats kraftigt under den senaste tiden. Risken finns, om tiden mellan avslutad utbildning och arbete inom utbildningsområdet blir alltför lång, att dessa ungdomar förlorar värdefull kompetens. Det utgör ett problem såväl för den enskilde unge som för samhället.</textBlock>
  </contentBlock>
  <contentBlock ix="932" page="0">
    <textBlock ix="0">Genom att underlätta dessa akademikers inträde på den reguljära arbetsmarknaden kan deras kompetens bidra till att utveckla vårt näringsliv och samhälle.</textBlock>
  </contentBlock>
  <contentBlock ix="933" page="0">
    <textBlock ix="0">För att ge andra ungdomar möjlighet att i detta svåra arbetsmarknadsläge komplettera tidigare studier eller skaffa sig en grundutbildning har regeringen samtidigt föreslagit ett kraftigt utökat antal utbildningsplatser. Det gäller såväl inom gymnasieskolan, 40 000 platser i årskurs 3, som inom komvux, 33 000 platser, folkhögskolan och studieförbunden, 13 000 platser, och högskolan,</textBlock>
    <textBlock ix="1">3 000 platser.</textBlock>
  </contentBlock>
  <contentBlock ix="934" page="0">
    <textBlock ix="0">Vidare har regeringen, för att underlätta inträdet på arbetsmarknaden för de ungdomar som är klara med sin utbildning, föreslagit 100 000</textBlock>
    <textBlock ix="1">ungdomspraktikplatser, en ökning med 25 000</textBlock>
    <textBlock ix="2">platser. Därutöver tillkommer platser vad gäller avtalade inskolningsplatser och arbete med rekryteringsstöd.</textBlock>
  </contentBlock>
  <contentBlock ix="935" page="0">
    <textBlock ix="0">De två åtgärder som bör prioriteras vid arbetsförmedlingens förmedlingsarbete är möjligheten att anvisa starta eget-bidrag, som föreslås omfatta 4 000 bidrag, samt arbete med rekryteringsstöd.</textBlock>
  </contentBlock>
  <contentBlock ix="936" page="0">
    <textBlock ix="0">Jag har tagit, och ämnar ta, kontakt med arbetsmarknadens parter vad gäller övergången från ungdomspraktik till arbete. Jag kan för dagen inte närmare redogöra för innehållet i dessa kontakter.</textBlock>
  </contentBlock>
  <contentBlock ix="937" page="0">
    <textBlock ix="0">Anf. 99  HARALD BERGSTRÖM (kds):</textBlock>
  </contentBlock>
  <contentBlock ix="938" page="0">
    <textBlock ix="0">Herr talman! Först vill jag tacka arbetsmarknadsministern för svaret.</textBlock>
  </contentBlock>
  <contentBlock ix="939" page="0">
    <textBlock ix="0">Vi kristdemokrater ser, som framgår av min interpellation, mycket allvarligt på arbetslösheten och, i synnerhet, på problemet med ungdomsarbetslösheten.</textBlock>
  </contentBlock>
  <contentBlock ix="940" page="0">
    <textBlock ix="0">Jag vet att ministern delar denna uppfattning. Jag vill därför passa på att tacka för det engagemang vad gäller bekämpningen av arbetslösheten som jag blev varse i samband med att vi i arbetsmarknadsutskottet för väl ett år sedan behandlade förslaget om ungdomspraktik.</textBlock>
  </contentBlock>
  <contentBlock ix="941" page="0">
    <textBlock ix="0">Jag är glad över förslaget och över denna åtgärd.</textBlock>
    <textBlock ix="1">Det var en intensiv debatt i utskottet när vi tog ställning till förslaget och dess utformning. Om behovet har det inte rått några delade meningar vare sig då eller nu, men väl om sättet att åtgärda problemet.</textBlock>
  </contentBlock>
  <contentBlock ix="942" page="0">
    <textBlock ix="0">Vi vet att ungdomsarbetslösheten är problematisk.</textBlock>
    <textBlock ix="1">Vad den vise kung Salomo sagt -- att fåfäng gå lärer mycket ont -- är tyvärr alltför sant. Det visar inte minst en rapport från Folkhälsogruppen. I den rapporten konstateras det att det bland ungdomsarbetslösa finns en ökad risk för drogmissbruk, psykiska besvär, stressjukdomar och annat ont.</textBlock>
  </contentBlock>
  <contentBlock ix="943" page="0">
    <textBlock ix="0">I kompletteringspropositionen visar statsrådet på en kartläggning som IMO gjorde hösten 1992.</textBlock>
    <textBlock ix="1">Enligt den var ca 40 % av företagarna positiva till att tillsvidareanställa en ungdomspraktikant efter avslutad praktik. Arbetsgivarna trodde att ungdomspraktiken skulle fungera som ett slags provanställning och att det skulle underlätta just det som vi så gärna ville när vi beslutade om införandet av praktiken, nämligen att den skulle övergå i en fast anställning.</textBlock>
  </contentBlock>
  <contentBlock ix="944" page="0">
    <textBlock ix="0">Men i en senare utvärdering av själva ungdomspraktiken, genomförd i februari 1993, har det visat sig att den inte fungerar riktigt så väl. Det visade sig att inte mer än 15 %, om jag minns rätt, hade fått en tillsvidareanställning efter avslutade sex månaders praktikperiod. Vad beror denna skillnad på? Man trodde ju att det skulle bli 40 %, men det blev 15 %.</textBlock>
  </contentBlock>
  <contentBlock ix="945" page="0">
    <textBlock ix="0">Det som jag har pekat på i min interpellation är vad jag skulle vilja kalla behovet av en morot, för att företagarna skall anställa de ungdomspraktikanter som det här är fråga om. Jag har frågat berörda på</textBlock>
    <textBlock ix="1">AMS om rekryteringsbidraget kan fungera som en sådan morot. Jag fick då svaret att det väl var tänkbart, men att det stödet är litet väl krångligt för att fungera bra och lättarbetat med de volymer som vi hoppas att det skall bli fråga om framöver.</textBlock>
  </contentBlock>
  <contentBlock ix="946" page="0">
    <textBlock ix="0">Jag ställde mig frågan: Vad sägs då i kompletteringspropositionen? Jag trodde att rekryteringsstödet skulle skjutas fram i så att säga första linjen där, just för att fånga upp problemet.</textBlock>
    <textBlock ix="1">Men det jag läser ut av kompletteringspropositionen är att ett rekryteringsbidrag endast omnämns i någon bisats som en möjlighet för ungdomarna. Jag läser ut att när det gäller den nya gruppen, akademiker, 25--</textBlock>
    <textBlock ix="2">29-åringarna, omnämns rekryteringsstödet som hjälp för att få praktik att övergå i tillsvidareanställning. Det är naturligtvis helt riktigt. Men då talar vi om en mindre och mer avgränsad grupp. Det var just för sådana grupper som rekryteringsstödet var tänkt.</textBlock>
  </contentBlock>
  <contentBlock ix="947" page="0">
    <textBlock ix="0">Men, Börje Hörnlund, vad skall hjälpa de vanliga ungdomspraktikanterna? Vad skall minska gapet mellan de 40 % som företagarna sade sig vara villiga att anställa och de 15 % som det har blivit?</textBlock>
  </contentBlock>
  <contentBlock ix="948" page="0">
    <textBlock ix="0">Det var i det här läget som tanken växte fram på en kraftig reduktion av arbetsgivaravgiften som en morot för företagarna att anställa ungdomspraktikanterna. Det är, vad jag kan förstå, en för staten billigare form än rekryteringsstödet och en för arbetsgivarna administrativt enklare åtgärd än rekryteringsstödet är. Därmed bör det vara attraktivt för dem att fånga upp förslaget om arbetsgivaravgiften.</textBlock>
  </contentBlock>
  <contentBlock ix="949" page="0">
    <textBlock ix="0">Jag vill gärna också peka på att det i den tid vi nu har kommit in i, när det har börjat lätta litet grand, finns en rad företag som jobbar med övertid. Här borde det finnas möjligheter att med en liten morot få dem att anställa folk i stället för att lita till övertidsarbete.</textBlock>
  </contentBlock>
  <contentBlock ix="950" page="0">
    <textBlock ix="0">Herr talman! Jag tycker nog inte att jag i det svar jag har fått av arbetsmarknadsministern kan utläsa någon större aktivitet av regeringen för att fånga upp det problem vi samtalar om, eller har arbetsmarknadsministern något hitintills outsagt att säga i denna fråga?</textBlock>
  </contentBlock>
  <contentBlock ix="951" page="0">
    <textBlock ix="0">Anf. 100  ANITA JOHANSSON (s):</textBlock>
  </contentBlock>
  <contentBlock ix="952" page="0">
    <textBlock ix="0">Herr talman! Jag vill inte gå arbetslös. Denna rubrik kunde man för några dagar sedan läsa i en av våra större tidningar. Artikeln handlade om en ung flicka som hade sagt upp sig från sitt arbete för att under ett år hälsa på sin far i USA. Vid hemkomsten upptäckte hon att det inte fanns något arbete för henne.</textBlock>
  </contentBlock>
  <contentBlock ix="953" page="0">
    <textBlock ix="0">Hon menade dock att det gällde för ungdomen att inte förbli passiv under den tid man var arbetslös.</textBlock>
    <textBlock ix="1">Det fanns så mycket man borde engagera ungdomar i, mycket som man kunde studera eller i någon form ta del av och som man kunde ha stor nytta av då man kom ut i arbetslivet.</textBlock>
  </contentBlock>
  <contentBlock ix="954" page="0">
    <textBlock ix="0">Att inte ta vara på ungdomars engagemang och viljeinriktning är ett svek som kan komma att skada det svenska samhället i själen. Hotbilden känner nog de flesta av oss igen. Därför borde inte diskussionen handla så mycket om problematisering, utan mer om konkreta åtgärder.</textBlock>
    <textBlock ix="1">Vi vet redan mycket om rådande problem genom en rad undersökningar.</textBlock>
  </contentBlock>
  <contentBlock ix="955" page="0">
    <textBlock ix="0">Jag har, herr talman, i min hemkommun Nacka mött ett antal ungdomar som verkligen har engagerat sig i ett framtidsinriktat miljöprojekt,</textBlock>
    <textBlock ix="1">Miljökonsulterna. Det sker i samarbete med arbetsförmedlingen, kommunen och stiftelsen Det naturliga steget.</textBlock>
  </contentBlock>
  <contentBlock ix="956" page="0">
    <textBlock ix="0">Som jag ser det har ungdomarnas självkänsla stärkts. Det kan påvisas att dessa metoder stärker ungdomars kontakter med det lokala näringslivet samtidigt som ungdomar förmedlar viktig miljökunskap till näringslivet. De har erhållit miljökunskap, lärt sig marknadsföring och fått mediekunskap inför besök i näringslivet. Studierna av miljömedvetenheten inom detaljhandeln har gett konkreta resultat i butikerna runt om där jag bor. Där finns nu många miljövänliga varor.</textBlock>
  </contentBlock>
  <contentBlock ix="957" page="0">
    <textBlock ix="0">Det här är ett exempel på framtidsinriktade åtgärder, där miljöfrågorna spelar en viktig roll.</textBlock>
    <textBlock ix="1">Näringslivets miljömedvetenhet ökar och det kommer att visa sig att arbetskraften behöver den kunskapen för att stärka sin ställning på en alltmer internationaliserad marknad.</textBlock>
  </contentBlock>
  <contentBlock ix="958" page="0">
    <textBlock ix="0">Nu har arbetsförmedlingsutbildningen skurits ned och förutsättningarna för att driva den här typen av bra projekt har alltså minskat. De här ungdomarna har hållit på att jobba i ett bostadsområde som jag känner mycket väl, Jarlaberg. De går ut till skolor, dagis och de boende för att göra dem miljömedvetna. Jag kan verkligen garantera att människorna och barnen där har blivit miljömedvetna.</textBlock>
  </contentBlock>
  <contentBlock ix="959" page="0">
    <textBlock ix="0">Jag har två frågor att ställa till arbetsmarknadsministern: Vilka konkreta möjligheter finns det att bedriva sådana här miljöinriktade projekt som jag har nämnt inom arbetsmarknadspolitikens ram? Är arbetsmarknadsministern beredd att göra riktade insatser på miljöområdet för de arbetslösa ungdomarna?</textBlock>
  </contentBlock>
  <contentBlock ix="960" page="0">
    <textBlock ix="0">Herr talman! Det är bra att arbetsmarknadsministern nu äntligen, vill jag påstå, har nyktrat till när det gäller utbildningsplatser. Det är bara synd, tycker jag, att inte arbetsmarknadsministern kunde lyssna på oss när vi i januari månad lade fram förslag om ett helt batteri med utbildningsinsatser, som alltså skulle ge närmare 200 000 människor utbildning. Jag ställer mig ändå frågan just nu: Hur skall man hinna i gång med det tredje gymnasieåret, som jag tycker är oerhört viktigt? Det är bättre sent än aldrig, men tänk vad det hade varit bra om arbetsmarknadsministern hade tagit till sig detta redan i början av året.</textBlock>
  </contentBlock>
  <contentBlock ix="961" page="0">
    <textBlock ix="0">Anf. 101  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="962" page="0">
    <textBlock ix="0">Herr talman! Vi kommer tyvärr att under nästa budgetår ha ca 200 000 ungdomar utanför ordinarie arbetsmarknad. Det beror på två saker.</textBlock>
  </contentBlock>
  <contentBlock ix="963" page="0">
    <textBlock ix="0">Den ena orsaken är att om man inte har varit i arbete är det svårt att få fäste på arbetsmarknaden i den här situationen, när en mängd människor som redan har erfarenhet söker jobben.</textBlock>
  </contentBlock>
  <contentBlock ix="964" page="0">
    <textBlock ix="0">Den andra orsaken är att när det händer saker och ting i företagen gör regeln ''sist in'' att man kommer först ut. Det är det som sammantaget gör att ungdomarna, som inte alls rår för det som hände på</textBlock>
    <textBlock ix="1">80-talet, råkar väldigt illa ut, trots att de är oskyldiga till det som ställts till.</textBlock>
  </contentBlock>
  <contentBlock ix="965" page="0">
    <textBlock ix="0">Till åtgärderna. Det är viktigt att de som går ut tvåårigt gymnasium, och tänker sluta efter de två åren, i den här situationen ändå går det tredje året och att de som har avbrutit studierna redan i grundskolan tar ny sats.</textBlock>
  </contentBlock>
  <contentBlock ix="966" page="0">
    <textBlock ix="0">Enligt de utvärderingar som gjorts av hur ungdomspraktikanter trivts säger 9 av 10 att det var bra. 8 % tycker att det inte var riktigt bra. Det är i stor utsträckning sådana med bara grundskola. De har alltså inte fått det de tyckte skulle vara bra. De kanske inte har sökt sitt jobb.</textBlock>
  </contentBlock>
  <contentBlock ix="967" page="0">
    <textBlock ix="0">Det är två åtgärder, Harald Bergström, där jag vid närmare studium av ett väldigt långt avsnitt på åtgärder tycker att pengar inte får fattas. Det ena är att starta eget om idén är hållbar. Det är viktigt att idén är hållbar, för annars ställer man till det för dem som skall starta eget. Den andra är rekryteringsstödet, för rekryteringsstödet är vägen in till ordinarie jobb. Kan man då hjälpa till med</textBlock>
    <textBlock ix="1">60 % av lönen de första sex månaderna, och det på vanligt avtal, är det en bra åtgärd.</textBlock>
  </contentBlock>
  <contentBlock ix="968" page="0">
    <textBlock ix="0">Många av ungdomarna får ändå ordinarie jobb, det skall vi också komma ihåg. Det är långt fler ungdomar än så här upp till 25 år som får jobb.</textBlock>
  </contentBlock>
  <contentBlock ix="969" page="0">
    <textBlock ix="0">Så har vi ungdomspraktiken. Jag beräknar att vi får ha kvar den höga nivån 100 000. Jag hoppas -- jag betonar det väldigt kraftigt -- att ungdomspraktik inte skall vara kvar som en AMS-åtgärd alltför lång tid, utan att vi nu efter dessa höga tal snabbt kan trappa ner den och komma tillbaka till det mera normala. Med tanke på att den tas emot så bra och att arbetsmarknaden är som den är tycker jag att den just nu är ovärderlig.</textBlock>
  </contentBlock>
  <contentBlock ix="970" page="0">
    <textBlock ix="0">När jag summerar möjligheterna kommer jag fram till att Sverige, om alla goda krafter hjälper till, kommande år skall behöva ha ungdomar på gator och torg. Platserna finns, men det är mycket som skall klaffa, t.ex. att man är beredd att gå en utbildning och sådana saker, om man skall ha den höga målsättningen.</textBlock>
  </contentBlock>
  <contentBlock ix="971" page="0">
    <textBlock ix="0">Jag har studerat hur det är i övriga västländer. Jag vill starkt betona att inget annat västland, naturligtvis inte heller andra länder, satsar på ungdomarna så som vi i Sverige gör just nu.</textBlock>
  </contentBlock>
  <contentBlock ix="972" page="0">
    <textBlock ix="0">Jag är övertygad om att anledningen till att företagarna inte tog emot 40 % av ungdomarna var att många små och medelstora företag efter kronans tvångsdevalvering fick sådana ekonomiska bekymmer, att de inte riktigt orkar just nu, även om viljan är god.</textBlock>
  </contentBlock>
  <contentBlock ix="973" page="0">
    <textBlock ix="0">Enligt en opinionsundersökning trodde 50 % av ungdomarna att de senast till sommaren skulle få jobb på praktikplatsen. Den senaste månaden fick</textBlock>
    <textBlock ix="1">20 % av de ungdomar som lämnade ungdomspraktik jobb. Jag hoppas verkligen att det tar sig.</textBlock>
  </contentBlock>
  <contentBlock ix="974" page="0">
    <textBlock ix="0">Så vill jag också beröra Harald Bergströms inlägg om övertid. Övertid är någonting dyrt. Jag noterar att man kör väldigt mycket övertid i dag. Här tycker jag att man nu skall ta chansen och börja skola in våra ungdomar. Det kommer företagarna att ha oerhört stor glädje av. Det kommer att tillföra företagen mycket.</textBlock>
  </contentBlock>
  <contentBlock ix="975" page="0">
    <textBlock ix="0">Harald Bergström ville att jag skulle säga litet mer om de samtal som jag för med olika parter. Det är känsliga saker, avtal, icke avtal och sådant. Jag går min runda för närvarande med arbetstagarparter, med småföretagare, som gjort stora insatser, och med SAF för att se vad som går att diskutera fram.</textBlock>
    <textBlock ix="1">Jag måste hela tiden söka nya saker.</textBlock>
  </contentBlock>
  <contentBlock ix="976" page="0">
    <textBlock ix="0">Till slut till Anita Johansson. Ungdomspraktik och</textBlock>
    <textBlock ix="1">ALU ihop bör kunna möjliggöra det Anita</textBlock>
    <textBlock ix="2">Johansson är ute efter. Jag betonar väldigt kraftigt i kompletteringspropositionen att passa på att satsa på miljö- och kulturvård och sådana saker nu när möjligheten finns. Här finns också ett stort ungdomsintresse. Att engagera ett stort antal ungdomar för miljöutveckling tror jag kan betyda väldigt mycket för hur miljöfrågorna kan föras framåt.</textBlock>
  </contentBlock>
  <contentBlock ix="977" page="0">
    <textBlock ix="0">Anf. 102  HARALD BERGSTRÖM (kds):</textBlock>
  </contentBlock>
  <contentBlock ix="978" page="0">
    <textBlock ix="0">Herr talman! Är det ett hopp som vi har gemensamt, Börje Hörnlund, är det att vi skall kunna få ungdomarna i arbete, i skola eller i åtgärder så att vi, som det sades, slipper att se dem på gator och torg. Det hoppas jag verkligen innerligt. Som sagt: fåfäng gå lärer mycket ont.</textBlock>
  </contentBlock>
  <contentBlock ix="979" page="0">
    <textBlock ix="0">När vi nu talar om åtgärder kvarstår min fråga om inte en sådan enkel åtgärd som en sänkning av arbetsgivaravgiften kan vara intressant i de samtal som ministern nu skall föra med olika parter. Låt oss ta ett exempel med pengar. Låt oss säga att en ung människa tjänar i runda tal 100 000 kr på ett år.</textBlock>
    <textBlock ix="1">Arbetsgivaravgiften är ca 30 %, som staten då går miste om. En ungdomspraktikant kostar någonstans omkring 75 000 kr per år. Det är alltså så att säga en billigare åtgärd. Jag är ute efter moroten. Ungdomspraktikant kan man ha i sex månader, med en förlängning till maximalt ett år.</textBlock>
    <textBlock ix="2">Jag ser inte att det finns någon motsättning på något sätt här, utan det finns möjligheter.</textBlock>
  </contentBlock>
  <contentBlock ix="980" page="0">
    <textBlock ix="0">Vi har registrerat båda två att övertid i dag förekommer i alltför hög grad nu när det börjar lätta, när ljuset i tunneln kommer, för man vill verkligen få fast anställning.</textBlock>
  </contentBlock>
  <contentBlock ix="981" page="0">
    <textBlock ix="0">Sist in, först ut nämndes här. Jag har som bekant sysslat med detta och känner väl till det. Det är någonting som vi verkligen vill undvika.</textBlock>
  </contentBlock>
  <contentBlock ix="982" page="0">
    <textBlock ix="0">Återigen, ministern, till samtalen med parterna: Ta en liten funderare på om inte en sänkning av arbetsgivaravgiften kan vara en framkomlig väg.</textBlock>
  </contentBlock>
  <contentBlock ix="983" page="0">
    <textBlock ix="0">Jag tror inte att jag har mer att tillföra debatten, och därför tackar jag för ordbytet.</textBlock>
  </contentBlock>
  <contentBlock ix="984" page="0">
    <textBlock ix="0">Anf. 103  ANITA JOHANSSON (s):</textBlock>
  </contentBlock>
  <contentBlock ix="985" page="0">
    <textBlock ix="0">Herr talman! Samantha, som jag citerade tidigare, säger vidare så här:</textBlock>
  </contentBlock>
  <contentBlock ix="986" page="0">
    <textBlock ix="0">''När det här är slut kommer jag nog att bli arbetslös igen. Så länge som arbetsgivarna kan ta gratis ungdomspraktikanter i stället för att anställa så kommer de att göra det.''</textBlock>
  </contentBlock>
  <contentBlock ix="987" page="0">
    <textBlock ix="0">Det var därför som jag hakade på interpellationen av Harald Bergström, för jag tänkte att kds och</textBlock>
    <textBlock ix="1">Harald Bergström nu har tänkt om. Men man är väl ute efter att i stället för ungdomspraktikantplatser få ett incitament för att anställa ungdomarna.</textBlock>
  </contentBlock>
  <contentBlock ix="988" page="0">
    <textBlock ix="0">Om jag får tolka arbetsmarknadsministern positivt så, att man kan driva alla dessa projekt, tackar jag för det.</textBlock>
  </contentBlock>
  <contentBlock ix="989" page="0">
    <textBlock ix="0">Slutligen en liten fråga om arbetsmarknadsministern tror att platserna för det tredje gymnasieåret kan ordnas till hösten.</textBlock>
  </contentBlock>
  <contentBlock ix="990" page="0">
    <textBlock ix="0">Anf. 104  Arbetsmarknadsminister BÖRJE</textBlock>
    <textBlock ix="1">HÖRNLUND (c):</textBlock>
  </contentBlock>
  <contentBlock ix="991" page="0">
    <textBlock ix="0">Herr talman! I det beslut som gällde det tredje gymnasieåret redan innevarande budgetår förutsattes det att man var beredd att ställa upp med de platser som kom till. Jag reser mycket i landet. Just genom de uppgifter regeringen har lagt på mig blir det inrikes resor. Jag har talat med företrädare för kommuner och län. Jag tycker att det verkar som om man tänker ställa upp på ett hyggligt sätt. Det är det svar som jag t.ex. senast fick från Stockholmsområdet, som har mycket ungdomar.</textBlock>
  </contentBlock>
  <contentBlock ix="992" page="0">
    <textBlock ix="0">Harald Bergström var ute efter en befrielse från arbetsgivaravgiften eller en sänkning av densamma. Det är en av de frågor i ett batteri av frågor som analyseras och diskuteras på den runda jag är på väg att nu gå; den är inledd.</textBlock>
  </contentBlock>
  <contentBlock ix="993" page="0">
    <textBlock ix="0">Jag vill vidare notera att vi i och med höstens uppgörelse med Socialdemokraterna nu har en enig riksdag bakom ungdomspraktiken vad avser budgetåret 1993/94 liksom också bakom att det skall vara fråga om högst två sexmånadersperioder, icke mera.</textBlock>
  </contentBlock>
  <contentBlock ix="994" page="0">
    <textBlock ix="0">Det är i stor utsträckning fråga om att söka upp platserna, och det brukar också lyckas rätt bra. Det framgår av undersökningsresultatet att 9 av 10 av ungdomspraktikanterna har trivts.</textBlock>
  </contentBlock>
  <contentBlock ix="995" page="0">
    <textBlock ix="0">Om ungdomspraktikanten lär sig mycket under den första sexmånadersperioden, tror jag att det skulle vara dålig ekonomi för företaget att sedan inte försöka gå vidare med rekrytering eller ordinarie anställning. Det tar ändå litet tid att lära upp en ny person för ett företag som behöver få produktion utförd.</textBlock>
  </contentBlock>
  <contentBlock ix="996" page="0">
    <textBlock ix="0">Med detta tackar också jag för debatten.</textBlock>
  </contentBlock>
  <contentBlock ix="997" page="0">
    <textBlock ix="0">Överläggningen var härmed avslutad.</textBlock>
  </contentBlock>
  <contentBlock ix="998" page="0">
    <textBlock ix="0">11 §  Hänvisning av ärenden till utskott</textBlock>
  </contentBlock>
  <contentBlock ix="999" page="0">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="1000" page="0">
    <textBlock ix="0">Propositionerna</textBlock>
  </contentBlock>
  <contentBlock ix="1001" page="0">
    <textBlock ix="0">1992/93:150 till finansutskottet</textBlock>
  </contentBlock>
  <contentBlock ix="1002" page="0">
    <textBlock ix="0">1992/93:202 till trafikutskottet</textBlock>
  </contentBlock>
  <contentBlock ix="1003" page="0">
    <textBlock ix="0">1992/93:221 till utrikesutskottet</textBlock>
  </contentBlock>
  <contentBlock ix="1004" page="0">
    <textBlock ix="0">Motionerna</textBlock>
  </contentBlock>
  <contentBlock ix="1005" page="0">
    <textBlock ix="0">1992/93:Ub157--Ub159 till utbildningsutskottet</textBlock>
  </contentBlock>
  <contentBlock ix="1006" page="0">
    <textBlock ix="0">1992/93:N60 och N61 till näringsutskottet</textBlock>
  </contentBlock>
  <contentBlock ix="1007" page="0">
    <textBlock ix="0">1992/93:Bo49--Bo52 till bostadsutskottet</textBlock>
  </contentBlock>
  <contentBlock ix="1008" page="0">
    <textBlock ix="0">12 §  Meddelande om reviderad ärendeplan för vårens kammarsammanträden</textBlock>
  </contentBlock>
  <contentBlock ix="1009" page="0">
    <textBlock ix="0">Anf. 105  FÖRSTE VICE TALMANNEN:</textBlock>
  </contentBlock>
  <contentBlock ix="1010" page="0">
    <textBlock ix="0">Med anledning av nya uppgifter om bordläggningar av utskottsbetänkanden m.m. har för återstoden av riksmötet 1992/93 gjorts en ny sammanträdesplan för kammaren.</textBlock>
  </contentBlock>
  <contentBlock ix="1011" page="0">
    <textBlock ix="0">Planen, som dessutom innehåller åtskilliga hållpunkter för nästa riksmöte, delas till ledamöterna och övriga berörda i dag och på måndag.</textBlock>
  </contentBlock>
  <contentBlock ix="1012" page="0">
    <textBlock ix="0">13 §  Bordläggning</textBlock>
  </contentBlock>
  <contentBlock ix="1013" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="1014" page="0">
    <textBlock ix="0">Proposition</textBlock>
  </contentBlock>
  <contentBlock ix="1015" page="0">
    <textBlock ix="0">1992/93:219 Användningen av inkomna medel för biståndsverksamhet</textBlock>
  </contentBlock>
  <contentBlock ix="1016" page="0">
    <textBlock ix="0">Finansutskottets betänkanden</textBlock>
  </contentBlock>
  <contentBlock ix="1017" page="0">
    <textBlock ix="0">1992/93:FiU21 Vissa anslag inom</textBlock>
    <textBlock ix="1">Finansdepartementets område</textBlock>
  </contentBlock>
  <contentBlock ix="1018" page="0">
    <textBlock ix="0">1992/93:FiU22 Statistikfrågor</textBlock>
  </contentBlock>
  <contentBlock ix="1019" page="0">
    <textBlock ix="0">1992/93:FiU23 Riksbankens förvaltning år 1992</textBlock>
  </contentBlock>
  <contentBlock ix="1020" page="0">
    <textBlock ix="0">Lagutskottets betänkanden</textBlock>
  </contentBlock>
  <contentBlock ix="1021" page="0">
    <textBlock ix="0">1992/93:LU35 Ändringar i trafikskadelagen</textBlock>
  </contentBlock>
  <contentBlock ix="1022" page="0">
    <textBlock ix="0">1992/93:LU40 Konkurs- och bolagsrättsliga frågor m.m.</textBlock>
  </contentBlock>
  <contentBlock ix="1023" page="0">
    <textBlock ix="0">1992/93:LU41 Skadeståndsrättsliga frågor</textBlock>
  </contentBlock>
  <contentBlock ix="1024" page="0">
    <textBlock ix="0">Utrikesutskottets betänkanden</textBlock>
  </contentBlock>
  <contentBlock ix="1025" page="0">
    <textBlock ix="0">1992/93:UU14 Vissa anslag m.m. inom</textBlock>
    <textBlock ix="1">Utrikesdepartementets område</textBlock>
  </contentBlock>
  <contentBlock ix="1026" page="0">
    <textBlock ix="0">1992/93:UU25 Avtal om upphävande av 1905 års konvention mellan Sverige och Norge angående neutral zon, befästningars nedläggande m.m.</textBlock>
  </contentBlock>
  <contentBlock ix="1027" page="0">
    <textBlock ix="0">Socialförsäkringsutskottets betänkanden</textBlock>
  </contentBlock>
  <contentBlock ix="1028" page="0">
    <textBlock ix="0">1992/93:SfU16 Reserabatter för studerande</textBlock>
  </contentBlock>
  <contentBlock ix="1029" page="0">
    <textBlock ix="0">1992/93:SfU20 Anslag till Invandrarverkets förläggningsverksamhet</textBlock>
  </contentBlock>
  <contentBlock ix="1030" page="0">
    <textBlock ix="0">Trafikutskottets betänkanden</textBlock>
  </contentBlock>
  <contentBlock ix="1031" page="0">
    <textBlock ix="0">1992/93:TU27 Postväsende</textBlock>
  </contentBlock>
  <contentBlock ix="1032" page="0">
    <textBlock ix="0">1992/93:TU28 Televerkets verksamhet i Estland</textBlock>
  </contentBlock>
  <contentBlock ix="1033" page="0">
    <textBlock ix="0">1992/93:TU31 Vissa frågor inom Televerkets verksamhet</textBlock>
  </contentBlock>
  <contentBlock ix="1034" page="0">
    <textBlock ix="0">Bostadsutskottets betänkanden</textBlock>
  </contentBlock>
  <contentBlock ix="1035" page="0">
    <textBlock ix="0">1992/93:BoU20 Boverket, den regionala bostadspolitiska administrationen samt reglering av vissa bostadslån</textBlock>
  </contentBlock>
  <contentBlock ix="1036" page="0">
    <textBlock ix="0">1992/93:BoU22 Byggfelsförsäkring</textBlock>
  </contentBlock>
  <contentBlock ix="1037" page="0">
    <textBlock ix="0">14 § Anmälan om interpellationer</textBlock>
  </contentBlock>
  <contentBlock ix="1038" page="0">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="1039" page="0">
    <textBlock ix="0">den 22 april</textBlock>
  </contentBlock>
  <contentBlock ix="1040" page="0">
    <textBlock ix="0">1992/93:150 av Berith Eriksson (v) till utrikesministern om kränkningar av de mänskliga rättigheterna i Kosovo:</textBlock>
  </contentBlock>
  <contentBlock ix="1041" page="0">
    <textBlock ix="0">Fria fackföreningsinternationalen publicerade i oktober förra året en rapport med titeln:</textBlock>
    <textBlock ix="1">''Avskedanden och etnisk rensning i Kosovo''. I den</textBlock>
    <textBlock ix="2">50-sidiga rapporten fastslås att den etniska rensningsprocessen har gått långt i Kosovo. Den visar sig genom olika fenomen: Avskedanden av albanska arbetare som ersätts med serbiska och montenegrinska arbetare; vräkningar av de avskedade albanska arbetarna och fördelning av deras bostäder till serber och montenegriner;</textBlock>
    <textBlock ix="3">diskriminering inom undervisningen;</textBlock>
    <textBlock ix="4">polisbrutalitet och misstänkta dödsfall på polisstationer; utdelning av vapen till serbiska och montenegrinska invånare och väpnade incidenter;</textBlock>
    <textBlock ix="5">förtryck riktat mot fackliga organisationer; täta frihetsberövanden och domar, särskilt mot aktiva i det oberoende albanska facket.</textBlock>
  </contentBlock>
  <contentBlock ix="1042" page="0">
    <textBlock ix="0">FFI-rapporten framhåller att likheterna är slående mellan den aktuella situationen i Kosovo och vad som inträffade i Kroatien och Bosnien-</textBlock>
    <textBlock ix="1">Herecegovina under de månader som föregick utbrottet av väpnade konflikter.</textBlock>
  </contentBlock>
  <contentBlock ix="1043" page="0">
    <textBlock ix="0">I resolution 668, som FN:s säkerhetsråd antog i april 1991, konstaterade rådet att Iraks förtryck mot civilbefolkningen innebar ett hot mot freden och den internationella säkerheten i regionen.</textBlock>
    <textBlock ix="1">Rådet krävde att Irak omedelbart skulle eliminera detta hot genom att upphöra med repressionen och respektera de mänskliga och politiska rättigheterna för alla medborgare i Irak. Rådet krävde också att</textBlock>
    <textBlock ix="2">Irak skulle garantera humanitära organisationer tillträde till Iraks hela territorium. Rådet bad också</textBlock>
    <textBlock ix="3">FN:s generalsekreterare att fortsätta sina humanitära ansträngningar i landet.</textBlock>
  </contentBlock>
  <contentBlock ix="1044" page="0">
    <textBlock ix="0">Det är uppenbart att en väpnad konflikt i Kosovo hotar freden och den internationella säkerheten i hela regionen.</textBlock>
  </contentBlock>
  <contentBlock ix="1045" page="0">
    <textBlock ix="0">Mot bakgrund av den framflyttning av försvaret för de mänskliga rättigheterna som resolution 688</textBlock>
    <textBlock ix="1">innebär och det hot mot freden och den internationella säkerheten som kränkningarna av de mänskliga rättigheterna i Kosovo utgör vill jag fråga utrikesministern:</textBlock>
  </contentBlock>
  <contentBlock ix="1046" page="0">
    <textBlock ix="0">-- Avser regeringen verka för att säkerhetsrådet antar en resolution om resterande delar av f.d.</textBlock>
    <textBlock ix="1">Jugoslavien efter förebild av resolution 688?</textBlock>
  </contentBlock>
  <contentBlock ix="1047" page="0">
    <textBlock ix="0">den 23 april</textBlock>
  </contentBlock>
  <contentBlock ix="1048" page="0">
    <textBlock ix="0">1992/93:151 av Hans Stenberg (s) till kommunikationsministern om flygtrafiken i</textBlock>
    <textBlock ix="1">Norrland:</textBlock>
  </contentBlock>
  <contentBlock ix="1049" page="0">
    <textBlock ix="0">Avregleringen av flyget har lett till en kraftigt försämrad trafikförsörjning i stora delar av landet.</textBlock>
    <textBlock ix="1">I Västernorrland hotas nu Kramfors/Sollefteås flygplats av nedläggning samtidigt som turlistan försämras kraftigt både på Örnsköldsviks och</textBlock>
    <textBlock ix="2">Sundsvall/Härnösands flygplatser.</textBlock>
  </contentBlock>
  <contentBlock ix="1050" page="0">
    <textBlock ix="0">Den försämrade flygförsörjningen får mycket svåra konsekvenser för länets näringsliv. Utan goda flygkommunikationer tvingas många företag att flytta sin verksamhet till andra orter. Den försämrade flygtrafiken får således helt oacceptabla regionalpolitiska konsekvenser.</textBlock>
  </contentBlock>
  <contentBlock ix="1051" page="0">
    <textBlock ix="0">Under förra året uttalade kommunikationsministern att en avreglering av flyget inte skulle få leda till försämringar av trafikförsörjningen i Norrland.</textBlock>
  </contentBlock>
  <contentBlock ix="1052" page="0">
    <textBlock ix="0">Som en konsekvens av de uttalandena borde nu regeringen vidta åtgärder för att trygga flygtrafiken på Norrland.</textBlock>
  </contentBlock>
  <contentBlock ix="1053" page="0">
    <textBlock ix="0">Min fråga till kommunikationsministern blir således:</textBlock>
  </contentBlock>
  <contentBlock ix="1054" page="0">
    <textBlock ix="0">Vilka åtgärder avser regeringen att vidta för att trygga en god flygtrafik i Västernorrland och andra</textBlock>
    <textBlock ix="1">Norrlandslän?</textBlock>
  </contentBlock>
  <contentBlock ix="1055" page="0">
    <textBlock ix="0">1992/93:152 av Berit Andnor (s) till socialministern om jämställdheten:</textBlock>
  </contentBlock>
  <contentBlock ix="1056" page="0">
    <textBlock ix="0">Trots att vi har kommit långt i Sverige när det gäller jämställdheten mellan kvinnor och män återstår det mycket att göra. Det finns dessutom tecken på att jämställdhetsarbetet i vissa delar avstannat och t.o.m. gått bakåt. I de ekonomiskt och sysselsättningsmässigt svåra tider vi nu befinner oss i finns det reaktionära krafter som förespråkar kvinnornas återgång till hemmen, och en återgång till ett samhälle där vård- och omsorgsarbetet skall skötas oavlönat av de till hemmen ''återbördade''</textBlock>
    <textBlock ix="1">kvinnorna.</textBlock>
  </contentBlock>
  <contentBlock ix="1057" page="0">
    <textBlock ix="0">Förutsättningen för att kvinnor och män skall leva jämställt är att båda könen har lika rätt och lika möjligheter till arbete. Eget arbete ger oberoende och frihet.</textBlock>
  </contentBlock>
  <contentBlock ix="1058" page="0">
    <textBlock ix="0">Den gemensamma sektorn ger förutsättningar för kvinnors (och mäns) arbete samtidigt som den ger kvinnor arbete. Nu genomförs kraftiga nedskärningar av den gemensamma sektorn, och förutsättningarna för kvinnors arbete förändras därmed i grunden. Enligt AMS kommer 80 000</textBlock>
    <textBlock ix="1">arbetstillfällen att försvinna inom den gemensamma sektorn under de kommande två åren -- 50 000 inom kommunerna och 30 000 inom landstingen.</textBlock>
  </contentBlock>
  <contentBlock ix="1059" page="0">
    <textBlock ix="0">Hittills har kvinnorna haft längre arbetslöshetstal än männen, men det finns nu en risk för att kvinnorna kommer att närma sig männens nivåer och kanske t.o.m. passera dem.</textBlock>
  </contentBlock>
  <contentBlock ix="1060" page="0">
    <textBlock ix="0">Vad händer med kvinnors arbete i framtiden?</textBlock>
  </contentBlock>
  <contentBlock ix="1061" page="0">
    <textBlock ix="0">I en skrift från Arbetsmarknadsdepartementet</textBlock>
    <textBlock ix="1">''Kvinnors arbetsmarknad, 1990-talet -- återtågets årtionde?'' presenteras sex uppsatser som behandlar kvinnornas situation på arbetsmarknaden nu och i framtiden. I en av uppsatserna konstateras att nedskärningarna av den gemensamma sektorn och de därmed försämrade förutsättningarna för kvinnors arbete sannolikt endast till en viss del kan kompenseras av framväxten av privata alternativ, inom den privata sektorn i övrigt eller genom att kvinnorna träder in i mansdominerade sektorer.</textBlock>
  </contentBlock>
  <contentBlock ix="1062" page="0">
    <textBlock ix="0">Det finns därför all anledning att se allvarligt på den situation som nu snabbt kan komma att uppstå och upprätta en strategi för jämställdhet. Det kommer att krävas en rad politiska beslut för att med kraft slå vakt om de uppnådda positionerna på jämställdhetens område, inte bara för kvinnornas och männens skull utan också för våra möjligheter att upprätthålla välfärden.</textBlock>
  </contentBlock>
  <contentBlock ix="1063" page="0">
    <textBlock ix="0">Vi socialdemokrater har därför krävt att regerignen skall ge AMS i uppdrag att arbeta fram en särskild strategi för hur kvinnornas situation på arbetsmarknaden skall förbättras och stärkas.</textBlock>
  </contentBlock>
  <contentBlock ix="1064" page="0">
    <textBlock ix="0">Utgångspunkten för en sådan strategi för jämställdhet måste vara följande:</textBlock>
  </contentBlock>
  <contentBlock ix="1065" page="0">
    <textBlock ix="0">--  att kvinnornas deltagande i arbetslivet, förvärvsfrekvensen, inte fortsätter att minska,</textBlock>
  </contentBlock>
  <contentBlock ix="1066" page="0">
    <textBlock ix="0">--  att kvinnornas inkomster realtivt männens inte sjunker utan ökar,</textBlock>
  </contentBlock>
  <contentBlock ix="1067" page="0">
    <textBlock ix="0">--  att fler deltidsarbeten omvandlas till heltidsarbeten som man kan försörja sig på.</textBlock>
  </contentBlock>
  <contentBlock ix="1068" page="0">
    <textBlock ix="0">En strategi för jämställdhet bör ta fasta på följande punkter.</textBlock>
  </contentBlock>
  <contentBlock ix="1069" page="0">
    <textBlock ix="0">1. Kvinnors andel av landets arbetsinkomster och därmed deras ekonomiska makt bör öka. En avgörande förutsättning för att nå detta är att vi åter närmar oss den fulla sysselsättningen. I övriga</textBlock>
    <textBlock ix="1">Europa har hög arbetslöshet inneburit att kvinnornas löner minskat och inom samma yrkesområde ligger 10--15 % under männens.</textBlock>
  </contentBlock>
  <contentBlock ix="1070" page="0">
    <textBlock ix="0">2. Vi vill att kvinnors löner i förhållande till männens skall öka. Det innebär att den lönediskriminering på 1--8 % som</textBlock>
    <textBlock ix="1">Löneskillnadsutredningen har konstaterat att kvinnor utsätts för, och som inte går att relatera till något annat än kön, inte kan accepteras. Desstuom måste de traditionella kvinnliga arbetsuppgifter värderas upp.</textBlock>
  </contentBlock>
  <contentBlock ix="1071" page="0">
    <textBlock ix="0">3. Vi vill öka kvinnors möjligheter. Det gör vi genom en kraftfull förbättring av möjligheterna till utbildning. Många kvinnor halkar efter männen i arbetslivet under de år när ansvar för barn inträder.</textBlock>
    <textBlock ix="1">Genom satsningen på kommunal vuxenutbildning, och inte minst teknisk och administrativ basutbildning, kan kvinnor med mångårig yrkeserfarenhet, som saknar längre formell utbildning eller starkare position i arbetsliven, få en ny möjlighet. Likaså kan ett massivt utbildningsprogram för att stärka kvinnorna inom vård- och omsorgsområdet öka kvinnors möjligheter.</textBlock>
  </contentBlock>
  <contentBlock ix="1072" page="0">
    <textBlock ix="0">Kvinnors andel i arbetsmarknadsutbildning är hög och för utbildningsvikariat dominerande.</textBlock>
    <textBlock ix="1">Arbetsmarknadsutbildning bidrar till en kraftig löneökning. En ökad satsning på kompetensutveckling i arbete och utbildning bidrar därför till att kvinnors ställning och på arbetsmarknaden stärks. Kvinnors andel av utbildning och kompetensutveckling bör därför vara lika hög som deras andel av sysselsättningen på arbetsplatsen. Det borde med andra ord ske en kvotering.</textBlock>
  </contentBlock>
  <contentBlock ix="1073" page="0">
    <textBlock ix="0">4. Kvinnors arbete behövs för att upprätthålla välfärden. Ungefär 5 % av BNP eller en tiondel av de offentliga utgifterna är direkt relaterade till den högre kvinnliga förvärvsfrekvensen i Sverige. Den svenska kvinnans ekonomiska självständighet och ansvar för familjens försörjning är unik internationellt sett och har varit en förutsättning för vår välfärd. En fortsatt hög förvärvsfrekvens även för kvinnor är en förutsättning för att vi skall kunna bevara våra välfärdssystem och för den gemensamma sektorns finansiering.</textBlock>
  </contentBlock>
  <contentBlock ix="1074" page="0">
    <textBlock ix="0">För jämställdheten är det avgörande att försörjningsbasen ökar genom flera sysselsatta och att inte förvärvsfrekvensen sjunker under 80 %.</textBlock>
    <textBlock ix="1">Arbetslösheten är ett hot mot jämställdheten.</textBlock>
  </contentBlock>
  <contentBlock ix="1075" page="0">
    <textBlock ix="0">Mot bakgrund av ovanstående vill jag fråga socialministern följande:</textBlock>
  </contentBlock>
  <contentBlock ix="1076" page="0">
    <textBlock ix="0">Är regeringen beredd att ompröva de planerade nedskärningarna av de statliga bidragen till kommuner och landsting för att förhindra arbetslöshet för ytterligare människor och i detta fall företrädesvis för kvinnor?</textBlock>
  </contentBlock>
  <contentBlock ix="1077" page="0">
    <textBlock ix="0">Vilka åtgärder är regeringen beredd att vidta för att komma till rätta med löneskillnaderna mellan kvinnor och män?</textBlock>
  </contentBlock>
  <contentBlock ix="1078" page="0">
    <textBlock ix="0">Är regeringen beredd att föreslå särskilda utbildningsinsatser som riktar sig till kvinnor?</textBlock>
  </contentBlock>
  <contentBlock ix="1079" page="0">
    <textBlock ix="0">Är socialministern beredd att medverka till en politik som leder till att män och kvinnor gemensamt får arbeta för välfärdstatens försörjning?</textBlock>
  </contentBlock>
  <contentBlock ix="1080" page="0"/>
  <contentBlock ix="1081" page="0">
    <textBlock ix="0">15 § Anmälan om frågor</textBlock>
  </contentBlock>
  <contentBlock ix="1082" page="0">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="1083" page="0">
    <textBlock ix="0">den 22 april</textBlock>
  </contentBlock>
  <contentBlock ix="1084" page="0">
    <textBlock ix="0">1992/93:588 av Lisbeth Staaf-Igelström (s) till näringsministern om Uddeholm-Tooling:</textBlock>
  </contentBlock>
  <contentBlock ix="1085" page="0">
    <textBlock ix="0">För knappt två år sedan fick det österrikiska företaget Böhler tillstånd att förvärva Uddeholm-</textBlock>
    <textBlock ix="1">Tooling i Hagfors. I samband med köpet gjordes långtgående utfästelser om sysselsättningen i</textBlock>
    <textBlock ix="2">Sverige. I policydokument december 1990, undertecknat av Voest Alpine Stahl AG och i det centrala MBL-protokollet augusti 1992 sägs att ''om strukturella åtgärder krävs som i väsentlig grad reducerar nuvarande huvudlokaliseringar skall ägarna försöka skapa andra arbetstillfällen i området eller försöka avyttra verksamheten till annan ägare som stöds av de fackliga organisationerna''. Efter två år ser vi nu resultatet:</textBlock>
    <textBlock ix="3">en hel bygd, Hagfors, är på väg att slås ut. Antalet anställda minskas från ca 1 400 till cirka 700 utan att man har gjort några större ansträngningar att skapa nya arbetstillfällen. Hagfors -- Värmland är redan mycket hårt drabbade av arbetslöshet och behöver varje arbetstillfälle. Min fråga är:</textBlock>
  </contentBlock>
  <contentBlock ix="1086" page="0">
    <textBlock ix="0">Vilka initiativ avser näringsministern ta för att få</textBlock>
    <textBlock ix="1">Böhler-Uddeholm att leva upp till utfästelserna i policydokumentet?</textBlock>
  </contentBlock>
  <contentBlock ix="1087" page="0">
    <textBlock ix="0">1992/93:589 av Inga-Britt Johansson (s) till miljöministern om åtgärder för att minska försurningsskadorna i Västsverige:</textBlock>
  </contentBlock>
  <contentBlock ix="1088" page="0">
    <textBlock ix="0">Försurningssituationen i Väst-Sverige är mycket allvarlig. Med känd teknik skulle ett par av de stora föroreningskällorna, nämligen oljeraffinaderierna i</textBlock>
    <textBlock ix="1">Göteborg och Lysekil, kunna minska sina utsläpp av svavel och kväveoxid med 75 % och kolväteutsläppen med cirka 50 % från de gamla nivåerna. Kostnaden för raffinaderierna sägs motsvara 1 övre per producerad liter bensin och diesel.</textBlock>
  </contentBlock>
  <contentBlock ix="1089" page="0">
    <textBlock ix="0">Vid de senaste koncessionsförhandlingarna beslutades att utsläppen av svavel och kväveoxid skulle sänkas med 50 % och att oljebolagen skulle utreda vidare hur kolväteutsläppen skulle minskas.</textBlock>
  </contentBlock>
  <contentBlock ix="1090" page="0">
    <textBlock ix="0">När frågan överklagades till regeringen så tillstyrkte Länsstyrelsen och Göteborgs miljö- och hälsoskyddsnämnd de högre kraven beträffande</textBlock>
    <textBlock ix="1">Göteborg. När det gällde Lysekil tillstyrkte</textBlock>
    <textBlock ix="2">Länsstyrelsen de högre kraven om minskning av svavelutsläppet, men avstyrkte ''om än med tvekan'' kraven beträffande kväveoxidutsläppen.</textBlock>
    <textBlock ix="3">Lysekils miljö- och hälsoskyddsnämnd tillstyrkte de högre kraven i dess helhet. Regeringen beslutade, trots protesterna, i slutet av 1992 att koncessionsnämndens beslut skulle ligga fast.</textBlock>
  </contentBlock>
  <contentBlock ix="1091" page="0">
    <textBlock ix="0">Jag vill fråga miljöministern:</textBlock>
  </contentBlock>
  <contentBlock ix="1092" page="0">
    <textBlock ix="0">Anser miljöministern att bästa tillgängliga teknik skall användas för att minska försurningsskadorna i</textBlock>
    <textBlock ix="1">Västsverige?</textBlock>
  </contentBlock>
  <contentBlock ix="1093" page="0">
    <textBlock ix="0">1992/93:590 av Sören Lekberg (s) till kommunikationsministern om vägnätet i</textBlock>
    <textBlock ix="1">Stockholms län:</textBlock>
  </contentBlock>
  <contentBlock ix="1094" page="0">
    <textBlock ix="0">Enligt Vägverkets ''Nationell väghållningsplan'' har</textBlock>
    <textBlock ix="1">Stockholms län den i särklass största andelen dåliga vägar i förhållande till trafikmängden. 30 % av länsvägnätet i Stockholms län återfinns i den sämsta kategorin. Genomsnittet för landet är 7 %.</textBlock>
  </contentBlock>
  <contentBlock ix="1095" page="0">
    <textBlock ix="0">Med anledning av ovanstående vill jag fråga kommunikationsministern följande:</textBlock>
  </contentBlock>
  <contentBlock ix="1096" page="0">
    <textBlock ix="0">Vilka åtgärder avser kommunikationsministern vidta med anledning av Vägverkets inventering?</textBlock>
  </contentBlock>
  <contentBlock ix="1097" page="0">
    <textBlock ix="0">1992/93:591 av Fanny Rizell (kds) till socialministern om föräldrars insatser mot drogmissbruk:</textBlock>
  </contentBlock>
  <contentBlock ix="1098" page="0">
    <textBlock ix="0">Fler och fler vittnar om att narkotikabruket har ökat, främst bland ungdomar. Enligt en undersökning bland landets kommuner skär 40 %</textBlock>
    <textBlock ix="1">ner sin narkomanvård. Samtliga uppger dock att allt fler använder narkotika.</textBlock>
  </contentBlock>
  <contentBlock ix="1099" page="0">
    <textBlock ix="0">I storstäder konstaterar socialarbetare att 15--20-</textBlock>
    <textBlock ix="1">åringar i allt högre grad börjar röka heroin i stället för hasch som var vanligt tidigare. Bara i Stockholm dör en narkoman var tredje dag.</textBlock>
  </contentBlock>
  <contentBlock ix="1100" page="0">
    <textBlock ix="0">Statistiken är alarmerande. Vi måste med alla medel hindra unga människor från att börja använda droger. Föräldrarnas insatser är i detta sammanhang undervärderade i kampen mot droger. Ofta är föräldrar duktiga på att tala med sina barn om de mest skilda problem de kan möta i samhället, men när de gäller drogproblem är många dåligt rustade. De tror inte att det kan hända deras barn.</textBlock>
  </contentBlock>
  <contentBlock ix="1101" page="0">
    <textBlock ix="0">Hur mycket pengar vi än satsar på förbättringar vid gränserna, information i skolorna och förebyggande åtgärder på fritidshem kan inget ersätta föräldrarnas insats för att förebygga drogmissbruk.</textBlock>
  </contentBlock>
  <contentBlock ix="1102" page="0">
    <textBlock ix="0">Avser statsrådet vidta några åtgärder för att stödja denna viktiga grupp i kampen mot narkotikan?</textBlock>
  </contentBlock>
  <contentBlock ix="1103" page="0">
    <textBlock ix="0">1992/93:592 av Gudrun Norberg (fp) till utrikesministern om Auschwitzmuseets bevarande:</textBlock>
  </contentBlock>
  <contentBlock ix="1104" page="0">
    <textBlock ix="0">Museet i det nazistiska koncentrationslägret</textBlock>
    <textBlock ix="1">Auschwitz håller på att förfalla. Tusentals skor, kvinnohår och en hel del andra bevis för vad som en gång hände där är på väg att ruttna bort. Det finns inte pengar till vare sig konservering eller renovering.</textBlock>
  </contentBlock>
  <contentBlock ix="1105" page="0">
    <textBlock ix="0">Ännu finns det människor som upplevde händelserna i Auschwitz och på så sätt kan delge omvärlden. Men om ett antal år finns inte några ögonvittnen som kan berätta om det fruktansvärda som hände där. Redan nu finns enskilda och grupper som förnekar att judeutrotningen någonsin ägt rum.</textBlock>
  </contentBlock>
  <contentBlock ix="1106" page="0">
    <textBlock ix="0">Frågan om Auschwitzmuseets bevarande borde vara av brett internationellt intresse. Även Sverige bör dela ansvaret för att hålla det avskräckande minnet levande.</textBlock>
  </contentBlock>
  <contentBlock ix="1107" page="0">
    <textBlock ix="0">Med anledning av det anförda vill jag fråga statsrådet om regeringen avser att ta några initiativ internationellt för att Auschwitz bevaras till eftervärlden?</textBlock>
  </contentBlock>
  <contentBlock ix="1108" page="0">
    <textBlock ix="0">1992/93:593 av Maud Ekendahl (m) till civilministern om organisationsbidragen:</textBlock>
  </contentBlock>
  <contentBlock ix="1109" page="0">
    <textBlock ix="0">Statens ungdomsråd har nyligen beviljat en organisation -- Loesje -- ett bidrag på 20 000 kr.</textBlock>
  </contentBlock>
  <contentBlock ix="1110" page="0">
    <textBlock ix="0">Organisationen ser som sin uppgift att driva opinionsbildning genom illegal affischering.</textBlock>
    <textBlock ix="1">Organisationen tycks inte stå för någon särskild idé</textBlock>
    <textBlock ix="2">utan ser det som sin uppgift att få läsaren att reflektera över olika händelser och företeelser.</textBlock>
  </contentBlock>
  <contentBlock ix="1111" page="0">
    <textBlock ix="0">Det fria ordet och yttrandefriheten åtnjuter i</textBlock>
    <textBlock ix="1">Sverige olika former av samhälligt stöd. Det förefaller emellertid egendomligt att stöd skall uppbäras för en form av opinionsbildning som innebär skada på annans egendom.</textBlock>
  </contentBlock>
  <contentBlock ix="1112" page="0">
    <textBlock ix="0">Vilka krav bör ställas på en organisation för att den skall kunna komma i fråga för statliga bidrag?</textBlock>
  </contentBlock>
  <contentBlock ix="1113" page="0">
    <textBlock ix="0">1992/93:594 av Marianne Andersson (c) till statsrådet Bo Könberg om Socialstyrelsens utredning om amalgam:</textBlock>
  </contentBlock>
  <contentBlock ix="1114" page="0">
    <textBlock ix="0">Socialstyrelsen presenterade i höstas utredningen om avveckling av amalgam som tandlagningsmaterial. Denna utredning initierades av Social- och Miljödepartementen under den förra regeringens tid. Utredningen är nu föremål för remissbehandling.</textBlock>
  </contentBlock>
  <contentBlock ix="1115" page="0">
    <textBlock ix="0">Jag vill fråga statsrådet vilka remissinstanser som behandlar denna utredning.</textBlock>
  </contentBlock>
  <contentBlock ix="1116" page="0">
    <textBlock ix="0">1992/93:595 av Björn Samuelson (v) till näringsministern om Uddeholm-Tooling:</textBlock>
  </contentBlock>
  <contentBlock ix="1117" page="0">
    <textBlock ix="0">Hagfors i Värmland står stilla. Hela samhället håller andan. Än en gång har de österrikiska ägarna</textBlock>
    <textBlock ix="1">Böhler svikit sina löften. I lördags beslutade styrelsen för Uddeholm-Tooling att det inte blir någon legotillverkning av handelsstål och rostfritt stål i Hagfors. Därmed ligger varslet av 270</textBlock>
    <textBlock ix="2">anställda kvar. På sex månader halveras därmed antalet anställda till 700 personer.</textBlock>
  </contentBlock>
  <contentBlock ix="1118" page="0">
    <textBlock ix="0">Böhler-Uddeholm har tidigare lovat ersättningsjobb för dem som försvunnit, ett löfte som givits både de anställda och näringsministern personligen.</textBlock>
  </contentBlock>
  <contentBlock ix="1119" page="0">
    <textBlock ix="0">Svensk stålindustri har gått igenom stora och viktiga strukturrationaliseringar, som andra länders stålindustrier bara har börjat att genomföra. De neddragningar som nu görs i Hagfors handlar främst om att Böhler tar hem jobb till Österrike, inte om lönsamhet. Detta kan vi inte acceptera.</textBlock>
    <textBlock ix="1">Sveriges basindustrier får inte ytterligare utarmas på arbetstillfällen och kompetens.</textBlock>
  </contentBlock>
  <contentBlock ix="1120" page="0">
    <textBlock ix="0">Jag vill därför fråga näringsministern:</textBlock>
  </contentBlock>
  <contentBlock ix="1121" page="0">
    <textBlock ix="0">Kommer regeringen att se till att Böhler-Uddeholm uppfyller sitt löfte om ersättningsarbeten, som givits till de anställda?</textBlock>
  </contentBlock>
  <contentBlock ix="1122" page="0">
    <textBlock ix="0">1992/93:596 av Ivar Franzén (c) till utrikesministern om den förlista polska färjan Jan Heweliusz:</textBlock>
  </contentBlock>
  <contentBlock ix="1123" page="0">
    <textBlock ix="0">Det är nu mer än tre månader sedan den polska färjan Jan Heweliusz förliste utanför den tyska ön</textBlock>
    <textBlock ix="1">Rögen. Av de sju svenskar som omkom har endast två återfunnits. Det kan inte uteslutas att de fem som ej återfunnits finns kvar på den förlista färjan, som fortfarande ligger kvar i havet upp och ner. För de anhöriga är det en ofattbar belastning i sorgearbetet att inte få hem sina kära, att inte veta om de finns kvar i färjan eller inte.</textBlock>
  </contentBlock>
  <contentBlock ix="1124" page="0">
    <textBlock ix="0">Det är oacceptabelt att färjan efter mer än tre månader inte är bärgad.</textBlock>
  </contentBlock>
  <contentBlock ix="1125" page="0">
    <textBlock ix="0">Min fråga till utrikesministern är:</textBlock>
  </contentBlock>
  <contentBlock ix="1126" page="0">
    <textBlock ix="0">Vad avser regeringen att göra för att påskynda en bärgning av färjan, så att de anhöriga kan få ett slutligt svar på sina frågor?</textBlock>
  </contentBlock>
  <contentBlock ix="1127" page="0">
    <textBlock ix="0">1992/93:597 av Annika Åhnberg (-) till miljöministern om kärnkraftsreaktorn i Ågesta:</textBlock>
  </contentBlock>
  <contentBlock ix="1128" page="0">
    <textBlock ix="0">Den 1 maj 1969 var kärnkraftsreaktorn i Ågesta mycket nära ett totalt haveri, som hade fått fruktansvärda konsekvenser.</textBlock>
  </contentBlock>
  <contentBlock ix="1129" page="0">
    <textBlock ix="0">Detta synnerligen allvarliga tillbud har först nu kommit till allmän kännedom. Rapportering och analys av det inträffade har varit otillfredsställande.</textBlock>
    <textBlock ix="1">Det måste nu klarläggas varför.</textBlock>
  </contentBlock>
  <contentBlock ix="1130" page="0">
    <textBlock ix="0">Själva händelsförloppet måste också noggrant utredas, och denna anlys måste bli offentligt tillgänglig.</textBlock>
  </contentBlock>
  <contentBlock ix="1131" page="0">
    <textBlock ix="0">Jag vill därför fråga miljöministern:</textBlock>
  </contentBlock>
  <contentBlock ix="1132" page="0">
    <textBlock ix="0">Avser regeringen vidta åtgärder så att omständigheterna kring det som skedde vid</textBlock>
    <textBlock ix="1">Ågestareaktorn den 1 maj 1969 blir klarlagda?</textBlock>
  </contentBlock>
  <contentBlock ix="1133" page="0">
    <textBlock ix="0">den 23 april</textBlock>
  </contentBlock>
  <contentBlock ix="1134" page="0">
    <textBlock ix="0">1992/93:598 av Berndt Ekholm (s) till justitieministern om nådeinstitutet:</textBlock>
  </contentBlock>
  <contentBlock ix="1135" page="0">
    <textBlock ix="0">Tidaholmsanstaltens läkare och ledning har ansökt om nåd för den svårt sjuke livstidsfången Lars</textBlock>
    <textBlock ix="1">Tingström, den så kallade bombmannen. De kristna socialdemokraterna i Skaraborg har vädjat till regeringen om att bifalla nådeansökan.</textBlock>
    <textBlock ix="2">Regeringen har dock återigen beslutet att avslå ansökan om nåd.</textBlock>
  </contentBlock>
  <contentBlock ix="1136" page="0">
    <textBlock ix="0">Enligt den undersökning om beviljande av nåd, som distriktsåklagare Yngve Rydberg genomfört, har bifallsprocenten halverats sedan den borgerliga regeringens tillträde. Regeringen synes ha skärpt nådepraxis.</textBlock>
  </contentBlock>
  <contentBlock ix="1137" page="0">
    <textBlock ix="0">För att generalisera utifrån fallet Tingström är frågan som måste ställas, om regeringen numer finner det rimligt att en sängbunden människa med en livshotande sjukdom och kanske med kort tid kvar att leva inte skall få möjligheten att få avsluta sitt liv i frihet tillsammans med sina anhöriga.</textBlock>
    <textBlock ix="1">Samtidigt brukar den borgerliga regeringen vara snar att hänvisa till kristen etik och västerländsk humanism som grund för sin politik.</textBlock>
    <textBlock ix="2">Frågeställningen får därmed en ytterligare dimension.</textBlock>
  </contentBlock>
  <contentBlock ix="1138" page="0">
    <textBlock ix="0">Min fråga till justitieministern blir därför, om statsrådet anser det förenligt med den av regeringen framhävda kristna etiken och västerländska humanismen att kraftigt inskränka möjligheten att erhålla nåd?</textBlock>
  </contentBlock>
  <contentBlock ix="1139" page="0">
    <textBlock ix="0">1992/93:599 av Björn Ericson (s) till kommunikationsministern om lokaliseringen av</textBlock>
    <textBlock ix="1">Telestyrelsen:</textBlock>
  </contentBlock>
  <contentBlock ix="1140" page="0">
    <textBlock ix="0">Rykten gör gällande att Televerket planerar ny flyttning av verksamheter från Haninge till</textBlock>
    <textBlock ix="1">Stockholm. I tur nu står Telestyrelsen som enligt uppgift skall flytta till andra lokaler på Birger</textBlock>
    <textBlock ix="2">Jarlsgatan mitt i Stockholm.</textBlock>
  </contentBlock>
  <contentBlock ix="1141" page="0">
    <textBlock ix="0">Riksdagen har tidigare vid flera tillfällen, så gott som ehälligt, uttalat sig för att verka för att statliga verksamheter flyttas från Stockholm till främst sydligare kommuner för att därmed medverka till sysselsättningsbalans i Stockholms län.</textBlock>
  </contentBlock>
  <contentBlock ix="1142" page="0">
    <textBlock ix="0">Mot denna bakgrund vill jag fråga kommunikationsministern följande:</textBlock>
  </contentBlock>
  <contentBlock ix="1143" page="0">
    <textBlock ix="0">Överensstämmer flyttningen av Telestyrelsen från</textBlock>
    <textBlock ix="1">Haninge till Stockholm med riksdagens tidigare beslut?</textBlock>
  </contentBlock>
  <contentBlock ix="1144" page="0">
    <textBlock ix="0">1992/93:600 av Tuve Skånberg (kds) till utbildningsministern om anstånd med återbetalning av studielån:</textBlock>
  </contentBlock>
  <contentBlock ix="1145" page="0">
    <textBlock ix="0">Allt fler har svårt att betala tillbaka sina studielån.</textBlock>
    <textBlock ix="1">De flesta som ber om uppskov är arbetslösa eller har fått ökad försörjningsbörda och har inte några pengar över till att betala studieskulderna med.</textBlock>
    <textBlock ix="2">Centrala studiestödsnämnden tar dock ingen hänsyn till att de som ska betala tillbaka har det svårt ekonomiskt. Nämnden räknar på tidigare inkomstår och struntar i hur de betalningsskyldiga har det i dag. De som inte kan betala får besök av kronofogden.</textBlock>
  </contentBlock>
  <contentBlock ix="1146" page="0">
    <textBlock ix="0">Sedan studiestödsnämnden inte beviljat anstånd med studielån överklagar allt fler till kammarrätten. Överklagandena har ökat med 25--</textBlock>
    <textBlock ix="1">30 % jämfört med förra året. Bara en på hundra som överklagar får anstånd, dvs. ca 40 av 4 000.</textBlock>
    <textBlock ix="2">Kammarrätten i Sundsvall, som är ensam om att behandla studiestödsmål, ägnar tre fjärdedelar av arbetstiden åt sådana mål. Andra ärenden försenas.</textBlock>
  </contentBlock>
  <contentBlock ix="1147" page="0">
    <textBlock ix="0">Studiestödsnämnden borde enligt min mening visa litet mer flexibilitet och ge uppskov med återbetalningen av studielånet. Samhället tjänar knappast på att kronofogden skickas efter dem.</textBlock>
  </contentBlock>
  <contentBlock ix="1148" page="0">
    <textBlock ix="0">Vilka åtgärder tänker ministern vidta för att öka möjligheten att ge anstånd med återbetalningen av studielånen?</textBlock>
  </contentBlock>
  <contentBlock ix="1149" page="0">
    <textBlock ix="0">1992/93:601 av Eivor Husing (s) till socialministern om vårdnadsbidrag:</textBlock>
  </contentBlock>
  <contentBlock ix="1150" page="0">
    <textBlock ix="0">Statsministern Carl Bildt har nyligen aviserat att ett vårdnadsbidrag kommer att införas under mandatperioden. Samtidigt föreslås en sänkning av föräldraförsäkringen från 90 % till 80 %.</textBlock>
  </contentBlock>
  <contentBlock ix="1151" page="0">
    <textBlock ix="0">Kan det vara rimligt att införa nya kostnadskrävande bidrag i en tid när budgetunderskottet bara växer?</textBlock>
  </contentBlock>
  <contentBlock ix="1152" page="0">
    <textBlock ix="0">1992/93:602 av Maj-Lis Lööw (s) till statsrådet Alf</textBlock>
    <textBlock ix="1">Svensson om åtgärder mot illegala aborter i tredje världen:</textBlock>
  </contentBlock>
  <contentBlock ix="1153" page="0">
    <textBlock ix="0">Eftersom säkerheten i legala aborter nu är så stor, kan man påstå att dödsrisken för kvinnan nästan helt och hållet är knuten till illegala aborter. Främst gäller det kvinnorna i tredje världen. Dessa kvinnor har dessutom haft ytterst få chanser att förebygga sin oönskade graviditet. I abortdebattens Sverige borde detta vara en stor fråga för vårt solidaritetsarbete.</textBlock>
  </contentBlock>
  <contentBlock ix="1154" page="0">
    <textBlock ix="0">Är biståndsministern beredd att intensifiera arbetet på detta område?</textBlock>
  </contentBlock>
  <contentBlock ix="1155" page="0">
    <textBlock ix="0">1992/93:603 av Inga-Britt Johansson (s) till socialministern om kompetensutveckling av kvinnor i statlig tjänst:</textBlock>
  </contentBlock>
  <contentBlock ix="1156" page="0">
    <textBlock ix="0">Kvinnorna är de stora förlorarna när staten lägger ned sin verksamhet. Det framgår av tillgänglig forskning. Framför allt gäller detta när de traditionella sekreteraruppgifterna försvinner, men över huvud taget förändrar strukturbesluten statliga verksamheters kompetensprofil.</textBlock>
  </contentBlock>
  <contentBlock ix="1157" page="0">
    <textBlock ix="0">Behovet av kompetensutveckling för att kvinnorna inte skall drabbas ondödigt hårt kräver både eftertanke och åtgärder.</textBlock>
  </contentBlock>
  <contentBlock ix="1158" page="0">
    <textBlock ix="0">Regeringen skulle på lämpligt sätt, t.ex. genom att kontakt med parterna i Trygghetsstiftelsen och</textBlock>
    <textBlock ix="1">Förnyelsefonden i staten, kunna informera sig om dessa förhålladnen och föreslå åtgärder. Det skulle t.ex. innebära att i fortsättningen skall utredningarna som föregår strukturbeslut ha till uppgift att granska förändringar av kompetensprofiler, så att utvecklingsinsatser ur jämställdhetssynpunkt kan komma i gång i ett tidigt skede.</textBlock>
  </contentBlock>
  <contentBlock ix="1159" page="0">
    <textBlock ix="0">Jag vill fråga socialministern:</textBlock>
  </contentBlock>
  <contentBlock ix="1160" page="0">
    <textBlock ix="0">Är ministern beredd att vidta denna för de statligt anställda kvinnorna viktiga åtgärd?</textBlock>
  </contentBlock>
  <contentBlock ix="1161" page="0">
    <textBlock ix="0">1992/93:604 av Marianne Carlsson (s) till justiteministern om skyddet för hotade kvinnor:</textBlock>
  </contentBlock>
  <contentBlock ix="1162" page="0">
    <textBlock ix="0">För ett år sedan infördes på försök möjligheter för kvinnor, som av olika anledningar är hotade, att få larmpaket eller livvaktsskydd.</textBlock>
  </contentBlock>
  <contentBlock ix="1163" page="0">
    <textBlock ix="0">Jag interpellerade också justiteministern om det inte var de som hotade som borde bevakas. Det vanliga är ju att gärningsmannen straffas.</textBlock>
  </contentBlock>
  <contentBlock ix="1164" page="0">
    <textBlock ix="0">Nu är det angeläget att utvärdera insatserna så att alla de kvinnor som är hotade kan få snabb, effektiv och trygg hjälp.</textBlock>
  </contentBlock>
  <contentBlock ix="1165" page="0">
    <textBlock ix="0">Min fråga till justitieministern är:</textBlock>
  </contentBlock>
  <contentBlock ix="1166" page="0">
    <textBlock ix="0">Vilka är erfarenheterna av de prövade åtgärderna?</textBlock>
  </contentBlock>
  <contentBlock ix="1167" page="0">
    <textBlock ix="0">1992/93:605 av Lahja Exner (s) till arbetsmarknadsministern om invandrade kvinnors arbetslöshet:</textBlock>
  </contentBlock>
  <contentBlock ix="1168" page="0">
    <textBlock ix="0">Bland dagens hundratusentals arbetslösa finns särskilt utsatta grupper som löper stor risk att bli permanent utestängda från arbetsmarknaden.</textBlock>
    <textBlock ix="1">Invandrare och flyktingar liksom ungdomar och arbetshandikappade är de värst drabbade grupperna när arbetslösheten skjuter i höjden.</textBlock>
  </contentBlock>
  <contentBlock ix="1169" page="0">
    <textBlock ix="0">För gruppen invandrade kvinnor, som består av gamla arbetskraftsinvandrare från 50-, 60- och 70-</textBlock>
    <textBlock ix="1">talen, anhöriginvandrare och flyktingar är situationen ytterst allvarlig. Arbetsskador, bristande kunskaper i svenska och kort, föråldrad eller i Sverige icke gångbar utbildning, huvudansvar för barn och hem jämte ortsbundenhet försvårar och begränsar ofta dessa kvinnors möjlighet att få del av de arbetsmarknadsoch utbildningspolitiska medlen.</textBlock>
  </contentBlock>
  <contentBlock ix="1170" page="0">
    <textBlock ix="0">Med hänsyn till ovan anförda vill jag fråga arbetsmarknadsministern:</textBlock>
  </contentBlock>
  <contentBlock ix="1171" page="0">
    <textBlock ix="0">Vilka åtgärder är regeringen beredd att sätta in för att de arbetslösa invandrade kvinnorna inte skall bli permanent utslagna från arbetsmarknaden?</textBlock>
  </contentBlock>
  <contentBlock ix="1172" page="0">
    <textBlock ix="0">1992/93:606 av Ingegerd Sahlström (s) till justitieministern om åtgärder mot sexuellt utnyttjande vid framställning av pornografiska alster:</textBlock>
  </contentBlock>
  <contentBlock ix="1173" page="0">
    <textBlock ix="0">Att personer som avbildats i pornografiska alster inte sällan utsatts för grovt våld är ställt utom allt tvivel.</textBlock>
  </contentBlock>
  <contentBlock ix="1174" page="0">
    <textBlock ix="0">Det råder ingen tvekan om att barn som är avbildade i pornografiska alster utnyttjats sexuellt.</textBlock>
    <textBlock ix="1">Mot detta reagerar vi starkt och efterlyser -- med rätta -- skärpning av lagtexter m.m.</textBlock>
  </contentBlock>
  <contentBlock ix="1175" page="0">
    <textBlock ix="0">Att vuxna personer är utsatta för sexuellt utnyttjande i samband med produktion av pornografiska alster är mindre uppmärksammat.</textBlock>
  </contentBlock>
  <contentBlock ix="1176" page="0">
    <textBlock ix="0">Jag förmodar att justitieministern delar uppfattningen att även vuxna utsätts för sexuellt utnyttjande i samband med framställning av pornografiska alster.</textBlock>
  </contentBlock>
  <contentBlock ix="1177" page="0">
    <textBlock ix="0">Avser statsrådet att agera för att detta sexuella utnyttjande av människor skall förhindras?</textBlock>
  </contentBlock>
  <contentBlock ix="1178" page="0">
    <textBlock ix="0">1992/93:607 av Sigge Godin (fp) till jordbruksministern om fiskevården i statligt ägda vatten:</textBlock>
  </contentBlock>
  <contentBlock ix="1179" page="0">
    <textBlock ix="0">Vid bolagiseringen av Domänverket behöll staten fiskerätten i de statsägda vatten som skyddas enligt naturresurslagen. I de vatten där staten behåller sina rättigheter bör en sund fiskevård bedrivas och fiskekortförsäljningen till allmänheten, som tidigare sköttes genom Domänverket, måste fortsätta.</textBlock>
  </contentBlock>
  <contentBlock ix="1180" page="0">
    <textBlock ix="0">En möjlighet är att staten bildar en stiftelse för förvaltande av fiskerätten, där företrädare för berörda kommuner, lokalt näringsliv, fiskevårdsorganisationer etc. finns representerade.</textBlock>
  </contentBlock>
  <contentBlock ix="1181" page="0">
    <textBlock ix="0">Med anledning av det ovan anförda vill jag ställa följande fråga:</textBlock>
  </contentBlock>
  <contentBlock ix="1182" page="0">
    <textBlock ix="0">Avser jordbruksministern att medverka till att stärka det lokala inflytandet över fiskevården genom inrättande av en stiftelse?</textBlock>
  </contentBlock>
  <contentBlock ix="1183" page="0">
    <textBlock ix="0">1992/93:608 av Inger Lundberg (s) till civilministern om möjligheten för gravida och föräldralediga kvinnor att återanställas:</textBlock>
  </contentBlock>
  <contentBlock ix="1184" page="0">
    <textBlock ix="0">I samband med privatiseringen av offentlig verksamhet har tidigare offentliganställda förlorat sina jobb. De privata arbetsgivarna har i vissa fall återanställt tidigare anställd personal på arbetsuppgifter, som liknar dem de tidigare innehaft.</textBlock>
  </contentBlock>
  <contentBlock ix="1185" page="0">
    <textBlock ix="0">Här har den nye arbetsgivaren kunnat välja bland den tidigare personalen. Enligt tidningsuppgifter skall detta i flera fall ha lett till att gravida kvinnor, samt kvinnor som varit föräldralediga, nekats återanställning. De har ju inte omedelbart stått till arbetsgivarens förfogande.</textBlock>
  </contentBlock>
  <contentBlock ix="1186" page="0">
    <textBlock ix="0">Vilka åtgärder är civilministern beredd att vidta för att inte omstruktureringen inom den offentliga sektorn skall leda till att gravida och föräldralediga kvinnor diskrimineras?</textBlock>
  </contentBlock>
  <contentBlock ix="1187" page="0">
    <textBlock ix="0">1992/93:609 av Berit Andnor (s) till arbetsmarknadsministern om den s.k. 150-</textBlock>
    <textBlock ix="1">dagarsregeln i arbetslöshetsförsäkringen:</textBlock>
  </contentBlock>
  <contentBlock ix="1188" page="0">
    <textBlock ix="0">Antalet deltidsarbetslösa har nu enligt senaste tillgänglig statistik stigit till 97 000. Huvuddelen av dessa är kvinnor. Den s.k. 150-dagarsregeln som finns i förordningen om arbetslöshetsförsäkringen medför att tusentals kvinnor står inför den näst intill omöjliga beslutssituationen att antingen säga upp sig från den anställning man har och stämpla på heltid eller försöka leva på en lön som inte räcker till. Detta är ett förhållande som är oacceptabelt.</textBlock>
    <textBlock ix="1">Denna åsikt delas av ett enigt arbetsmarknadsutskott som i betänkande</textBlock>
    <textBlock ix="2">1992/93:AU17 föreslog riksdagen att till regeringen uttala denna uppfattning. Riksdagen har därefter beslutat i enlighet med arbetsmarknadsutskottets förslag.</textBlock>
  </contentBlock>
  <contentBlock ix="1189" page="0">
    <textBlock ix="0">Mot bakgrund av riksdagens tydliga ställningstagande i frågan är min fråga nu till arbetsmarknadsministern:</textBlock>
  </contentBlock>
  <contentBlock ix="1190" page="0">
    <textBlock ix="0">När kommer arbetsmarknadsministern att föreslå regeringen förändringar i förordningen om arbetslöshetsförsäkringen i syfte att ta bort den s.k.</textBlock>
    <textBlock ix="1">150-dagarsregeln?</textBlock>
  </contentBlock>
  <contentBlock ix="1191" page="0">
    <textBlock ix="0">1992/93:610 av  Ingegerd Sahlström (s) till statsrådet Bo Könberg om förtidspensionen och invandrarkvinnor:</textBlock>
  </contentBlock>
  <contentBlock ix="1192" page="0">
    <textBlock ix="0">Förslitnings- och belastningsskadorna är de snabbast växande arbetsmiljöproblemet, och 70 %</textBlock>
    <textBlock ix="1">av de drabbade är kvinnor.</textBlock>
  </contentBlock>
  <contentBlock ix="1193" page="0">
    <textBlock ix="0">Av de kvinnor som förtidspensioneras är det betydligt fler invandrande kvinnor än svenskor.</textBlock>
    <textBlock ix="1">Dessutom inträffar förtidspensioneringen drygt tio år tidigare bland kvinnor som är födda utomlands jämfört med svenska kvinnor.</textBlock>
  </contentBlock>
  <contentBlock ix="1194" page="0">
    <textBlock ix="0">Kunskaper behövs för att kunna åstadkomma förändringar till det bättre.</textBlock>
  </contentBlock>
  <contentBlock ix="1195" page="0">
    <textBlock ix="0">Ämnar sjukvårdsministern vidta några åtgärder för att undersöka varför skillnaderna i förtidspensionering mellan svenska och invandrande kvinnor finns och lämna förslag till förändringar?</textBlock>
  </contentBlock>
  <contentBlock ix="1196" page="0">
    <textBlock ix="0">1992/93:611 av Margareta Winberg (s) till statsrådet Bo Könberg om lagstiftningen om aborter:</textBlock>
  </contentBlock>
  <contentBlock ix="1197" page="0">
    <textBlock ix="0">I morgon, lördagen den 24 april, demonstrerar en organisation som kallar sig ''Rätt till liv'' i</textBlock>
    <textBlock ix="1">Stockholm. Namnet är synnerligen missvisande eftersom de genom sin reaktionära inställning till vår svenska abortlagstiftning verkligen väljer att utsläcka liv. Varje dag dör 400--500 kvinnor i världen till följd av illegala aborter. I vissa större städer i tredje världen upptas 50 % av sängplatserna av kvinnor som genomgått illegala aborter och blivit skadade. När man i Rumänien införde abortförbud under Ceausescus regim sexfaldigades mödradödligheten.</textBlock>
    <textBlock ix="2">Sammanfattningsvis; aborter sker alltid -- oavsett vilken abortlagstiftning man har i ett land. Vill man värna livet skall man därför ha en liberal lagstiftning -- då sparas kvinnoliv och en god preventivmedelsrådgivning erbjuds.</textBlock>
  </contentBlock>
  <contentBlock ix="1198" page="0">
    <textBlock ix="0">Mot bakgrund av abortmotståndarnas mobilisering vill jag fråga statsrådet Könberg:</textBlock>
  </contentBlock>
  <contentBlock ix="1199" page="0">
    <textBlock ix="0">Finns det i dag skäl att ändra gällande abortlag?</textBlock>
  </contentBlock>
  <contentBlock ix="1200" page="0">
    <textBlock ix="0">1992/93:612 av Britta Sundin (s) till statsrådet Bo</textBlock>
    <textBlock ix="1">Könberg om invandrarkvinnors hälsa:</textBlock>
  </contentBlock>
  <contentBlock ix="1201" page="0">
    <textBlock ix="0">Undersökningar som gjorts av</textBlock>
    <textBlock ix="1">Riksförsäkringsverket och SCB visar att invandrarnas hälsa är sämre än totalbefolkningens och att det finns stora skillnader mellan olika invandrargrupper. Invandrarkvinnor är oftare mer långvarigt sjuka än män. Självmordstalet är högre bland invandrade kvinnor än bland svenskor.</textBlock>
  </contentBlock>
  <contentBlock ix="1202" page="0">
    <textBlock ix="0">I den utredning som Statens Invandrarverk gjort och som kallas ''Invandrare och kvinna'' föreslås som åtgärd att forskning skall satsas på invandrade kvinnors hälsa och hur det påverkar deras situation.</textBlock>
  </contentBlock>
  <contentBlock ix="1203" page="0">
    <textBlock ix="0">Vilka åtgärder har regeringen vidtagit med anledning av rapporten?</textBlock>
  </contentBlock>
  <contentBlock ix="1204" page="0">
    <textBlock ix="0">1992/93:613 av Maud Björnemalm (s) till statsrådet</textBlock>
    <textBlock ix="1">Bo Könberg om forskning om kvinnors hälsoproblem:</textBlock>
  </contentBlock>
  <contentBlock ix="1205" page="0">
    <textBlock ix="0">Ett av målen för vår svenska välfärd är att ge alla människor lika rätt till hälsa. Forskningsrapporter under de senaste åren visar att skillnaderna i hälsotillstånd på grund av klass och kön är stora.</textBlock>
    <textBlock ix="1">De sämst ställda i samhället har den sämsta hälsan, och dit hör stora grupper kvinnor.</textBlock>
  </contentBlock>
  <contentBlock ix="1206" page="0">
    <textBlock ix="0">Kvinnor lever i allmänhet längre än män, trots detta visar de ett sämre hälsotillstånd och utnyttjar även hälso- och sjukvården i större utsträckning än vad männen gör. Sjukskrivning och förtidspensionering är också vanligare bland kvinnor än bland män.</textBlock>
    <textBlock ix="1">Behandlingsmetoder prövas ofta på män och överförs sedan bara till kvinnor.</textBlock>
  </contentBlock>
  <contentBlock ix="1207" page="0">
    <textBlock ix="0">Forskning om kvinnors hälsoproblem förekommer i mindre omfattning än vad som gäller mäns hälsa.</textBlock>
  </contentBlock>
  <contentBlock ix="1208" page="0">
    <textBlock ix="0">På vilket sätt ämnar sjukvårdsminister Bo Könberg stimulera och prioritera forskning om kvinnors hälsoproblem?</textBlock>
  </contentBlock>
  <contentBlock ix="1209" page="0">
    <textBlock ix="0">1992/93:614 av  Lisbeth Staaf-Igelström (s) till arbetsmarknadsministern om kvinnors arbetsmiljö:</textBlock>
  </contentBlock>
  <contentBlock ix="1210" page="0">
    <textBlock ix="0">Det är en närmast bedövande överenskommelse mellan förhållandena i arbetsmiljön och hälsan.</textBlock>
    <textBlock ix="1">Detta har många kvinnor fått erfara och det är naturligtvis inte en slump att det är så. De flesta arbetsplatser är utformade av män för män. Ingen hänsyn har tidigare tagits till kvinnors behov vad avser arbetsmiljö och arbetsorganisation. Vanliga kvinnovillkor i arbetslivet är monotona arbetsuppgifter med små utvecklingsmöjligheter, obekväma eller oregelbundna arbetstider, deltidsarbete som inte räcker till att försörja sig själv samt litet inflytande i arbete och över arbetsuppgifterna. Vi vet också att problem med upprepade och ensidiga arbetsrörelser, arbetsställningar med statisk belastning och tunga lyft förorsakar värk som ofta övergår till allvarliga sjukdomstillstånd. Dåliga arbetsmiljöer orsakar mycket mänskligt lidande och stora samhällskostnader i form av produktionsbortfall samt utgifter för vård och rehabilitering. Min fråga till arbetsmarknadsministern är:</textBlock>
  </contentBlock>
  <contentBlock ix="1211" page="0">
    <textBlock ix="0">Vilka insatser avser regeringen att göra för att förbättra kvinnors arbetsmiljö?</textBlock>
  </contentBlock>
  <contentBlock ix="1212" page="0">
    <textBlock ix="0">1992/93:615 av Karin Wegestål (s) till statsrådet Bo</textBlock>
    <textBlock ix="1">Könberg om marginaleffekter i ett reformerat ATP-</textBlock>
    <textBlock ix="2">system:</textBlock>
  </contentBlock>
  <contentBlock ix="1213" page="0">
    <textBlock ix="0">Ett stort problem i det nuvarande svenska pensionssystemet är de marginaleffekter som uppstår vid samordningen mellan ATP-pensionen och det grundläggande skyddet i form av folkpension, pensionstillskott, kommunalt bostadstillägg för pensionärer och den skattereduktion som de får som enbart uppbär dessa förmåner. Detta får till följd att den som tjänat in kring tre ATP-poäng, som är medelpoäng för dagens kvinnliga pensionärer, inte får ut något av sin insats i systemet. De får inte mer än den som enbart är berättigad till folkpension. Ibland får de t.o.m. mindre.</textBlock>
  </contentBlock>
  <contentBlock ix="1214" page="0">
    <textBlock ix="0">Kommer man i ett reformerat ATP-system att drabbas av samma marginaleffekter, eller blir man garanterad att få ut åtminstone något av vad man betalt in?</textBlock>
  </contentBlock>
  <contentBlock ix="1215" page="0">
    <textBlock ix="0">1992/93:616 av Karin Wegestål (s) till statsrådet Bo</textBlock>
    <textBlock ix="1">Könberg om finansieringen av pensionsförmån för vård av barn:</textBlock>
  </contentBlock>
  <contentBlock ix="1216" page="0">
    <textBlock ix="0">Den pension som enligt pensionsarbetsgruppens förslag skulle kunna erhållas för vård av barn skiljer sig från övrig skisserad pension, som enligt direktiven skall ha ett klart samband mellan inbetalda avgifter och erhållna förmåner. Den bryter också en annan av direktivens förutsättningar, nämligen att systemet skall vara uppbyggt så att det stimulerar till arbete.</textBlock>
    <textBlock ix="1">Pensionsförmånen som skulle utgå för vård av barn minskar ju mer föräldern tjänar, för att helt utebli vid full lön.</textBlock>
  </contentBlock>
  <contentBlock ix="1217" page="0">
    <textBlock ix="0">Olika metoder kan användas för att finansiera denna vårdpension.</textBlock>
  </contentBlock>
  <contentBlock ix="1218" page="0">
    <textBlock ix="0">Kan man tänka sig att låta de avgifter som går in i systemet för inkomster över ATP-taket användas till denna vårdpension, eftersom barnen är en gemensam resurs för kommande generationer?</textBlock>
  </contentBlock>
  <contentBlock ix="1219" page="0">
    <textBlock ix="0">1992/93:617 av Karin Wegestål (s) till statsrådet Bo</textBlock>
    <textBlock ix="1">Könberg om ett reformerat ATP-system:</textBlock>
  </contentBlock>
  <contentBlock ix="1220" page="0">
    <textBlock ix="0">Ett av förslagen till reformerat ATP-system som pensionsarbetsgruppen redogör för i sin promemoria är att pensionen skall beräknas på hela livsinkomsten.</textBlock>
  </contentBlock>
  <contentBlock ix="1221" page="0">
    <textBlock ix="0">Om då inkomsten blir pensionsgrundande från första kronan i stället för att som i dag först minskas med ett basbelopp och taket ligger kvar vid 7,5</textBlock>
    <textBlock ix="1">basbelopp, skulle det innebära att pensionen maximalt kan erhållas på 7,5 basbelopp i stället för</textBlock>
    <textBlock ix="2">6,5 som i dag, eller skall taket då sänkas till 6,5</textBlock>
    <textBlock ix="3">basbelopp?</textBlock>
  </contentBlock>
  <contentBlock ix="1222" page="0">
    <textBlock ix="0">1992/93:618 av Birthe Sörestedt (s) till statsrådet</textBlock>
    <textBlock ix="1">Bo Könberg om vårdutbildningarna och abortfrågan:</textBlock>
  </contentBlock>
  <contentBlock ix="1223" page="0">
    <textBlock ix="0">Förutom en inskränkning i aborträtten utreder nu regeringen frågan om att införa en</textBlock>
    <textBlock ix="1">''samvetsklausul'' i högskolans vårdutbildningar.</textBlock>
    <textBlock ix="2">Den studerande skall kunna välja bort de utbildningsavsnitt som berör aborter och viss preventivmedelsrådgivning utan att legitimationen för yrket påverkas. Detta innebär i sin tur att man i sin yrkesverksamhet skall kunna vägra att utföra aborter.</textBlock>
  </contentBlock>
  <contentBlock ix="1224" page="0">
    <textBlock ix="0">Jag anser att en kvinna som vill ha abort har rätt att få den hjälp hon behöver. Om en ''samvetsklausul''</textBlock>
    <textBlock ix="1">införs kan det leda till att ingen läkare finns tillgänglig som vill hjälpa henne. Detta trots att lagen ger henne rätt till abort. Risken för illegala aborter ökar till följd av detta.</textBlock>
  </contentBlock>
  <contentBlock ix="1225" page="0">
    <textBlock ix="0">Min fråga till statsrådet är:</textBlock>
  </contentBlock>
  <contentBlock ix="1226" page="0">
    <textBlock ix="0">Anser statsrådet Bo Könberg att en</textBlock>
    <textBlock ix="1">''samvetsklausul'' är förenlig med kravet om god kvalitet och säkerhet i svensk sjukvård?</textBlock>
  </contentBlock>
  <contentBlock ix="1227" page="0">
    <textBlock ix="0">1992/93:619 av Monica Widnemark (s) till socialministern om kvinnors alkoholkonsumtion:</textBlock>
  </contentBlock>
  <contentBlock ix="1228" page="0">
    <textBlock ix="0">Den totala alkoholkonsumtionen bland kvinnor ökar. Kvinnorna svarar i dag för en tredjedel av den totala konsumtionen. Ökningen av kvinnors missbruk anses hänga samman med nya levnadsmönster. Kvinnorna döljer länge sitt missbruk, och det är svårt at komma åt det. Deras missbruk drabbar också barnen, eftersom kvinnorna i regel har huvudansvaret för familjen.</textBlock>
  </contentBlock>
  <contentBlock ix="1229" page="0">
    <textBlock ix="0">Forskning om alkoholmissbruk och rehabilitering är i dag till största delen inriktad på män. Vård och behandling av kvinnor måste utgå från kvinnors behov.</textBlock>
  </contentBlock>
  <contentBlock ix="1230" page="0">
    <textBlock ix="0">Avser statsrådet att medverka till en intensifierad forskning omkring kvinnors alkoholmissbruk och att behovet av insatser tillgodoses?</textBlock>
  </contentBlock>
  <contentBlock ix="1231" page="0">
    <textBlock ix="0">1992/93:620 av Ulla Pettersson (s) till justitieministern om bestämmelserna om olaga våldsskildring:</textBlock>
  </contentBlock>
  <contentBlock ix="1232" page="0">
    <textBlock ix="0">I slutet av förra året överlämnade Justitiekanslern till regeringen en redogörelse för behovet av åtgärder rörande bestämmelserna om olaga våldsskildring. Justitiekanslerns utredning skedde på uppdrag av den tidigare socialdemokratiska regeringen.</textBlock>
  </contentBlock>
  <contentBlock ix="1233" page="0">
    <textBlock ix="0">Vilka åtgärder har regeringen vidtagit eller planerat med anledning av JK:s redogörelse?</textBlock>
  </contentBlock>
  <contentBlock ix="1234" page="0">
    <textBlock ix="0">1992/93:621 av Maj-Inger Klingvall (s) till socialministern om barnens situation:</textBlock>
  </contentBlock>
  <contentBlock ix="1235" page="0">
    <textBlock ix="0">I en interpellationsdebatt den 25 februari om barnomsorgen m.m. anförde socialministern att han ville avvakta Socialstyrelsens rapport Barns villkor i förändringstider, innan han svarade på frågan om det nu är aktuellt med några initiativ från regeringens sida när det gäller barnens situation.</textBlock>
  </contentBlock>
  <contentBlock ix="1236" page="0">
    <textBlock ix="0">Den 1 mars kom Socialstyrelsens rapport. I den konstateras bl.a. att man i många kommuner ser med oro på de besparingar som väntar innevarande och följande år. På många håll anser man det vara tveksamt om de kan genomföras utan att kvaliteten och tillgängligheten bir lidande. Risken är att nedskärningar i generella verksamheter leder till en allmänt sänkt kvalitet samt större utsatthet och ökade behov av särlösningar för vissa barn.</textBlock>
  </contentBlock>
  <contentBlock ix="1237" page="0">
    <textBlock ix="0">Kan socialministern i dag svarar på om regeringen är beredd att ta några initiativ med anledning av barnens situation i kommunerna?</textBlock>
  </contentBlock>
  <contentBlock ix="1238" page="0">
    <textBlock ix="0">1992/93:622 av Sinikka Bohlin (s) till statsrådet Bo</textBlock>
    <textBlock ix="1">Könberg om kommunernas äldreomsorg för invandrare:</textBlock>
  </contentBlock>
  <contentBlock ix="1239" page="0">
    <textBlock ix="0">Erfarenheten visar att när invandrare blir gamla och har svårt att klara sitt dagliga liv så har de också tappat den svenska de en gång lärt sig. Det innebär ofta att de lever mycket isolerade, eftersom de inte kan kommunicera med sin omgivning.</textBlock>
  </contentBlock>
  <contentBlock ix="1240" page="0">
    <textBlock ix="0">Vi känner också till att de här problemen kommer att öka under de närmaste 20 åren. Riksdagen har tidigare uttalat sig om kommunernas ansvar och skyldigheter för de äldre invandrarna. Med den ekonomiska situationen som många kommuner befinner sig i kan de äldre invandrarna bli glömda grupper. Det är viktigt att det görs en kartläggning hur kommunerna fullgör sina skyldigheter mot äldre invandrare.</textBlock>
  </contentBlock>
  <contentBlock ix="1241" page="0">
    <textBlock ix="0">Är Bo Könberg beredd att medverka till att ge</textBlock>
    <textBlock ix="1">Socialstyrelsen i uppdrag att snarast göra en kartläggning om hur kommunernas äldreomsorg för invandrare fungerar?</textBlock>
  </contentBlock>
  <contentBlock ix="1242" page="0">
    <textBlock ix="0">1992/93:623 av Inga-Britt Johansson (s) till civilministern om lagförslaget mot könsdiskriminerande reklam:</textBlock>
  </contentBlock>
  <contentBlock ix="1243" page="0">
    <textBlock ix="0">I en fråga i TV-programmet Plus om reklamen blivit litet mer kvinnoförnedrande de senaste åren svarade förra JämO Inga-Britt Törnell:</textBlock>
  </contentBlock>
  <contentBlock ix="1244" page="0">
    <textBlock ix="0">''Inte lite, tycker jag, utan de senaste åren har det gått mot ett crescendo, liksom.''</textBlock>
  </contentBlock>
  <contentBlock ix="1245" page="0">
    <textBlock ix="0">ERK, Näringslivets etiska råd mot könsdiskriminerande reklam, har påtagit sig ansvaret för att få bort avarterna. Där säger man att könsdiskrimineringen har en mycket begränsad omfattning och att den minskat väsentligt. Det vet man av antalet anmälningar. Man måste dock ta i beaktande att ERK, trots att verksamheten har varit i gång i fyra år, fortfarande inte har något eget telefonnummer.</textBlock>
  </contentBlock>
  <contentBlock ix="1246" page="0">
    <textBlock ix="0">Många frågar sig i dag varför svenska kvinnor är så arga. Svaret finns givietvis bl.a. i den förnedring i ord och bild som kvinnor utsätts för och som hela tiden blir grövre. En lagstiftning mot könsdiskriminerande reklam skulle naturligtvis inte helt förändra situationen men är en nödvändig markering från samhällets sida.</textBlock>
  </contentBlock>
  <contentBlock ix="1247" page="0">
    <textBlock ix="0">Jag vill ställa följande fråga till konsumentministern:</textBlock>
  </contentBlock>
  <contentBlock ix="1248" page="0">
    <textBlock ix="0">Är ministern beredd att se till att det lagförslag mot könsdiskriminerande reklam som sedan länge finns hos departementet kommer till riksdagens prövning?</textBlock>
  </contentBlock>
  <contentBlock ix="1249" page="0">
    <textBlock ix="0">1992/93:624 av Mats Lindberg (s) till näringsministern om ABEM i Malå:</textBlock>
  </contentBlock>
  <contentBlock ix="1250" page="0">
    <textBlock ix="0">SGAB:s styrelse har under sommaren 1991 tillsatt en konsult för att försälja SGAB:s</textBlock>
    <textBlock ix="1">Instrumentverksamhet i Malå (ABEM).</textBlock>
    <textBlock ix="2">Personalen har flera gånger utan resultat försökt att få klarhet i hur utförsäljningen skall gå till.</textBlock>
  </contentBlock>
  <contentBlock ix="1251" page="0">
    <textBlock ix="0">Under hösten 1992 bildades en ägargrupp --</textBlock>
    <textBlock ix="1">Malåkonsortiet -- med planer att förvärva ABEM i</textBlock>
    <textBlock ix="2">Malå, liksom helägda dotterbolaget i Toronto. De planerade också att de delägda bolagen Terraplus i</textBlock>
    <textBlock ix="3">Canada och i USA samt Phoenix i Canada skulle ingå. Ägargruppen har också flera gånger försökt att få till stånd en seriös diskussion med konsulten och med ägaren. Detta har inte lyckats. Någon värdering på företagsekonomiska grunder av</textBlock>
    <textBlock ix="4">Malåkonsortiets koncept har ej skett/redovisats.</textBlock>
  </contentBlock>
  <contentBlock ix="1252" page="0">
    <textBlock ix="0">Den 19 april 1993 informerades personalen om att ett annat företag troligen kommer att förvärva</textBlock>
    <textBlock ix="1">ABEM. Detta företag finns inte branschen och har inte någon tillgång till internationella marknadskanaler. Det kommer dessutom inte att förvärva de övriga dotterbolagen.</textBlock>
  </contentBlock>
  <contentBlock ix="1253" page="0">
    <textBlock ix="0">Är näringsministern beredd att låta</textBlock>
    <textBlock ix="1">Malåkonsortiets koncept prövas av annan än konsulten?</textBlock>
  </contentBlock>
  <contentBlock ix="1254" page="0">
    <textBlock ix="0">1992/93:625 av Lena Klevenås (s) till statsrådet Ulf</textBlock>
    <textBlock ix="1">Dinkelspiel om BNP och EG-förhandlingarna:</textBlock>
  </contentBlock>
  <contentBlock ix="1255" page="0">
    <textBlock ix="0">Enligt uppgifter i pressen vill regeringen justera beräkningen av Sveriges BNP inför förhandlingarna om ett medlemskap i EG. Detta därför att Sverige, enligt uppgift, inte skulle vara så rikt som det ter sig när man ser vår BNP.</textBlock>
  </contentBlock>
  <contentBlock ix="1256" page="0">
    <textBlock ix="0">Avsikten med denna justering skulle vara att</textBlock>
    <textBlock ix="1">Sveriges avgift till EG skulle bli lägre än de 20</textBlock>
    <textBlock ix="2">miljarder kronor som den skulle bli med nuvarande beräkningsmetoder. Motivet för justeringen nedåt av den svenska BNP skulle vara att de svenska kvinnorna förvärvsarbetar i högre grad än kvinnorna i EG. Barn- och äldreomsorgen räknas alltså in i BNP. Genom att räkna bort värdet av detta arbete skulle vår medlemsavgift kunna sänkas.</textBlock>
  </contentBlock>
  <contentBlock ix="1257" page="0">
    <textBlock ix="0">Med anledning av ovanstående vill jag ställa följande fråga:</textBlock>
  </contentBlock>
  <contentBlock ix="1258" page="0">
    <textBlock ix="0">Avser statsrådet att i EG-förhandlingarna vid beräkning av BNP dra av värdet av de tjänster som utförs inom barn- och äldreomsorgen?</textBlock>
  </contentBlock>
  <contentBlock ix="1259" page="0">
    <textBlock ix="0">16 §  Kammaren åtskildes kl. 16.02.</textBlock>
  </contentBlock>
  <contentBlock ix="1260" page="0">
    <textBlock ix="0">Förhandlingarna leddes</textBlock>
  </contentBlock>
  <contentBlock ix="1261" page="0">
    <textBlock ix="0">av andre vice talmannen från sammanträdets början t.o.m. 5 § anf. 28 (delvis),</textBlock>
  </contentBlock>
  <contentBlock ix="1262" page="0">
    <textBlock ix="0">av förste vice talmannen därefter t.o.m. 7 § anf. 58</textBlock>
    <textBlock ix="1">(delvis),</textBlock>
  </contentBlock>
  <contentBlock ix="1263" page="0">
    <textBlock ix="0">av andre vice talmannen därefter t.o.m. 9 § anf. 85</textBlock>
    <textBlock ix="1">(delvis) och</textBlock>
  </contentBlock>
  <contentBlock ix="1264" page="0">
    <textBlock ix="0">av förste vice talmannen därefter till sammanträdets slut.</textBlock>
  </contentBlock>
</protocol>
