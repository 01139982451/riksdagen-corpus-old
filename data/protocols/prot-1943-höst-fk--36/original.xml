<protocol id="prot-1943-höst-fk--36">
  <contentBlock page="0" ix="0">
    <textBlock ix="0">RIKSDAGENS PROTOKOLL.</textBlock>
  </contentBlock>
  <contentBlock page="0" ix="1">
    <textBlock ix="0">1943. Första kammaren. Nr 36.</textBlock>
  </contentBlock>
  <contentBlock page="0" ix="2">
    <textBlock ix="0"> </textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">Torsdagen den 23 december.</textBlock>
  </contentBlock>
  <contentBlock page="0" ix="5">
    <textBlock ix="0">Kammaren sammanträdde kl. 10 f. m.; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="0" ix="6">
    <textBlock ix="0">Justerades protokollen för den 13, 14, 15, 16 och 17 innevarande månad.</textBlock>
  </contentBlock>
  <contentBlock page="0" ix="7">
    <textBlock ix="0">Upplästes följande till kammaren inkomna skrift: Till riksdagens första kammare.</textBlock>
  </contentBlock>
  <contentBlock page="0" ix="8">
    <textBlock ix="0">Härmed får jag vördsammast anhålla om entledigande från mitt uppdrag att vara ledamot av kammaren från och med utgången av detta år.</textBlock>
    <textBlock ix="1">Som skäl för denna min vördsamma anhållan får jag anföra min ålder — 69 år och 3 månader — vilken gör, att såväl mina valmän som jag själv önska se en yngre kraft på min plats i kammaren.</textBlock>
    <textBlock ix="2">Stockholm, riksdagen den 17 december 1943.</textBlock>
    <textBlock ix="3">Israel Lagerfelt, riksdagsman för Östergötlands län med Norrköpings stad.</textBlock>
  </contentBlock>
  <contentBlock page="0" ix="9">
    <textBlock ix="0">Kammaren godkände det åberopade hindret och biföll ansökningen.</textBlock>
  </contentBlock>
  <contentBlock page="0" ix="10">
    <textBlock ix="0">Vidare upplästes en till kammaren inkommen skrift av följande lydelse: Till riksdagens första kammare.</textBlock>
  </contentBlock>
  <contentBlock page="0" ix="11">
    <textBlock ix="0">Enär mina göromål i hemorten äro av den omfattningen, att jag finner det omöjligt att i fortsättningen därmed förena uppdraget att vara ledamot av riksdagens första kammare, får jag härmed vördsamt avsäga mig detta uppdrag.</textBlock>
    <textBlock ix="1">Stockholm den 17 december 1943.</textBlock>
    <textBlock ix="2">Allan Holstenson.</textBlock>
    <textBlock ix="3">Även det hinder herr Holstenson åberopat till stöd för sin avsägelse godkändes.</textBlock>
  </contentBlock>
  <contentBlock page="0" ix="12">
    <textBlock ix="0">På sedermera av herr förste vice talmannen gjord framställning beslöt kammaren att till Konungen avlåta skrivelse med anmälan om de gjorda avsägelserna samt de därigenom inom kammaren uppkomna ledigheterna, varefter ett i sådant avseende uppsatt förslag till underdånig skrivelse upplästes och godkändes.</textBlock>
  </contentBlock>
  <contentBlock page="0" ix="13">
    <textBlock ix="0">Kammarens sammanträde avslutades kl. 10.05 f. m.</textBlock>
  </contentBlock>
  <contentBlock page="0" ix="14">
    <textBlock ix="0">In fidem G. H. Berggren.</textBlock>
  </contentBlock>
  <contentBlock page="0" ix="15">
    <textBlock ix="0">Första kammarens protokoll 1943. Nr 36. 1</textBlock>
  </contentBlock>
  <contentBlock page="1" ix="0">
    <textBlock ix="0">2 Nr 36. Torsdagen den 30 december 1943.</textBlock>
  </contentBlock>
  <contentBlock page="1" ix="1">
    <textBlock ix="0">Torsdagen den 30 december.</textBlock>
  </contentBlock>
  <contentBlock page="1" ix="2">
    <textBlock ix="0">Kammaren sammanträdde kl. 11 f. m.</textBlock>
  </contentBlock>
  <contentBlock page="1" ix="3">
    <textBlock ix="0">Justerades protokollet för den 23 innevarande månad.</textBlock>
  </contentBlock>
  <contentBlock page="1" ix="4">
    <textBlock ix="0">Upplästes följande till kammaren inkomna skrift:</textBlock>
  </contentBlock>
  <contentBlock page="1" ix="5">
    <textBlock ix="0">Till riksdagens första kammare. På grund av ökade tjänstegöromål anhåller undertecknad härmed vördsamt om befrielse från uppdraget att vara ledamot av riksdagens första kammare. Borlänge den 23 december 1943. Ejnar Lindbärg,</textBlock>
  </contentBlock>
  <contentBlock page="1" ix="6">
    <textBlock ix="0">stadskamrer:.</textBlock>
  </contentBlock>
  <contentBlock page="1" ix="7">
    <textBlock ix="0">Kammaren godkände det hinder, som herr Lindbärg åberopat till stöd för sin avsägelse av riksdagsmannabefattningen, samt biföll den gjorda ansökningen.</textBlock>
  </contentBlock>
  <contentBlock page="1" ix="8">
    <textBlock ix="0">På sedermera av herr talmannen gjord framställning beslöt kammaren att till Konungen avlåta skrivelse med anmälan om den gjorda avsägelsen samt den därigenom inom kammaren uppkomna ledigheten, varefter ett i sådant avseende uppsatt förslag till underdånig skrivelse upplästes och godkändes.</textBlock>
  </contentBlock>
  <contentBlock page="1" ix="9">
    <textBlock ix="0"> </textBlock>
  </contentBlock>
  <contentBlock page="1" ix="10">
    <textBlock ix="0">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte.</textBlock>
  </contentBlock>
  <contentBlock page="1" ix="11">
    <textBlock ix="0">Justerades ett protokollsutdrag för denna dag.</textBlock>
  </contentBlock>
  <contentBlock page="1" ix="12">
    <textBlock ix="0">Hans excellens ministern för utrikes ärendena herr Ginther avlämnade Kungl. Maj:ts skrivelse, nr 368, angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riksdag.</textBlock>
  </contentBlock>
  <contentBlock page="1" ix="13">
    <textBlock ix="0">Av nämnda kungl. skrivelse, som nu föredrogs, inhämtades bland annat, att Kungl. Maj:t förordnat hans excellens ministern för utrikes ärendena herr Gänther att i första kammaren uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="1" ix="14">
    <textBlock ix="0">Med anledning härav lämnades ordet till hans execellens ministern för utrikes ärendena herr Ginther, som i enlighet med det honom givna uppdraget uppläste Kungl. Maj:ts öppna brev nr 369, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="1" ix="15">
    <textBlock ix="0">Herr Nilsson, Johan, i Kristianstad yttrade: Även i år är det först på årets näst sista dag som riksdagen avslutas. Utom den ganska långa s. k. ordinarie tiden ha förhållandena krävt en höstsession. Vi befinna oss ju alltjämt under</textBlock>
  </contentBlock>
  <contentBlock page="2" ix="0">
    <textBlock ix="0">Torsdagen den 30 december 1943. Nr 36. 3</textBlock>
  </contentBlock>
  <contentBlock page="2" ix="1">
    <textBlock ix="0">ovissa förhållanden och få därför inte förvåna oss över att landets välfärd kräver mera arbete än under normala tider. Kan riksdagen genom sitt arbete och sitt stora ansvar vid de mångahanda olika problemens tillrättaläggande se till, att lag och rätt skipas med uteslutande sikte på att landets och folkets välfärd tillvaratages, då är vårt arbete inte förgäves och bör inte heller kännas tungt.</textBlock>
    <textBlock ix="1">Årets val hava utfallit så, att icke alla återkomma till nästa riksdag, och dessutom föreligga vissa avsägelser. Till dessa, som nu lämna oss, framföres ett varmt tack för angenämt samarbete och gott kamratskap. Jag vill också framföra talmannens vördsamma och hjärtliga tack för allt förtroende och all älskvärd välvilja, som kommit honom till godo, och tillåter mig särskilt understryka mitt stora tack för den synnerliga vänlighet som mötte mig från kammarens samtliga ledamöter vid ett särskilt tillfälle under detta år.</textBlock>
    <textBlock ix="2">Jag tillönskar eder alla en god fortsättning på helgen och ett gott nytt år.</textBlock>
  </contentBlock>
  <contentBlock page="2" ix="2">
    <textBlock ix="0">Detta tal besvarades av herr Sandegård i följande ordalag: Herr landshövding! Ni har även vid denna riksdag befäst hos oss alla vår hälsosamma fruktan för talmannens klubba, men också vår oreserverade vördnad för talmannens skicklighet och person, vår oskrymtade tacksamhet för talmannens</textBlock>
  </contentBlock>
  <contentBlock page="2" ix="3">
    <textBlock ix="0">överseende och tålamod. Med uttalande av kammarens förväntansfulla återseende ber jag att få</textBlock>
  </contentBlock>
  <contentBlock page="2" ix="4">
    <textBlock ix="0">framföra kammarens tillönskan om ett gott nytt år.</textBlock>
  </contentBlock>
  <contentBlock page="2" ix="5">
    <textBlock ix="0">Kammarens ledamöter åtskildes härefter kl. 11.10.</textBlock>
  </contentBlock>
  <contentBlock page="2" ix="6">
    <textBlock ix="0">In fidem G. H. Berggren.</textBlock>
  </contentBlock>
</protocol>
