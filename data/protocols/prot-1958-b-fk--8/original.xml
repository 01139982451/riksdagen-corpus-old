<protocol id="prot-1958-b-fk--8">
  <contentBlock page="0" id="i-5c4936a487cbdd44">
    <textBlock id="i-3fbc149dba91e41f">    </textBlock>
  </contentBlock>
  <contentBlock page="0" id="i-a2f0de97be9d90aa">
    <textBlock id="i-005ac2e6ed29464d">RIKSDAGENS PROTOKOLL</textBlock>
  </contentBlock>
  <contentBlock page="0" id="i-3254b80b0ebda349">
    <textBlock id="i-6ccf51f87f92a388">|</textBlock>
  </contentBlock>
  <contentBlock page="0" id="i-76545d6526fb966d">
    <textBlock id="i-3846b62be2273295">1958 FÖRSTA KAMMAREN Nr B8</textBlock>
  </contentBlock>
  <contentBlock page="0" id="i-e37cf0cbcac6d58a">
    <textBlock id="i-154dd0fc3ebdf12f"> </textBlock>
  </contentBlock>
  <contentBlock page="0" id="i-0fff2a7c009cf474">
    <textBlock id="i-ae5d1c61fed2cdf0">16—21 oktober</textBlock>
  </contentBlock>
  <contentBlock page="0" id="i-ec0e2de477cd2946">
    <textBlock id="i-cabd723592b038c0">Debatter m. m.</textBlock>
  </contentBlock>
  <contentBlock page="0" id="i-60907ac326b35297">
    <textBlock id="i-5db4de491dba3749">Torsdagen den 16 oktober Sid. Hälsningstal av talmannen sossssssssssssrs ss ses ss sees sosse sla 3 Minnesord över herr ÅIrhéD sssssssss esse reser ers ses sissi 3 Interpellationer: av herr Åman ang. ingripanden i fråga om privata pensionskassors fondmedel i samband med genomförandet av en allmän tillläggspensionering, IM. IM s.ossssssss ses ses ses s ss s ss 4 av herr Sveningsson ang. vissa missförhållanden vid alkoholistanstaten å Venngarn, IM, IM sosse ss ss 4</textBlock>
  </contentBlock>
  <contentBlock page="0" id="i-3fa8d184235b6d27">
    <textBlock id="i-127952bf18ee915a">1 Första kammarens protokoll 1958. Nr B 8</textBlock>
  </contentBlock>
  <contentBlock page="1" id="i-56b88f3188d47341">
    <textBlock id="i-4566f3853e4f9ba2"> </textBlock>
  </contentBlock>
  <contentBlock page="1" id="i-96986224e0371409">
    <textBlock id="i-bff13f6a09a86de3"> </textBlock>
  </contentBlock>
  <contentBlock page="1" id="i-48da85e034d66191">
    <textBlock id="i-067e87f90d4c995f"> </textBlock>
  </contentBlock>
  <contentBlock page="1" id="i-4db07f9dcb9ba4d9">
    <textBlock id="i-67439e75e68995a5">  </textBlock>
  </contentBlock>
  <contentBlock page="1" id="i-aebc1df248c4fd64">
    <textBlock id="i-4acb83dd33e24408">ESR.</textBlock>
  </contentBlock>
  <contentBlock page="1" id="i-b656dfb02c79f4fe">
    <textBlock id="i-a7efb7a4eeebaa17"> </textBlock>
  </contentBlock>
  <contentBlock page="1" id="i-0a4129b989425c92">
    <textBlock id="i-a329dd16fed82cb7"> </textBlock>
  </contentBlock>
  <contentBlock page="1" id="i-b237c59affb8fd17">
    <textBlock id="i-720d5e329b880aa0"> </textBlock>
  </contentBlock>
  <contentBlock page="1" id="i-c4c3a8ddae497bdc">
    <textBlock id="i-d5983358575ed12a"> </textBlock>
  </contentBlock>
  <contentBlock page="1" id="i-37b70dda70e2c700">
    <textBlock id="i-7dd7412e5f7e92ab"> </textBlock>
  </contentBlock>
  <contentBlock page="1" id="i-c866941dac69e194">
    <textBlock id="i-640f534e96f34add"> </textBlock>
  </contentBlock>
  <contentBlock page="1" id="i-6f2dcaaab8c67cb3">
    <textBlock id="i-693a722a0436c8dd"> </textBlock>
  </contentBlock>
  <contentBlock page="1" id="i-f085560abf9972fa">
    <textBlock id="i-22d26dc4a63769eb"> </textBlock>
  </contentBlock>
  <contentBlock page="1" id="i-6a10a99f89298a6c">
    <textBlock id="i-9b9244eb99fa38c4"> </textBlock>
  </contentBlock>
  <contentBlock page="1" id="i-1f757b90342202de">
    <textBlock id="i-c048a7692901c8e8"> </textBlock>
  </contentBlock>
  <contentBlock page="1" id="i-385ae65ef84e5791">
    <textBlock id="i-2d508fed5702d241"> </textBlock>
  </contentBlock>
  <contentBlock page="1" id="i-99971b0a0ac2d07b">
    <textBlock id="i-eeea0be6724d3f13"> </textBlock>
  </contentBlock>
  <contentBlock page="1" id="i-657cc20542ceecf3">
    <textBlock id="i-37c150b6bbd46eb2"> </textBlock>
  </contentBlock>
  <contentBlock page="1" id="i-79d6f62518a193e5">
    <textBlock id="i-9508fcfe153a99d6"> </textBlock>
  </contentBlock>
  <contentBlock page="1" id="i-10415ce18fa01b8e">
    <textBlock id="i-1d6cc8d02a081883">          </textBlock>
  </contentBlock>
  <contentBlock page="1" id="i-12d55eec10a06154">
    <textBlock id="i-eafcc6603e820ef1"> </textBlock>
  </contentBlock>
  <contentBlock page="1" id="i-b722f4c1e82ccac1">
    <textBlock id="i-5ca9dca2721f0039"> </textBlock>
  </contentBlock>
  <contentBlock page="1" id="i-45e7295119e0776b">
    <textBlock id="i-b98a993b4f28b0ec"> </textBlock>
  </contentBlock>
  <contentBlock page="1" id="i-e06b4188392bcd01">
    <textBlock id="i-555c5afdb22644d4">É i ee 2 5 oa . se : | a | | - - i a</textBlock>
  </contentBlock>
  <contentBlock page="1" id="i-6656aeab2db34447">
    <textBlock id="i-49b7b01e6cab9977">   </textBlock>
  </contentBlock>
  <contentBlock page="1" id="i-13a4834a17aafbe7">
    <textBlock id="i-a378cf2f130110e9"> </textBlock>
  </contentBlock>
  <contentBlock page="1" id="i-cc6404abd264086d">
    <textBlock id="i-ea2f1f1b065b8256"> </textBlock>
  </contentBlock>
  <contentBlock page="1" id="i-e3792c351df16f08">
    <textBlock id="i-7beeef5637f0b967"> </textBlock>
  </contentBlock>
  <contentBlock page="1" id="i-6061938f697cb82d">
    <textBlock id="i-3df2a66a45c9f16b"> </textBlock>
  </contentBlock>
  <contentBlock page="2" id="i-93af9446e291912c">
    <textBlock id="i-146f994e02e36e09">Torsdagen den 16 oktober 1958</textBlock>
  </contentBlock>
  <contentBlock page="2" id="i-5805aeb9ad7ff578">
    <textBlock id="i-54a2f201fa640291">Nr B 8 3</textBlock>
  </contentBlock>
  <contentBlock page="2" id="i-ba5b3c474042c80a">
    <textBlock id="i-ea58db84d53000e0">Torsdagen den 16 oktober</textBlock>
  </contentBlock>
  <contentBlock page="2" id="i-4c96198e75e9caf1">
    <textBlock id="i-bb5b0ba677879fa0">Kammaren sammanträdde kl. 14.00</textBlock>
  </contentBlock>
  <contentBlock page="2" id="i-a2c2e63e222552f8">
    <textBlock id="i-00149ad68b8b3740">Herr TALMANNEN öppnade sammanträdet med följande ord:</textBlock>
    <textBlock id="i-bebe143f8cad20de">Vi har nu att fortsätta den B-riksdag som vi avbröt för ett par månader sedan. När jag hälsar kammarens ledamöter välkomna till det fortsatta arbetet, sker det i en förhoppning att ni kunnat utnyttja ledigheten inte bara till att sköta privata sysslor, som ni ofta måste försumma under det forcerade riksdagsarbetet, till valagitation och annan med det politiska livet förbunden tråkighet, utan även till rekreation och vila. Jag är i varje fall övertygad om att ni kommer att gripa er arbetet an med friska krafter.</textBlock>
    <textBlock id="i-64c75ec633f5f519">Jag skulle vilja tillägga ett par ord och säga, att jag tror inte att det är många i denna kammare som känt någon avundsjuka gentemot vår medkammare med dess sena nattplena och utdragna debatter, men på en punkt har vi känt oss litet fattigare än den och kanske varit em aning avundsjuka, nämligen för den bristande konstnärliga utsmyckningen i vår lokal. När vi nu har sett två väggfält dekorerade genom professor Otte Skölds och hans konstnärliga medhjälpares försorg, så gläds vi. Jag för min del, som inte gör anspråk på att vara någon konstkritiker, tycker att det är vackert och förtjusande, och vi hoppas ännu mera på den totala verkan här i kammaren, när det tredje väggfältet nästa sommar blir färdigt. Jag har tänkt mig, efter konferens med mina kolleger i presidiet, att vi till professor Sköld skulle skicka en blomsterhyllning med tack för det nu utförda arbetet.</textBlock>
    <textBlock id="i-52a4f835f8845999">Med dessa ord förklarar jag sammanträdet öppnat.</textBlock>
  </contentBlock>
  <contentBlock page="2" id="i-09fab94b2b1364d1">
    <textBlock id="i-92b991ef4462572e">Härefter anförde herr TALMANNEN:</textBlock>
    <textBlock id="i-dc4cf6c780a4b1a0">Sedan vi sist skildes har en av kammarens ledamöter, vännen Erik Arrhén, lämnat oss.</textBlock>
    <textBlock id="i-a27a8f9c5da7a528">Han var ingen gammal man. Han hade ännu inte nått de 60, när en hjärtsjukdom ryckte bort honom. Han tillhörde inte de allra äldsta riksdagsmännen, men hade en lång rad av riksdagsår bakom sig — årets B-riksdag var hans sjuttonde riksdag.</textBlock>
    <textBlock id="i-66132218c10ed9f1">Jag är övertygad om att alla de kammarledamöter, som haft tillfälle att följa vår bortgångne vän i hans arbete, fått ett levande intryck av en stark pliktkänsla och en ständig strävan att sätta sig in i de ärenden, som låg inom hans intressesfär och om vilka han talade i kammaren. Det var mångsidiga kunskaper och gediget arbete som låg bakom hans framträdande. Och han var ingen konjunkturpolitikens man — han sade vad han menade, trodde och tyckte, även när det var impopulärt och inte uppskattat.</textBlock>
    <textBlock id="i-c4ec85771434db61">Vi satte ett stort mänskligt och kamratligt värde på honom, och när han nu gått bort, kan vi inte annat göra än skänka honom vår tacksamma hyllning för vad han varit, gjort och verkat.</textBlock>
    <textBlock id="i-dd0d4b30d737600a">Jag lyser frid över hans minne.</textBlock>
  </contentBlock>
  <contentBlock page="2" id="i-31d6118e84e58192">
    <textBlock id="i-9c8a201d160214ac">Detta anförande åhördes av kammarens ledamöter stående.</textBlock>
  </contentBlock>
  <contentBlock page="2" id="i-ad0e37e1ca87c59f">
    <textBlock id="i-82c3d8d69535ef67">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="2" id="i-700fe3a81e3986fd">
    <textBlock id="i-fa8d054cef35f261">Protokoll, hållet inför statsrådet och chefen för justitiedepartementet den 15 oktober 1958.</textBlock>
  </contentBlock>
  <contentBlock page="2" id="i-6f9cae783a0dd2b7">
    <textBlock id="i-3e004ea3fe1e814c">Till justitiedepartementet hade den 14 oktober 1958 från länsstyrelsen i Göteborgs och Bohus län inkommit fullmakt för lantbrukaren Per-Erik Ringaby,</textBlock>
  </contentBlock>
  <contentBlock page="3" id="i-31c899f387739805">
    <textBlock id="i-7aa1823f5a9bd189">4 Nr B 8</textBlock>
  </contentBlock>
  <contentBlock page="3" id="i-3f102ef0739ac8f8">
    <textBlock id="i-ad0d49f3cab1d103">Torsdagen den 16 oktober 1958</textBlock>
  </contentBlock>
  <contentBlock page="3" id="i-a117c041ec2c598d">
    <textBlock id="i-1457a273b889dc92">Interpellation ang. ingripanden i fråga om privata pensionskassors fondmedel i samband med genomförandet av en allmän tilläggspensionering, m. m. Interpellation ang. vissa missförhållanden vid alkoholistanstalten å Venngarn, m. m.</textBlock>
  </contentBlock>
  <contentBlock page="3" id="i-2780d15785acbadf">
    <textBlock id="i-13d908959b325918">Ringaby gård, Ullersäter, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-7feeafeb53716287">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-2ab3f1c4e1f6ddf6">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="3" id="i-b3e6eac6087df4b7">
    <textBlock id="i-76aec8822d6ab8aa">I ämbetet: K. G. Grönhagen</textBlock>
  </contentBlock>
  <contentBlock page="3" id="i-c338d67a1ce01ce5">
    <textBlock id="i-182c25b3adc3fa9f">Det antecknades, att herr Ringaby utsetts att inträda såsom ledamot av kammaren i stället för herr Arrhén, vilken avlidit.</textBlock>
  </contentBlock>
  <contentBlock page="3" id="i-4f62a99267d6ec31">
    <textBlock id="i-9e37fb76425efe02">Herr Ringaby infann sig nu och intog sin plats i kammaren.</textBlock>
  </contentBlock>
  <contentBlock page="3" id="i-5c153a6ce4e26437">
    <textBlock id="i-215a7666fc42b521">Ledighet från riksdagsgöromålen för fullgörande av uppdrag såsom ombud vid Förenta Nationernas generalförsamling i New York beviljades fru Lindström samt herrar Bengtson och Sandler, fru Lindström för tiden från och med den 16 till och med den 31 innevarande månad, herr Bengtson från och med denna dag samt herr Sandler från och med morgondagen, de båda sistnämnda för den tid, som åtginge för uppdragets fullgörande.</textBlock>
  </contentBlock>
  <contentBlock page="3" id="i-8bd0f3e1f646fbd4">
    <textBlock id="i-5cfbb8bae7649659">Vidare beviljades herrar Torsten Andersson, Möller och Elmgren ledighet från riksdagsgöromålen för deltagande i Europarådets rådgivande församlings session i Strasbourg, herr Torsten Andersson för tiden till den 18 innevarande månad, herr Möller till den 20 i samma månad samt herr Elmgren till och med den 22 oktober.</textBlock>
  </contentBlock>
  <contentBlock page="3" id="i-f3e24c6bc4f4db53">
    <textBlock id="i-999d49a8af507e20">Ytterligare beviljades herr Undén 1edighet från riksdagsgöromålen på grund av offentligt uppdrag för den tid, som åtginge för uppdragets fullgörande.</textBlock>
  </contentBlock>
  <contentBlock page="3" id="i-0bc07ffdb1b5d4ff">
    <textBlock id="i-6dd22595550eb8f3">Anmäldes och bordlades Kungl. Maj:ts till kammaren överlämnade skrivelse nar B 41, om förordnande av en statsrådsledamot att utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet.</textBlock>
  </contentBlock>
  <contentBlock page="3" id="i-7a118016b9b5496a">
    <textBlock id="i-f314594178e001ac"> </textBlock>
  </contentBlock>
  <contentBlock page="3" id="i-765c6d60a3a4500a">
    <textBlock id="i-3d0afc7ec1b22ca7">Anmäldes och bordlades en från fullmäktige i riksgäldskontoret inkommen skrivelse med överlämnande av betänkande med förslag angående ersättning för riksdagsmannauppdragets fullgörande.</textBlock>
  </contentBlock>
  <contentBlock page="3" id="i-90d0a02e991ef611">
    <textBlock id="i-8b8149fde0aebec3">Interpellation ang. ingripanden i fråga</textBlock>
    <textBlock id="i-4f6ffde9e78963d6">om privata pensionskassors fondmedel i</textBlock>
    <textBlock id="i-41e2655e3b86218c">samband med genomförandet av en allmän tilläggspensionering, m. m.</textBlock>
  </contentBlock>
  <contentBlock page="3" id="i-c8e02262e60179d4">
    <textBlock id="i-3804e486f9c5ade7">Herr ÅMAN (s) erhöll på begäran ordet och yttrade:</textBlock>
    <textBlock id="i-64a7e53fc31c4792">Herr talman! Jag hemställer att härmed få rikta följande interpellation till statsrådet och chefen för socialdepartementet:</textBlock>
    <textBlock id="i-53baadb4d43e9fbb">Har regeringen för avsikt att i samband med genomförandet av en allmän tilläggspensionering företa några ingripanden i fråga om de av privata pensionskassor ägda fondmedlen?</textBlock>
    <textBlock id="i-73f440e474e2a440">Planerar regeringen några åtgärder i syfte att underlätta en sådan placering av privata fondmedel, att frågan om värdebeständigheten inom enskilt organiserad pensionering kan bringas närmare sin lösning?</textBlock>
  </contentBlock>
  <contentBlock page="3" id="i-92fc8d1a47bbd1e0">
    <textBlock id="i-ae28fdc7fdc163e8">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="3" id="i-2a843449628b8706">
    <textBlock id="i-3407c7f7081969a2">Interpellation ang. vissa missförhållanden vid alkoholistanstalten å Venngarn, m. m.</textBlock>
  </contentBlock>
  <contentBlock page="3" id="i-86e06d3eb28679c1">
    <textBlock id="i-24ed8ea78a60bd81">Ordet lämnades på begäran till herr SVENINGSSON (h), som anförde:</textBlock>
    <textBlock id="i-4b30daf1727e7198">Herr talman! I en nyligen offentliggjord polisrapport har avslöjats sådana missförhållanden vid alkoholistanstalten</textBlock>
  </contentBlock>
  <contentBlock page="4" id="i-4382dc8dfea14687">
    <textBlock id="i-464fd2d067bfc8b5">Torsdagen den 16 oktober 1958</textBlock>
  </contentBlock>
  <contentBlock page="4" id="i-6b8438f33a874ffc">
    <textBlock id="i-08f2449d436ee395">Nr B 8 5</textBlock>
  </contentBlock>
  <contentBlock page="4" id="i-80f4207b82104a99">
    <textBlock id="i-fa4aa66cd6b32f59">Interpellation ang. vissa missförhållanden vid alkoholistanstalten å Venngarn, m. m.</textBlock>
  </contentBlock>
  <contentBlock page="4" id="i-1dd000e2da9b66f9">
    <textBlock id="i-991d71f211ef5dbf">å Venngarn, att förtroendet för vår alkoholistvård allvarligt skadats. Av rapporten framgår sålunda bl. a., att de intagna utan svårigheter kunnat anskaffa sprit såväl inom själva anstalten som i Sigtuna. Berusade patienter har påträffats inom anstalten, och i Sigtuna har ett flertal på anstalten intagna gripits för fylleri. Fylleriet tycks under senare tid ha tilltagit.</textBlock>
    <textBlock id="i-921c82de6c2e498a">Spritmissbruket bland de intagna vid anstalten tycks ha pågått ganska länge och varit väl känt för anstaltens styrelse. Trots detta har man inte lyckats hindra eller ens minska spritmissbruket, utan detta har under senare tid snarare tilltagit. Man frågar sig därför också om liknande missförhållanden förekommer vid andra alkoholistanstalter och om man där har lika svårt att komma till rätta med problemen.</textBlock>
    <textBlock id="i-53e36938928510d1">Jag är medveten om att det för närvarande pågår en utredning rörande vården av alkoholmissbrukare och därmed sammanhängande problem. Utredningen har ju också redan lagt fram vissa förslag som lett till beslut om upprustning och förbättring av alkoholistvården. De</textBlock>
  </contentBlock>
  <contentBlock page="4" id="i-8063d62f49edbba4">
    <textBlock id="i-64a78f94a21cc441">förhållanden, som avslöjats vid Venngarn, är emellertid av så allvarligt slag att speciella och omedelbara åtgärder måste vidtagas för att få en ändring till stånd vid anstalten,</textBlock>
    <textBlock id="i-af581dde89dad2f2">Under åberopande av vad som anförts får jag hemställa om kammarens tillstånd att till statsrådet och chefen för socialdepartementet få ställa följande frågor:</textBlock>
    <textBlock id="i-67058a4a05f992df">1) Vill herr statsrådet lämna kammaren en redogörelse för vilka åtgärder regeringen vidtagit i anledning av spritmissbruket bland de intagna å Venngarn?</textBlock>
    <textBlock id="i-bb598a3472d09716">2) Är det herr statsrådet bekant om liknande förhållanden som vid Venngarn även förekommer vid andra alkoholistanstalter?</textBlock>
  </contentBlock>
  <contentBlock page="4" id="i-619e9b7f30d76104">
    <textBlock id="i-f90ce68b8cfe9b67">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="4" id="i-40dd72745d64e2d7">
    <textBlock id="i-0c1b10916c5f4efb">Kammarens sammanträde avslutades kl. 14.12.</textBlock>
  </contentBlock>
  <contentBlock page="4" id="i-369895870d18ced8">
    <textBlock id="i-4e275e47b17804ca">In fidem K.-G. Lindelöw</textBlock>
  </contentBlock>
  <contentBlock page="5" id="i-392044f61880c03b">
    <textBlock id="i-82a4704c4e52cc9a">6 Nr B 8</textBlock>
  </contentBlock>
  <contentBlock page="5" id="i-c64ae2044ad88091">
    <textBlock id="i-8f33505087d817bb">Fredagen den 17 oktober 1958</textBlock>
  </contentBlock>
  <contentBlock page="5" id="i-0df22aa4b6102973">
    <textBlock id="i-877dffc195ff370f">Fredagen den 17 oktober</textBlock>
  </contentBlock>
  <contentBlock page="5" id="i-23f5aaeb0fd3cd7c">
    <textBlock id="i-d0a46823f44a80c5">Kammaren sammanträdde kl. 14.00</textBlock>
  </contentBlock>
  <contentBlock page="5" id="i-1fce157ab45abc0f">
    <textBlock id="i-2ba7371aeae4b4bb">Föredrogs och lades till handlingarna Kungl. Maj:ts skrivelse nr B 41, med tillkännagivande, att Kungl. Maj:t förordnat statsrådet Herman Kling att från och med den 1 september 1958 under innevarande riksdag utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
  </contentBlock>
  <contentBlock page="5" id="i-13d2392abbb99a7d">
    <textBlock id="i-46f67bd6c2e8a6af">och skulle underrättelse om denna skrivelses innehåll genom utdrag av protokollet meddelas vederbörande utskott samt riksdagens kanslideputerade.</textBlock>
  </contentBlock>
  <contentBlock page="5" id="i-8ba6e27445d3ed87">
    <textBlock id="i-dd632b18d72377e2">Föredrogs och hänvisades till konstitutionsutskottet fullmäktiges i riksgäldskontoret skrivelse med överlämnande av betänkande med förslag angående ersättning för riksdagsmannauppdragets fullgörande.</textBlock>
  </contentBlock>
  <contentBlock page="5" id="i-acd9986930986ca1">
    <textBlock id="i-e8ba727ac45407d5">Anmäldes och bordlades följande till kammaren överlämnade kungl. propositioner:</textBlock>
    <textBlock id="i-80401d16514de256">nr B 42, angående godkännande av avtal mellan Sverige och Danmark för undvikande av dubbelbeskattning beträffande skatter å inkomst och förmögenhet;</textBlock>
    <textBlock id="i-11a2ddc49c54b555">nr B 43, angående godkännande av tilläggsavtal till avtalet den 21 december 1949 mellan Sverige och Finland för undvikande av dubbelbeskattning beträffande skatter å inkomst och förmögenhet;</textBlock>
  </contentBlock>
  <contentBlock page="5" id="i-0a608f7a4781cbdd">
    <textBlock id="i-06bcf471a8d9996d">nr B 44, angående godkännande av avtal mellan Sverige och Pakistan för undvikande av dubbelbeskattning och förhindrande av skatteflykt beträffande inkomstskatter; samt</textBlock>
    <textBlock id="i-a43e556eb36b61b9">nr B 45, angående godkännande av förordnande om uttagande av särskild tullavgift för damstrumpor av nylonsilke m. m.</textBlock>
  </contentBlock>
  <contentBlock page="5" id="i-34afe9fc8fd67f33">
    <textBlock id="i-3fd463beddcde6f8">Anmäldes och bordlades av bankoutskottet jämlikt $ 21 riksdagsstadgan gjorda anmälningar, att till utskottet inkommit</textBlock>
  </contentBlock>
  <contentBlock page="5" id="i-7edcf345e6eefca5">
    <textBlock id="i-db178b7d7398a1e8">dels från fullmäktige i riksbanken framställning om pension till Vanja Cecilia Fagerström, född Andersson, änka efter avlidne f. d. sedeltryckaren vid riksbankens sedeltryckeri Primus Emanuel Fagerström;</textBlock>
  </contentBlock>
  <contentBlock page="5" id="i-c1490e6be57e4202">
    <textBlock id="i-5d0a85f316363e53">dels ock från fullmäktige i riksgäldskontoret två framställningar</textBlock>
    <textBlock id="i-4545f4b30e68f688">1) angående pension för städerskan vid riksdagshuset Signe Axelsson;</textBlock>
    <textBlock id="i-46eea2add94616b0">2) med förslag angående Nordiska rådets svenska delegations ställning och arbetsformer.</textBlock>
  </contentBlock>
  <contentBlock page="5" id="i-4814a4cabcf6dc7f">
    <textBlock id="i-3212b55a25b9b904">Justerades protokollsutdrag för denna dag, varefter kammarens sammanträde avslutades kl. 14.03.</textBlock>
  </contentBlock>
  <contentBlock page="5" id="i-e071a09aec0d59de">
    <textBlock id="i-ba33a5eabc91fd99">In fidem K.-G. Lindelöw</textBlock>
  </contentBlock>
  <contentBlock page="6" id="i-694f6ee5a705a356">
    <textBlock id="i-773cb00705561dc0">Tisdagen den 21 oktober 1958</textBlock>
  </contentBlock>
  <contentBlock page="6" id="i-255c962f51b927b1">
    <textBlock id="i-c953a450d1209d0e">Nr B 8 T</textBlock>
  </contentBlock>
  <contentBlock page="6" id="i-3d6ddcef1048ef37">
    <textBlock id="i-972293b02bd76c49">Tisdagen den 21 oktober</textBlock>
  </contentBlock>
  <contentBlock page="6" id="i-0fd0f1f87b242938">
    <textBlock id="i-00bd63ccbb5ae37c">Kammaren sammanträdde kl. 16.00; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="6" id="i-e75f4044b25ca982">
    <textBlock id="i-0bd52ccc3b4eab96">Föredrogos och hänvisades till bevillningsutskottet Kungl. Maj:ts propositioner:</textBlock>
    <textBlock id="i-498107228c691968">nr B 42, angående godkännande av avtal mellan Sverige och Danmark för undvikande av dubbelbeskattning beträffande skatter å inkomst och förmögenhet;</textBlock>
    <textBlock id="i-fb36031ab3f1f881">nr B 43, angående godkännande av tillläggsavtal till avtalet den 21 december 1949 mellan Sverige och Finland för undvikande av dubbelbeskattning beträffande skatter å inkomst och förmögenhet;</textBlock>
    <textBlock id="i-58b1c57dd3061bb3">nr B 44, angående godkännande av avtal mellan Sverige och Pakistan för undvikande av dubbelbeskattning och förhindrande av skatteflykt beträffande inkomstskatter; samt</textBlock>
    <textBlock id="i-f3f520b8e4a79818">nr B 45, angående godkännande av förordnande om uttagande av särskild tullavgift för damstrumpor av nylonsilke m. m.</textBlock>
  </contentBlock>
  <contentBlock page="6" id="i-96042c55930ad0ae">
    <textBlock id="i-01ae4a5b78e5fa9b">Föredrogos och lades till handlingarna bankoutskottets jämlikt $ 21 riksdagsstadgan gjorda anmälningar:</textBlock>
  </contentBlock>
  <contentBlock page="6" id="i-8736be7c4b1fa139">
    <textBlock id="i-fdcbc150883b9569">A. att till utskottet från fullmäktige i riksbanken inkommit framställning om pension till Vanja Cecilia Fagerström, född Andersson, änka efter avlidne f. d. sedeltryckaren vid riksbankens sedeltryckeri Primus Emanuel Fagerström;</textBlock>
    <textBlock id="i-cb0069396e251c1e">B. att till utskottet från fullmäktige i riksgäldskontoret inkommit två framställningar:</textBlock>
    <textBlock id="i-f397cf0bc363a71f">1) angående pension för städerskan vid riksdagshuset Signe Axelsson; samt</textBlock>
    <textBlock id="i-ef7bfc54b34631af">2) med förslag angående Nordiska rådets svenska delegations ställning och arbetsformer.</textBlock>
  </contentBlock>
  <contentBlock page="6" id="i-5f276d72cf7f0ba0">
    <textBlock id="i-106eb076160187c1">Justerades protokollsutdrag för denna dag, varefter kammarens sammanträde avslutades kl. 16.02.</textBlock>
  </contentBlock>
  <contentBlock page="6" id="i-3748fdca5eb5d5ce">
    <textBlock id="i-a9e021b2a98c1fe5">In fidem K.-G. Lindelöw</textBlock>
  </contentBlock>
</protocol>
