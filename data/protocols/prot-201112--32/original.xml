<protocol id="prot-201112--32">
  <contentBlock ix="0">
    <textBlock ix="0">
   ﻿
  </textBlock>
    <textBlock ix="1">
   Riksdagens protokoll
  </textBlock>
    <textBlock ix="2">
   2011/12:32
  </textBlock>
    <textBlock ix="3">
   Torsdagen den 17 november
  </textBlock>
    <textBlock ix="4">
   Kl.  12:00 - 16:01
  </textBlock>
    <textBlock ix="5">
   
   
   
   
   1 § Justering av protokoll
  </textBlock>
  </contentBlock>
  <contentBlock ix="1">
    <textBlock ix="0">
   Justerades protokollen för den 10 och 11 november.
  </textBlock>
    <textBlock ix="1">
   
   
   
   
   2 § Avsägelser
  </textBlock>
  </contentBlock>
  <contentBlock ix="2">
    <textBlock ix="0">
   Talmannen meddelade att
   
    Cecilia Nordenfelt
   
   avsagt sig uppdraget som chefsjustitieombudsman från och med den 1 juni 2012.
  </textBlock>
  </contentBlock>
  <contentBlock ix="3">
    <textBlock ix="0">
   Kammaren biföll denna avsägelse.
  </textBlock>
  </contentBlock>
  <contentBlock ix="4">
    <textBlock ix="0">
   Talmannen meddelade att
   
    Jan Pennlöv
   
   avsagt sig uppdraget som ställföreträdande justitieombudsman från och med den 1 juni 2012.
  </textBlock>
  </contentBlock>
  <contentBlock ix="5">
    <textBlock ix="0">
   Kammaren biföll denna avsägelse.
  </textBlock>
    <textBlock ix="1">
   
   
   
   
   3 § Anmälan om kompletteringsval till skatteutskottet och näringsutskottet
  </textBlock>
  </contentBlock>
  <contentBlock ix="6">
    <textBlock ix="0">
   Talmannen meddelade att Centerpartiets riksdagsgrupp anmält Marie Wickberg som suppleant i skatteutskottet och näringsutskottet under Erik A Erikssons ledighet.
  </textBlock>
  </contentBlock>
  <contentBlock ix="7">
    <textBlock ix="0">
   Talmannen förklarade vald
   
    under tiden den 22 november 20114 februari 2012
   
   till
  </textBlock>
  </contentBlock>
  <contentBlock ix="8">
    <textBlock ix="0">
   suppleant i skatteutskottet
  </textBlock>
  </contentBlock>
  <contentBlock ix="9"/>
  <contentBlock ix="10"/>
  <contentBlock ix="11">
    <textBlock ix="0">
   suppleant i näringsutskottet
  </textBlock>
  </contentBlock>
  <contentBlock ix="12"/>
  <contentBlock ix="13">
    <textBlock ix="0">
   
   
   
   
   4 § Anmälan om inkommet protokollsutdrag från utskott
  </textBlock>
  </contentBlock>
  <contentBlock ix="14">
    <textBlock ix="0">
   Talmannen anmälde att ett utdrag ur prot. 2011/12:7 för tisdagen den 15 november i ärende om subsidiaritetsprövning av EU-förslag inkommit från miljö- och jordbruksutskottet.
  </textBlock>
    <textBlock ix="1">
   
   
   
   
   5 § Anmälan om inkomna faktapromemorior om förslag från Europeiska kommissionen
  </textBlock>
  </contentBlock>
  <contentBlock ix="15">
    <textBlock ix="0">
   Talmannen anmälde att följande faktapromemorior om förslag från Europeiska kommissionen inkommit och överlämnats till utskott:
  </textBlock>
    <textBlock ix="1">
   KOM(2011)608
  </textBlock>
  </contentBlock>
  <contentBlock ix="16">
    <textBlock ix="0">
   KOM(2011)609
  </textBlock>
  </contentBlock>
  <contentBlock ix="17">
    <textBlock ix="0">
   KOM(2011)635
  </textBlock>
  </contentBlock>
  <contentBlock ix="18">
    <textBlock ix="0">
   
   
   
   
   6 § Anmälan om fördröjda svar på interpellationer
  </textBlock>
  </contentBlock>
  <contentBlock ix="19">
    <textBlock ix="0">
   Till riksdagen hade inkommit följande skrivelser:
  </textBlock>
  </contentBlock>
  <contentBlock ix="20">
    <textBlock ix="0">
   Interpellation 2011/12:69
  </textBlock>
  </contentBlock>
  <contentBlock ix="21"/>
  <contentBlock ix="22"/>
  <contentBlock ix="23">
    <textBlock ix="0">
   Interpellation 2011/12:69 Sfi-bonusens fortsatta existens
  </textBlock>
  </contentBlock>
  <contentBlock ix="24">
    <textBlock ix="0">
   Interpellationen kommer att besvaras fredagen den 25 november 2011.
  </textBlock>
    <textBlock ix="1">
   Skälet till dröjsmålet är inbokade engagemang som inte kan ändras.
  </textBlock>
  </contentBlock>
  <contentBlock ix="25"/>
  <contentBlock ix="26"/>
  <contentBlock ix="27"/>
  <contentBlock ix="28">
    <textBlock ix="0">
   Catharina Nordlander
  </textBlock>
  </contentBlock>
  <contentBlock ix="29"/>
  <contentBlock ix="30"/>
  <contentBlock ix="31">
    <textBlock ix="0">
   Interpellation 2011/12:106
  </textBlock>
  </contentBlock>
  <contentBlock ix="32"/>
  <contentBlock ix="33"/>
  <contentBlock ix="34">
    <textBlock ix="0">
   Interpellation 2011/12:106 Arbetskraftsbehov i den offentliga sektorn
  </textBlock>
  </contentBlock>
  <contentBlock ix="35">
    <textBlock ix="0">
   Interpellationen kommer att besvaras den 29 november.
  </textBlock>
    <textBlock ix="1">
   Skälet till dröjsmålet är inbokade engagemang som inte kan ändras.
  </textBlock>
  </contentBlock>
  <contentBlock ix="36"/>
  <contentBlock ix="37"/>
  <contentBlock ix="38"/>
  <contentBlock ix="39">
    <textBlock ix="0">
   Monica Rodrigo
  </textBlock>
  </contentBlock>
  <contentBlock ix="40"/>
  <contentBlock ix="41">
    <textBlock ix="0">
   
   
   
   
   7 § Hänvisning av ärenden till utskott
  </textBlock>
  </contentBlock>
  <contentBlock ix="42">
    <textBlock ix="0">
   Föredrogs och hänvisades
  </textBlock>
  </contentBlock>
  <contentBlock ix="43"/>
  <contentBlock ix="44"/>
  <contentBlock ix="45"/>
  <contentBlock ix="46"/>
  <contentBlock ix="47">
    <textBlock ix="0">
   den 6 januari 2012.
  </textBlock>
  </contentBlock>
  <contentBlock ix="48"/>
  <contentBlock ix="49">
    <textBlock ix="0">
   den 6 januari 2012.
  </textBlock>
  </contentBlock>
  <contentBlock ix="50"/>
  <contentBlock ix="51">
    <textBlock ix="0">
   den
  </textBlock>
    <textBlock ix="1">
   9 januari 2012.
  </textBlock>
  </contentBlock>
  <contentBlock ix="52">
    <textBlock ix="0">
   
   
   
   
   8 § Riksrevisorernas årliga rapport
  </textBlock>
  </contentBlock>
  <contentBlock ix="53">
    <textBlock ix="0">
   Föredrogs
  </textBlock>
  </contentBlock>
  <contentBlock ix="54"/>
  <contentBlock ix="55"/>
  <contentBlock ix="56">
    <textBlock ix="0">
   Talmannen konstaterade att ingen talare var anmäld.
  </textBlock>
  </contentBlock>
  <contentBlock ix="57">
    <textBlock ix="0">
   
   
   
   
   9 § Skatteförfarandet och Följdändringar med anledning av införandet av skatteförfarandelagen
  </textBlock>
  </contentBlock>
  <contentBlock ix="58">
    <textBlock ix="0">
   Föredrogs
  </textBlock>
  </contentBlock>
  <contentBlock ix="59"/>
  <contentBlock ix="60"/>
  <contentBlock ix="61"/>
  <contentBlock ix="62">
    <textBlock ix="0">
   
   
   
   
   Anf.  1  FREDRIK OLOVSSON (S):
  </textBlock>
    <textBlock ix="1">
   Herr talman! Ett effektivt och rättssäkert skatteförfarande är en viktig del i en väl fungerande demokratisk stat som har stora välfärdsambitioner. Därför är det bra att riksdagen nu kan fatta beslut om en ny lag om hur skatteförfarandet i Sverige ska gå till framöver.
  </textBlock>
    <textBlock ix="2">
   I huvudsak är vi socialdemokrater positiva till de förändringar som föreslås. Det kanske inte är så konstigt. Direktiven till utredningen fattades det nämligen beslut om redan 2005. Den dåvarande finansministern Pär Nuder ville se ett mer rationellt och ett mer kostnadseffektivt skatteförfarande. Han ville minska krånglet för medborgare och företag och få till stånd en enklare och mer sammanhållen lagstiftning på det här området.
  </textBlock>
    <textBlock ix="3">
   Det förslag som regeringen nu har lagt på riksdagens bord, efter nära sex år av utredning, remiss och beredning, når i stort sett upp till Nuders målsättningar. Vi får en sammanhållen lag på det här området. Det blir sannolikt ett mer rationellt förfarande. Krånglet kan i alla fall till stora delar minska.
  </textBlock>
    <textBlock ix="4">
   Visst kommer det även en tid framöver att finnas en del förvirring om en och annan skattejuridisk term och ett och annat begrepp som nu byts och blandas lite grann. Men på lite längre sikt lär det vara ett övergående problem. Det här är egentligen ett exempel på ett lagstiftningsarbete som vi ser för lite av i Sverige. Det är långsiktigt, genomarbetat och rejält.
  </textBlock>
    <textBlock ix="5">
   Men även om vi ställer upp på det mesta av det som föreslås finns det tre områden där vi socialdemokrater ser behov av bättre lösningar än dem som regeringen och skatteutskottets majoritet nu lägger fram.
  </textBlock>
    <textBlock ix="6">
   För det första anser vi att det är beklagligt att regeringen med sitt förslag krånglar till momsredovisningen för de minsta företagen. Tanken med hela det arbete som Pär Nuder drog i gång var ju att det skulle bli enklare och ett minskat krångel för de skattskyldiga. Vi vill att de små företagen ska kunna fortsätta att redovisa moms vid tidpunkten för inkomstdeklarationen och inte att de, som det nu blir, först ska avtvingas en momsredovisning för att sedan göra sin inkomstdeklaration.
  </textBlock>
    <textBlock ix="7">
   Till skillnad från utskottets majoritet litar vi heller inte på att regeringen kommer att åtgärda de problemen innan den här lagen används i skarpt läge första gången. Dit är det en bit, så det finns en möjlighet rent tidsmässigt. Vi hoppas att regeringen använder tiden väl, även om vi inte litar på den.
  </textBlock>
    <textBlock ix="8">
   För det andra vill vi lyfta fram frågan om vad som bör ersätta skattenämnderna när de avskaffas. Vi ser en oroande trend av att såväl folkvalda som allmänhet trycks ut från de statliga myndigheterna, med sämre insyn och påverkansmöjligheter som följd. Det sker på allt fler områden i myndighet efter myndighet. Det avskärmar staten alltmer från det samhälle man är satt att tjäna och de folkvalda som är valda för att styra den staten. Och det sker på ett sätt som varken gynnar myndighetsutövning eller allmänhetens tilltro till de beslut som fattas.
  </textBlock>
    <textBlock ix="9">
   I just det här fallet, när det handlar om Skatteverket, har både LO och Svenskt Näringsliv i sina respektive remissvar varnat för en återgång till den gamla typen av ämbetsmannastat där insynen var begränsad. Vi har i vår motion presenterat förslag som skulle kunna användas för att öka insynen i Skatteverket och långsiktigt stärka allmänhetens förtroende för just den myndigheten. Vi tycker att det är en bra, väl fungerande och duktig myndighet. Men vi tycker inte att det räcker att det är myndigheterna själva som fattar beslut om hur insynen ska se ut. Den bör vara lagreglerad.
  </textBlock>
    <textBlock ix="10">
   För det tredje är vi fortfarande mycket missnöjda med hur regeringen hanterar frågan om F-skatt. Den uppluckring av arbetstagarbegreppet som regeringen redan tidigare har genomfört är en del av en oroande utveckling på den svenska arbetsmarknaden. Tillsammans med försämringar på arbetsmiljöområdet, den havererade a-kassan och den misskötta uppföljningen av arbetskraftsinvandringen, som nu också hårt kritiseras av OECD, blir ökad otrygghet och mer av utsatthet ett allt större problem på vår arbetsmarknad.
  </textBlock>
    <textBlock ix="11">
   Vi har som bekant en annan inriktning på det här området. Vi vill ha sjysta villkor, trygga villkor och ordning och reda. När det handlar om F-skatten vill vi se en utvärdering av de förändringar som har genomförts. Vi har också några förslag till skärpningar för att förebygga och komma till rätta med de problem som finns med att F-skatten missbrukas.
  </textBlock>
    <textBlock ix="12">
   Vi tycker att det är beklagligt att utskottets majoritet inte är beredd att gå oss till mötes på de här områdena. Jag väljer därför att yrka bifall till den reservation som finns i det här ärendet.
  </textBlock>
    <textBlock ix="13">
   
   
   
   
   Anf.  2  JACOB JOHNSON (V):
  </textBlock>
    <textBlock ix="14">
   Herr talman! Vi behandlar i dag regeringens proposition om skatteförfarandet. Det är en ganska mäktig proposition till sin omfattning. Det är tre tjocka volymer på sammanlagt, inklusive författningskommentarer och bilagor, knappt 1 900 sidor. Jag får väl till en början erkänna att jag inte har läst alla dessa sidor.
  </textBlock>
    <textBlock ix="15">
   Syftet med propositionen, att samla hela skatteförfarandet i en enda lag för att regelverket ska bli tydligare och lättare att tillämpa, är vällovligt och något som jag tror att alla partier ställer sig bakom. Det handlar till exempel om att rensa bland begreppen och förenkla bestämmelserna, vilket bör bidra till att minska den så kallade administrativa bördan för såväl företag som enskilda.
  </textBlock>
    <textBlock ix="16">
   I den nya lagen finns en paragraf där det anges att det av proportionalitetsprincipen följer att beslut enligt lagen får fattas bara om skälen för beslutet uppväger det intrång eller men i övrigt som beslutet innebär för den som beslutet gäller eller något annat motstående intresse. Det här görs i syfte att stärka de skattskyldigas ställning.
  </textBlock>
    <textBlock ix="17">
   Det kan dock förtjäna att påpekas att ett antal remissinstanser har avstyrkt detta med motiveringen att proportionalitetsprincipen är en erkänd rättsgrundsats som gäller oavsett om den refereras eller inte i olika lagar. I och med skrivningarna i denna lag etableras på sätt och viss en ny rättslig praxis, och man kan som vän av ordning fråga sig om detta betyder att all annan lagstiftning också ska innehålla en sådan referens.
  </textBlock>
    <textBlock ix="18">
   Regeringen motiverar som sagt införandet av denna referens med att det gör det lättare för den enskilde att åberopa principen i ärenden och mål enligt lagen.
  </textBlock>
    <textBlock ix="19">
   Herr talman! Jag har inte reserverat mig mot införandet av denna referens. Naturligtvis är det bra att allmänheten blir medveten om en gällande rättsgrundsats, men jag vill trots allt lyfta fram den principiella frågan om denna referens ska skrivas in i vissa lagar men inte i alla.
  </textBlock>
    <textBlock ix="20">
   Jag står som sagt bakom det övergripande syftet med propositionen, men jag har reserverat mig tillsammans med Socialdemokraterna i ett antal avseenden, vilket framgår av reservationen till betänkandet. Jag yrkar härmed bifall till denna reservation.
  </textBlock>
    <textBlock ix="21">
   Det gäller till att börja med avskaffandet av skattenämnderna. Vi delar i och för sig regeringens bedömning att dessa kan avskaffas. Det geografiska sambandet är inte längre giltigt på samma sätt som tidigare i och med specialiseringen av olika skattefrågor till olika skattekontor. Den krångliga skattelagstiftningen gör det också svårt för lekmän att kunna ta självständig ställning i olika skatteärenden.
  </textBlock>
    <textBlock ix="22">
   Dock menar jag att det är viktigt att säkra allmänhetens insyn i Skatteverkets verksamhet med tanke på den fundamentala betydelsen och vikten av att skattesystemet och dess tillämpning är väl förankrat och har en hög acceptans i det svenska samhället. Även om Sverige har ett internationellt sätt väl fungerande skattesystem visade ju den så kallade skattefelskartan att de uteblivna skatteintäkterna uppgår till ca 130 miljarder kronor per år, vilket jag tror motsvarar ca 8 procent av det totala skatteuttaget. Om detta fel skulle kunna halveras skulle till exempel Vänsterpartiet kunna föreslå alla de förbättringar för rättvisa, välfärd och klimatomställning som vi gjorde i höstens budget utan att behöva föreslå några skattehöjningar.
  </textBlock>
    <textBlock ix="23">
   Vi hade i skatteutskottet nyligen besök av Skatteverkets generaldirektör Ingemar Hansson som där presenterade den nya visionen för myndigheten med innebörden att alla ska vilja göra rätt för sig. För att nå detta mål tror jag att det är mycket viktigt för Skatteverket att vara mycket väl förankrat i det svenska samhället, och därför behöver de avskaffade skattenämnderna ersättas av något annat. Detta skulle kunna ske genom att utöver det centrala insynsråd som redan finns även ha insynsråd på regional nivå. Dessa bör i så fall vara lagreglerade.
  </textBlock>
    <textBlock ix="24">
   Syftet och uppgiften skulle då vara att allmänt följa Skatteverkets arbete, främst med avseende på service till skattskyldiga, ta del av intressanta och aktuella frågeställningar i skattelagstiftningen och dess tillämpning samt följa utvecklingen vad gäller skattebrott och åtgärder mot dessa. Möjligheten till insyn bör även omfatta företag och juridiska personer. De är lika viktiga kunder hos Skatteverket som fysiska personer.
  </textBlock>
    <textBlock ix="25">
   Herr talman! I vår gemensamma reservation tar vi även upp frågan om godkännande av F-skatt.
  </textBlock>
    <textBlock ix="26">
   I syfte att göra det lättare att få F-skattsedel  som det då hette; det avskaffas ju nu  har riksdagen tidigare ändrat kriteriet för hur självständig en verksamhet ska vara för att bedömas som näringsverksamhet. Vi såg då stora risker med ett utvidgat näringsverksamhetsbegrepp och ett uppluckrat arbetstagarbegrepp. Pressas löntagare att övergå från att vara arbetstagare till att bli egenföretagare och uppdragstagare för att behålla sina jobb? Det är en fråga man kan ställa sig.
  </textBlock>
    <textBlock ix="27">
   I dag är det enligt vår uppfattning ett problem att anställda pressas att bilda egen firma inom till exempel åkeri- och skogsbranschen och i mediebranschen. Olika förslag har framförts för att komma till rätta med dessa problem. Ett förslag som vi är positiva till är att införa ett krav på minst två uppdragsgivare för godkännande av F-skatt.
  </textBlock>
    <textBlock ix="28">
   Om en oseriös uppdragstagare får ett godkännande för F-skatt kan det utnyttjas i syfte att försvåra upptäckten av svartarbete. Det har diskuterats om F-skatten bör tidsbegränsas och omprövas med någon tids mellanrum. Ett konkret förslag som förts fram är att tidsbegränsa F-skatten för verksamheter där den debiterade skatten enligt ansökan inte överstiger ett visst belopp. Vi menar dock fortfarande att regeringen måste lägga fram förslag till åtgärder som begränsar möjligheten att få F-skatt då en person varit inblandad i skattefusk eller annan brottslig verksamhet.
  </textBlock>
    <textBlock ix="29">
   Därför vill vi att regeringen lägger fram förslag som ökar möjligheten att både återkalla rätten till F-skatt och införa en karenstid. Vi tycker att detta är rimligt utifrån den utveckling vi ser där vanliga kriminella allt mer ägnar sig åt ekonomisk brottslighet.
  </textBlock>
    <textBlock ix="30">
   
   
   
   
   Anf.  3  MARIA ABRAHAMSSON (M):
  </textBlock>
    <textBlock ix="31">
   Herr talman! Nuvarande skattelagstiftning är ett lapptäcke av lagar som är svåra att överblicka och svåra att begripa. I och med den nya skatteförfarandelagen som riksdagen debatterar här i dag får vi ett samlat regelverk på skatteområdet.
  </textBlock>
    <textBlock ix="32">
   Den nya lagstiftningen är förvisso omfattande med sina 71 kapitel, drygt 700 paragrafer och 150 följdändringar. Men dubbelregleringarna försvinner, språket moderniseras, reglerna blir lättare att förstå och den enskildes rättssäkerhet stärks på flera punkter. När myndigheter får bättre förutsättningar att göra rätt från början är nämligen medborgarna de stora vinnarna.
  </textBlock>
    <textBlock ix="33">
   Redan i lagens andra kapitel slås fast att proportionalitetsprincipen gäller vid skattebeslut. Det är en viktig och symboltung markering och påminnelse om att det ska råda rimlig balans mellan mål och medel även på skatteområdet.
  </textBlock>
    <textBlock ix="34">
   Skatteverket ska alltså fortsättningsvis fråga sig:
  </textBlock>
  </contentBlock>
  <contentBlock ix="63"/>
  <contentBlock ix="64"/>
  <contentBlock ix="65">
    <textBlock ix="0">
   Vidare gör lagen det lättare att frivilligt rätta till misstag och därmed slippa straffavgifter. Det blir också möjligt att få uppskov om det är oklart hur mycket skatt någon kommer att bli skyldig. De kritiserade och långsamma skattenämnderna tas bort och ersätts med skattekunnig expertis.
  </textBlock>
    <textBlock ix="1">
   Ett litet sorgebarn som inte går att sopa under mattan är systemet med skattetillägg, alltså den avgift som tas ut av den som medvetet eller av vårdslöshet har betalt för lite skatt. Den som har påförts skattetillägg kan dömas för skattebrott och vice versa.
  </textBlock>
    <textBlock ix="2">
   Denna ordning har kritiserats från rättssäkerhetssynpunkt, och många jurister anser att den står i strid med Europakonventionens förbud mot dubbelbeskattning. Proportionalitetsprincipen lägger grunden, men rättssäkerheten måste tryggas också på detaljnivå.
  </textBlock>
    <textBlock ix="3">
   Regeringen lovar därför att skattetilläggen kommer att utredas i syfte att stärka rättssäkerheten för den enskilde, sak samma med enskildas rätt till ersättning för biträde liksom reglerna för tredjemansrevision. När det gäller tredjemansrevisionen kan det många gånger finnas goda skäl för en kontroll som tyvärr drabbar utomstående tredje man, men just därför måste reglerna bli tydligare och mer rättssäkra.
  </textBlock>
    <textBlock ix="4">
   Jag har några kommenterar med anledning av Socialdemokraterna och Vänsterpartiets reservation.
  </textBlock>
    <textBlock ix="5">
   Som jag redan nämnt avskaffas de gamla skattenämnderna utom när det gäller fastighetstaxeringen. I stället för politiskt tillsatta ledamöter ska skatteexperter som inte tidigare har prövat ärendet avgöra tvistiga omprövningsärenden. Det blir mer rättssäkert så för den enskilde.
  </textBlock>
    <textBlock ix="6">
   Jag har inte uppfattat att S och V egentligen motsätter sig att lekmannanämnderna tas bort. Men man varnar för att medborgarnas insyn försvagas och att Skatteverket därför bör ha ett insynsråd på regional nivå och att det ska vara lagreglerat.
  </textBlock>
    <textBlock ix="7">
   Utskottet delar uppfattningen att allmänheten bör ha insyn i skatteförfarandet. Men i stället för att skriva Skatteverket på näsan om hur allmänhetens insyn ska organiseras i detalj överlåter vi till Skatteverket att i samarbete med organisationer, företag och andra bestämma formerna för insynen. Här kan faktiskt intressentrådet som inrättades 2003 vid Skatteverkets huvudkontor fungera som en bra modell.
  </textBlock>
    <textBlock ix="8">
   S och V gillar inte att det blir lättare för människor att få F-skattsedel. I reservationen framförs därför krav på en utvärdering av de nya F-skatteregler som kom 2009. Man menar att risken har ökat för skumraskaffärer, svartjobb och annan kriminalitet, förutom att man hissar varningsflagg för att arbetstagarbegreppet har luckrats upp när anställda går från anställning till att starta egen verksamhet.
  </textBlock>
    <textBlock ix="9">
   Alliansen däremot tycker om entreprenörer. Vi gillar att se många företag växa. För närvarande ser därför inte utskottet något behov av att utvärdera effekterna av reformen. Men i det ligger också att vi är beredda att ompröva utredningsbehovet om det skulle visa sig att reformen leder till en oacceptabel ökning av skattefel.
  </textBlock>
    <textBlock ix="10">
   Jag har faktiskt ägnat hela förmiddagen åt att ta reda på om det finns några siffror hos Skatteverket, i skatteutskottets kansli eller någonstans som tyder på att det har skett en ökning av kriminaliteten, skattefelen. Faktum är att det inte finns några sådana siffror. Det är inte utrett. Man har ännu inte gjort någon sådan utvärdering. Det är alltså lite för tidigt.
  </textBlock>
    <textBlock ix="11">
   S och V invänder också mot den nya momsdeklarationstidpunkten för beskattningsåret. Precis som regeringen konstaterar utskottet att i botten ligger EU:s momsdirektiv som inte tillåter att mervärdesskatten redovisas senare än två månader efter beskattningsårets utgång. Då hamnar vi alltså i slutet av februari respektive slutet av mars i stället för den 2 maj som hittills.
  </textBlock>
    <textBlock ix="12">
   Som inte bara S och V utan flera remissinstanser påpekar kan man inte komma ifrån att ändringen innebär en olägenhet för de företag som berörs och som nu kommer att få lämna in två deklarationer vid två olika tillfällen, även om de nya reglerna också kan uppfattas som en fördel för de här företagen eftersom de slipper betala in moms varje månad. Nu räcker det med en gång per år.
  </textBlock>
    <textBlock ix="13">
   Utskottet uppmanar regeringen att begära undantag från EU:s momsdirektiv. Ett sådant kan ges efter bemyndigande från ministerrådet. Enligt regeringen har det inte funnits något sådant beredningsunderlag för att begära undantag, men i och med riksdagens ställningstagande finns nu det underlag som gör att man kan lämna in en sådan begäran.
  </textBlock>
    <textBlock ix="14">
   Herr talman! Jag yrkar bifall till förslagen i skatteutskottets betänkanden 3 och 4 och gläds åt att Socialdemokraterna och Vänstern är överens med utskottet och regeringen om att ytterligare rättssäkerhetsförstärkningar behövs på skatteområdet och, som utskottet uttrycker det, att regeringens utlovade utredning också sker skyndsamt.
  </textBlock>
    <textBlock ix="15">
   
   
   
   
   Anf.  4  JACOB JOHNSON (V) replik:
  </textBlock>
    <textBlock ix="16">
   Herr talman! Jag begärde replik när Maria Abrahamsson, precis som jag, inledde sitt anförande med att ta upp proportionalitetsprincipen. Vi har inte olika ståndpunkter i själva betänkandet, men jag vill trots allt höra hur Maria Abrahamsson ser på principfrågan, som jag problematiserade lite grann i mitt inlägg, nämligen att man här inför någon slags ny praxis genom att i lagtexten skriva in den här rättsgrundsatsen, proportionalitetsprincipen, som gäller alla lagar. Det är en fråga som åtminstone jag tycker att man måste ställa.
  </textBlock>
    <textBlock ix="17">
   Om man börjar med en lag, måste inte den här principen skrivas in i alla andra lagar? Varför ska den skrivas in i just skattelagstiftningen? Jag skulle vilja höra Maria Abrahamssons synpunkter på det.
  </textBlock>
    <textBlock ix="18">
   
   
   
   
   Anf.  5  MARIA ABRAHAMSSON (M) replik:
  </textBlock>
    <textBlock ix="19">
   Herr talman! Jag kan å ena sidan hålla med ledamoten om att det kan vara ett trendbrott på sätt och vis. Å andra sidan är jag övertygad om att inget område inom svensk juridik är så belastat med övergrepp, inte fysiska men ekonomiska övergrepp på den enskilda människan, som skatteområdet är. Det är så många medborgare som har fått sina liv slagna i spillror på grund av åtgärder som har varit helt oproportionella gentemot vad de sedan har dömts för eller att det snarare har visat sig att de inte ens har blivit föremål för åtal.
  </textBlock>
    <textBlock ix="20">
   Att proportionalitetsprincipen skrivs in är på ett sätt överflödigt, för den gäller redan. Det är ingen nyhet. Men uppenbart behövs den för att påminna Skatteverket om att så där kan man inte bete sig.
  </textBlock>
    <textBlock ix="21">
   
   
   
   
   Anf.  6  JACOB JOHNSON (V) replik:
  </textBlock>
    <textBlock ix="22">
   Herr talman! Maria Abrahamsson hävdar här att det inte finns något område i lagstiftningen där det sker så många övergrepp som inom skatteområdet. Jag vet inte om Maria Abrahamsson har något belägg för detta. Det känns som ett uttryck för någon slags skepsis mot att vi tar ut de skatter vi gör i Sverige över huvud taget. Man kan få en känsla av att det här ska sänka skatteuttaget samtidigt som vi har en skattefelskarta som visar att drygt 130 miljarder kronor för lite betalas in i skatt. Det är väldigt viktigt att vi har hög skattemoral och att vi också har en effektiv skattelagstiftning.
  </textBlock>
    <textBlock ix="23">
   Visserligen ska proportionalitetsprincipen gälla inom skatteområdet också, men det är med viss tvekan som jag har låtit den här skrivningen passera. Det är ju en princip som gäller redan, som gäller inom skattelagstiftningen liksom inom alla andra områden. Abrahamssons uttalande om alla dessa övergrepp inom skatteområdet tycker jag att hon får styrka lite bättre innan hon går ut med sådana påståenden.
  </textBlock>
    <textBlock ix="24">
   
   
   
   
   Anf.  7  MARIA ABRAHAMSSON (M) replik:
  </textBlock>
    <textBlock ix="25">
   Herr talman! Proportionalitetsprincipen har i alla tider  nu tycker du kanske att jag överdriver igen  fungerat som ett rött skynke för Vänstern. Så är det. Därför är jag lite förvånad över att ni inte reserverade er mot den. Men det hade väl inte sett snyggt ut att vara emot ökad rättssäkerhet.
  </textBlock>
    <textBlock ix="26">
   Jag kan lova att jag verkligen är för effektiv skattelagstiftning och jag är för hög skattemoral. Men jag är också för att när man har den typen av skarp lagstiftning, när det får hårda konsekvenser om myndigheten gör fel  vi vet att det finns gott om fall där man kan studera hur människor har fått sitt liv och sin ekonomi slagna i spillror  är det viktigt att det finns rättssäkerhetsmekanismer som omgärdar den här lagstiftningen. Det är den funktionen proportionalitetsprincipen har.
  </textBlock>
    <textBlock ix="27">
   
   
   
   
   Anf.  8  FREDRIK OLOVSSON (S) replik:
  </textBlock>
    <textBlock ix="28">
   Herr talman! Skillnaden mellan våra respektive partier är ganska stor i vanliga fall, om än inte i just det här ärendet. De invändningar som vi har haft är ju inte stora när man ser till vilket enormt lagstiftningsarbete det här grundar sig på och som det innebär. Vi har som sagt tre områden som vi har lyft fram och som Maria Abrahamsson också kommenterade.
  </textBlock>
    <textBlock ix="29">
   När det handlar om F-skatt vill jag bara säga att det naturligtvis inte är så att vi inte tycker att det är bra att människor som vill det startar företag. Det är naturligtvis väldigt bra och väldigt viktigt.
  </textBlock>
    <textBlock ix="30">
   Det vi har oroat oss för och fortsätter att oroa oss för är att arbetstagarbegreppet devalveras på ett sådant sätt som vi får rapporter om sker i dag, inom vissa branscher framför allt, till exempel skogsindustrin och mediebranschen. Där tvingas man starta företag. Man får inte ha kvar sin anställning. Man tvingas starta företag därför att den som blir uppdragsgivare ska kunna pressa ens villkor på ett sätt som många gånger är oanständigt. Därför tycker vi att det är rimligt att utvärdera den här reformen. Den typen av signaler får vi titt som tätt.
  </textBlock>
    <textBlock ix="31">
   Om det sedan inte finns siffror därför att det inte har utvärderats, som Maria Abrahamsson sade, är det inte så konstigt, för det har inte utvärderats. Vi tror därför att just de argument som Maria Abrahamsson lyfte fram i sitt anförande, att det inte har skett någon utvärdering, att man inte vet någonting om det här, är ett skäl för att göra just det. Det är väl dags att på en högre nivå än de rapporter som man kan få via medierna och i kontakter direkt med människor ta reda på hur det här egentligen har slagit. Varför inte ställa upp på det förslaget från oss?
  </textBlock>
    <textBlock ix="32">
   
   
   
   
   Anf.  9  MARIA ABRAHAMSSON (M) replik:
  </textBlock>
    <textBlock ix="33">
   Herr talman! Jag kan formellt meddela att när regeringen lade fram propositionen, och när den behandlades i utskottet 2009, var regeringen tydlig med att framhålla att man ska följa utvecklingen och återkomma om behovet av utvärdering  givet att lagändringen har visat sig leda till oacceptabla ökningar av skattefel eller olägenheter, inte minst det uppluckrade arbetstagarbegreppet.
  </textBlock>
    <textBlock ix="34">
   Vi bedömer inte att det nu är läge för en utvärdering. Den tidpunkten kan komma, men än har vi inga tydliga indikationer på att F-skattsedeln gör den skada Fredrik Olovsson flaggar för. Vi ser tiden an. Jag tycker inte att man behöver hasta. Det finns andra mer angelägna saker som behöver utredas.
  </textBlock>
    <textBlock ix="35">
   
   
   
   
   Anf.  10  FREDRIK OLOVSSON (S) replik:
  </textBlock>
    <textBlock ix="36">
   Herr talman! För oss är ordning och reda på arbetsmarknaden viktigt. Det ska vara trygga och sjysta villkor. De borde stå högre upp på dagordningen i Sverige.
  </textBlock>
    <textBlock ix="37">
   Det här är ett exempel. Det är kanske inte det allvarligaste. Jag nämnde själv hur arbetskraftsinvandringen fungerar med de slavliknande villkor som finns på svensk arbetsmarknad.
  </textBlock>
    <textBlock ix="38">
   Också på det här området drabbas människor hårt. De får sämre villkor och pressas hårdare eftersom de tvingas att bli företagare. Så borde det inte vara. De ska inte tvingas att bli företagare. Fler borde naturligtvis vilja bli det, ha möjlighet att försörja sig och bygga ett framgångsrikt företag. Där är vi inte oense. Men just när det gäller avarterna finns det skäl att vara noga och inte acceptera dem på svensk arbetsmarknad. Det tycker vi inte att regeringen på något vis arbetar med på ett tillräckligt bra sätt.
  </textBlock>
    <textBlock ix="39">
   Sedan var det frågan om momsredovisningen. Jag tolkar Maria Abrahamsson så att det nu kommer att läggas fram en begäran om undantag. Vet Maria Abrahamsson när regeringen tänker skicka i väg en sådan begäran till EU?
  </textBlock>
    <textBlock ix="40">
   
   
   
   
   Anf.  11  MARIA ABRAHAMSSON (M) replik:
  </textBlock>
    <textBlock ix="41">
   Herr talman! Jag tar frågan om avarterna på arbetsmarknaden först. Jag håller med fullständigt. Vi ska inte ha avarter på arbetsmarknaden och otrygga arbetsförhållanden.
  </textBlock>
    <textBlock ix="42">
   Jag har själv en bakgrund inom medievärlden och jag vet att journalister uttryckte rädsla för lagen när förslaget lades fram. Men det blev ingen sådan effekt som Fredrik Olovsson målar upp. Alternativet för den som tvingas säga till sina anställda att de måste skaffa sig en F-skattsedel så att arbetsgivaren kan komma undan kostnaderna hänger ihop med att företaget i annat fall skulle ha gått i konkurs. Då har man inte något jobb alls. Vi får se det lite i proportion till annat.
  </textBlock>
    <textBlock ix="43">
   Sedan var det frågan om EU:s momsdirektiv. I opposition behöver man inte bekymra sig så mycket om vad som gäller i EU. Man kan föreslå både det ena och det andra och inte känna sig bunden av det regeringen är bunden av. Det visste Pär Nuder när har skrev direktiven.
  </textBlock>
    <textBlock ix="44">
   Regeringen är uppmärksammad på problemet. Vi vet att det finns kritik mot detta inte bara från S och V utan även från tunga remissinstanser. När lagstiftningen realiseras första gången är det 2013. För flertalet berörda företag är det den 26 mars 2014. Det innebär att det finns tid att börja förhandla om ett undantag. Det kommer regeringen att göra.
  </textBlock>
    <textBlock ix="45">
   
   
   
   
   Anf.  12  MATS PERTOFT (MP):
  </textBlock>
    <textBlock ix="46">
   Herr talman! Jag hoppas att denna nya lag kommer att leda till ett enklare och tydligare skatteförfarande. Med min egen bakgrund av många år som småföretagare har jag lärt mig att skatter ska vara tydliga, klara och enkla. Det ska vara enkelt att betala skatt. Det är viktigt att betala skatt i vårt land, och det är en hederssak att göra det.
  </textBlock>
    <textBlock ix="47">
   Jag har även ett annat perspektiv. Jag får höra från min bror som bor kvar i Tyskland hur det är för småföretagare och enskilda med skattebetalandet och deklarationerna. Det är en mindre mardröm! Han säger att inte ens konsulterna kan hålla reda på regelverket för skatteinbetalning. Där tycker jag att vi ska vara stolta i Sverige att vi har ett bättre system.
  </textBlock>
    <textBlock ix="48">
   Jag hoppas att det blir ännu enklare med den nya lagstiftningen. Nu har man sett över det hela och buntat ihop frågorna och förhoppningsvis gjort dem tydligare.
  </textBlock>
    <textBlock ix="49">
   Jag minns mycket väl hur jag under 15 års tid  nu gör jag det inte längre  betalade in skatter, arbetsgivaravgifter och annat. För en småföretagare är denna inbetalning den största utgiften under hela månaden.
  </textBlock>
    <textBlock ix="50">
   Miljöpartiet står bakom utskottets förslag. Det gör vi för att vi ändå kunde se att den kritik vi har, som också har debatterats av tidigare talare, nämligen momsredovisningen, ändå har hanterats på ett bra sätt. Jag vill jämföra detta med att utskottets skrivning kommer så nära man kan komma ett riksdagsuppdrag till regeringen. Det framgår att frågan måste ses över och inte får glömmas bort. Det går inte att i framtiden ha dubbla tidpunkter för upp till 500 000 småföretagare. Systemet måste bli enkelt, och då måste det bli de undantag som behövs i EU-lagstiftningen. Det hoppas jag att regeringen tar på allvar. Annars måste utskottet fundera på om inte regeringen ska påminnas ännu mer.
  </textBlock>
    <textBlock ix="51">
   Tidigare i debatten fick vi höra att regeringen tar frågan på allvar. Jag skickar med en påminnelse till alliansledamöterna i utskottet att det är ert uppdrag att se till att regeringen verkligen gör något och inte låter frågan ligga.
  </textBlock>
    <textBlock ix="52">
   Vi måste också tänka på vårt uppdrag som folkvalda. Vi ska se till att skapa lagstiftning som är tydlig, bra och effektiv. Den ska utgå från verkligheten i Sverige, och vi ska inte nödvändigtvis böja oss för EU:s regelverk i frågorna. Vi ska se till att vi får de undantag som går att få. Med det förbehållet har Miljöpartiet ställt sig bakom utskottets skrivningar. Vi hoppas att det här blir en bra och fungerande skattelagstiftning i framtiden.
  </textBlock>
    <textBlock ix="53">
   
   
   
   
   Anf.  13  GUNNAR ANDRÉN (FP):
  </textBlock>
    <textBlock ix="54">
   Herr talman! Namnet på denna proposition,
   
    Skatteförfarandet
   
   , är inget som väcker många känslor. Tvärtom betraktas det som ett byråkratiskt namn.
  </textBlock>
    <textBlock ix="55">
   Ändå tycker jag att man ska ställa sig frågan: Är detta en stor eller liten reform? Det är en liten reform för dem som aldrig berörs, nämligen de flesta, men det är ett stort steg för dem som berörs. Här blir det en samlad, juridiskt konsistent skatteförfarandelagstiftning. Där tycker jag att det finns anledning att uttala ett tack till juristen Pär Nuder som en gång i tiden tillsatte denna utredning, som har lett fram till detta arbete.
  </textBlock>
    <textBlock ix="56">
   Skatteförfarandet måste präglas av tydlighet och konsistens. Skattefrågor är någonting som är väldigt styrande för alla människors beteenden. Det spelar stor roll att man inte gör fel.
  </textBlock>
    <textBlock ix="57">
   Vi har haft några väldigt viktiga skattelagar i detta land, framför allt 1928 års kommunalskattelag som styrde oerhört mycket under många decennier och som så småningom kom att ersättas av 1990 års inkomstskattelag.
  </textBlock>
    <textBlock ix="58">
   Herr talman! Det finns skäl att till protokollet  och för de ärade lyssnarna  läsa in vilka lagar som nu inarbetas i skatteförfarandet, för det är inte få.
  </textBlock>
    <textBlock ix="59">
   Det är skattebetalningslagen från 1997.
  </textBlock>
    <textBlock ix="60">
   Det är taxeringslagen från 1990.
  </textBlock>
    <textBlock ix="61">
   Det är lagen om självdeklarationer och kontrolluppgifter från 2001.
  </textBlock>
    <textBlock ix="62">
   Det är lagen om särskilda tvångsåtgärder i beskattningsförfarandet från 1994  en för dem som det berör en mycket viktig lag. Tvångsåtgärder är inte roliga.
  </textBlock>
    <textBlock ix="63">
   Det är lagen från 1978 om betalningssäkring för skatter, tullar och avgifter  också det en för rättsväsendets funktion mycket viktig lag.
  </textBlock>
    <textBlock ix="64">
   Det är lagen från 1989 om ersättning för kostnader i ärenden och mål om skatt  viktigt för dem som berörs.
  </textBlock>
    <textBlock ix="65">
   Det är lagen om deklarationsombud.
  </textBlock>
    <textBlock ix="66">
   Även de nyligen tillkomna bestämmelserna om kassaregister, personalliggare och kontroll av torg- och marknadshandel tas in i denna skatteförfarandelag.
  </textBlock>
    <textBlock ix="67">
   Det är alltså ett ganska omfattande regelverk som kommer in här.
  </textBlock>
    <textBlock ix="68">
   Någon har sagt: Det är häftigt att betala skatt. Jag skulle inte vilja gå så långt, men jag är helt övertygad om att de allra flesta svenskar vill betala det som man ska betala, inte mer, inte mindre. Gunnar Myrdal sade en gång att svenska folket var ett folk av fifflare. Jag vill säga tvärtom: Jag tror att svenska folket strävar efter att vara så hederliga som möjligt. Det är min erfarenhet att alla är detta.
  </textBlock>
    <textBlock ix="69">
   Nästan alla är det. Det finns också ett antal personer som har andra utgångspunkter. Vi har i dagarna sett denna girighet väldigt utpräglat. Jag vill kalla dessa personer, ofta inom finanssektorn, välfärdens marodörer eftersom de förstör för så många andra.
  </textBlock>
    <textBlock ix="70">
   Jag tror att det är därför som det är så viktigt att ha en konsistent skattelag, som skatteförfarandelagen, som kan fånga in så mycket som möjligt av just den här typen av frågor så att dessa marodörer ska veta att det inte får finnas gräddfiler i skattelagstiftningen.
  </textBlock>
    <textBlock ix="71">
   Vi har en gång försökt lösa detta, kan man säga, genom att införa en generalklausul i skattelagstiftningen. Den har dess värre visat sig vara tandlös mot dessa välfärdens marodörer, som ständigt utnyttjar de hål som finns. Därför är det viktigt att skattelagstiftningen är just konsistent och tydlig, så att man ska veta vad som gäller. De hål som några av välfärdens marodörer har utnyttjat den här gången är jag helt övertygad om kommer att täppas till, och jag är glad för det.
  </textBlock>
    <textBlock ix="72">
   Det finns en reservation från Socialdemokraterna och Vänsterpartiet som bland annat handlar om att de lokala skattenämnderna ska vara kvar. Man kan diskutera detta. Det finns inget givet svar på frågan om de ska tas bort  vi har haft dem länge. Men jag, och jag tror resten av Alliansen, har landat på att det finns goda skäl att ta bort dessa skattenämnder. Jag tror att det är viktigt att motivera varför man gör detta.
  </textBlock>
    <textBlock ix="73">
   Det har att göra med att insynsråd till exempel i Skatteverket, och intressentråd som finns från 2003, ska vi ha kvar. Men just själva taxeringsbesluten ska inte politiker påverka. De ska inte fatta beslut om detta, utan det ska tjänstemän göra.
  </textBlock>
    <textBlock ix="74">
   Det står i skatteförfarandelagen  jag tror att det är i 5 § avdelning 15, men liksom Jacob Johnson har jag inte lagt alla paragraferna på minnet  väldigt tydligt att när det blir tvistigheter om man överprövar ska särskilt sakkunniga och särskilt kunniga personer pröva dessa frågor. Jag tycker att det är en god ordning. Det är egentligen ingen förändring mot hur det är nu. Men det är ett svar på kritiken från dem som vill ha kvar skattenämnderna och göra nästan politiska bedömningar med majoritetsbeslut. Jag tror att det är klokt att komma bort från detta.
  </textBlock>
    <textBlock ix="75">
   Då kan man fråga sig: Är det logiskt att ha kvar fastighetstaxeringsnämnderna? Ja, det finns ett motiv för detta. För andra skattebeslut, som i huvudsak handlar om inkomstskattelagen och den typen av frågor, ska lagstiftningen vara exakt densamma över hela landet. Men just när det gäller fastighetstaxeringar  så länge vi nu har dem kvar; det är ju fråga om att de inte ska vara kvar  är det uppenbart att det finns så många lokala förhållanden att det är väldigt viktigt att väga in sakkunskap om lokala förhållanden.
  </textBlock>
    <textBlock ix="76">
   Detta är motivet för att jag tycker att det finns anledning att ta bort skattenämnderna.
  </textBlock>
    <textBlock ix="77">
   Herr talman! Jag vill ta upp en annan fråga, som inte berörs i skatteförfarandelagen men som vi i skatteutskottet när vi en gång gjorde en resa till USA kom i nära kontakt med. Det gäller frågan om balansen mellan Skatteverkets stora sakkunskap och den enskilde medborgarens ofta ringa kunskap om skatter. Jag tror inte att skatteförfarandelagen i det här avseendet är det yttersta beviset på att vi har kommit till den rätta balansen. Man kan fråga sig om det skulle kunna finnas mer fristående ombud som skattebetalare kan vända sig till för att få stöd. Det finns en sådan organisation i USA, som vi var som var med känner till, som har många anställda och som många vänder sig till innan man tar ett överprövningsbeslut och så vidare för att få veta: Vilken möjlighet finns det att göra detta?
  </textBlock>
    <textBlock ix="78">
   Detta är, herr talman, en ordning som man kan fundera över. Det ligger lite i konflikt med Justitieombudsmannen, men i fråga om rådgivning skulle man kunna diskutera om det behövs en bättre balans mellan Skatteverket och den enskilde skattebetalaren.
  </textBlock>
    <textBlock ix="79">
   Allra sist, herr talman, vill jag ta upp en annan sak. Jag noterar att det i denna debatt än en gång är på det sättet att ett av Sveriges folk invalda partier, nämligen Sverigedemokraterna, avstår från att delta i debatten om skattefrågor. Det är kanske ingen tillfällighet, för det partiet har inga åsikter om den här frågan. De kan i alla fall inte förklara det genom sin vanliga retorik, för den fungerar inte på den punkten.
  </textBlock>
    <textBlock ix="80">
   Jag vill från talarstolen uttala att jag tycker att det är väldigt märkligt att ett parti som inte är närvarande i kammaren deltar i besluten men inte har förmågan att motivera sig här. Detta bör Sveriges väljare och det partiets väljare lägga märke till. Man sköter sig helt enkelt inte. Det är kanhända fräckt att ta det till protokollet, men jag anser att det är väldigt viktigt för svenska folket att veta detta.
  </textBlock>
    <textBlock ix="81">
   
   
   
   
   Anf.  14  JACOB JOHNSON (V) replik:
  </textBlock>
    <textBlock ix="82">
   Herr talman! Jag kan börja med att instämma i Gunnar Andréns avslutande kommentar om ett frånvarande riksdagsparti i denna debatt. Det var ett bra påpekande.
  </textBlock>
    <textBlock ix="83">
   Jag begärde ordet när Gunnar Andrén började prata om välfärdens marodörer, ett aktuellt begrepp dessa dagar. Han uttalade att hålen i skattelagstiftningen kommer att täppas till. Jag antar att han refererade till de riskkapitalbolag som nu skär emellan och gör vinster på skattebetalarnas pengar, vinster som förs ut ur landet.
  </textBlock>
    <textBlock ix="84">
   Då tycker jag att man ska betänka att det från borgerlig sida finns en ideologisk grund för dessa företag. Man vill tvångsprivatisera äldreomsorgen, tvinga kommuner att släppa in företag även om det finns en väl fungerande kommunal verksamhet. Här gäller det också för de politiska partierna att ta sitt ansvar.
  </textBlock>
    <textBlock ix="85">
   Men, Gunnar Andrén, den här frågan kanske inte blir löst genom skatteförfarandelagstiftningen, eller är det Gunnar Andréns åsikt?
  </textBlock>
    <textBlock ix="86">
   
   
   
   
   Anf.  15  GUNNAR ANDRÉN (FP) replik:
  </textBlock>
    <textBlock ix="87">
   Herr talman! Den sista frågan är naturligtvis befängd. Det är klart att skatteförfarandelagstiftningen inte är lösningen på den här frågan.
  </textBlock>
    <textBlock ix="88">
   Vänsterpartiet har däremot en mycket tydlig lösning på detta: Förbjud alla privata företag inom detta område, skola och andra sorters välfärd! Det är er lösning.
  </textBlock>
    <textBlock ix="89">
   Men det är absolut inte vår lösning. Vi vill tvärtom ha ökad mångfald i de här frågorna, ökad konkurrens och bättre upphandling från den kommunala sidan, så att man inte får det ni kallar övervinster, som jag kan gå med på att det uppenbart är. Ni vill ju inte ha någon valfrihet alls på området. Då är det klart att problemet aldrig uppstår.
  </textBlock>
    <textBlock ix="90">
   Men vi andra anser att det ligger ett värde i att människor har olika alternativ att välja mellan, så att de inte alltid behöver gå till landstinget för att bota snuva utan att det kanske finns andra sätt att bota snuva och annat. Till och med det som nu har varit mest aktuellt, nämligen åldringsvården, kan skötas på olika sätt och på bra sätt av olika sorters företag.
  </textBlock>
    <textBlock ix="91">
   När det gäller den här frågan har ni ett enda motiv, nämligen att förbjuda och förbjuda, och i slutändan, när man förbjuder allt, förbjuder man också friheten för människor att välja. Det måste ni komma tillbaka till och förklara. Varför vill ni ha bara en enda utförare av alla sorters vårdtjänster? Det är en riktig fråga där Jacob Johnson är svaret skyldig.
  </textBlock>
    <textBlock ix="92">
   Övervinsterna lovar jag att den här regeringen kommer att ta hand om genom skattelagstiftningen. Det ska ni inte bekymra er om! Det var synd att ni inte täppte till de här hålen, om ni kände till dem, långt innan.
  </textBlock>
    <textBlock ix="93">
   
   
   
   
   Anf.  16  JACOB JOHNSON (V) replik:
  </textBlock>
    <textBlock ix="94">
   Herr talman! I den frågan finns det motioner från Vänsterpartiet från allmänna motionstiden som utskottet har att ta ställning till senare. Då får vi se om vi kommer överens om frågan. Vi har långt gående förslag för att täppa till de här luckorna.
  </textBlock>
    <textBlock ix="95">
   När det gäller valfrihet, Gunnar Andrén, tror jag att det är viktigt för vårdtagare på äldreboenden att kunna påverka innehållet i vården, till exempel om det ska städas eller om man behöver hjälp för att komma ut i friska luften. Att däremot en 85-åring ska hålla på att välja mellan om det ska vara kommunal eller privat utförare tycker jag är en skenfråga, som de borgerliga partierna av ideologiska skäl gör till en huvudfråga.
  </textBlock>
    <textBlock ix="96">
   Där finns det klara alternativ i svensk politik. Jag tror också att svenska folket har mycket stora invändningar mot att riskkapitalbolagen  med skattepengar, skatteplanering och skatteparadis  skär emellan, så att pengar går ut ur landet i stället för att ge bra vård och omsorg till våra gamla.
  </textBlock>
    <textBlock ix="97">
   
   
   
   
   Anf.  17  GUNNAR ANDRÉN (FP) replik:
  </textBlock>
    <textBlock ix="98">
   Herr talman! När det gäller ideologiska låsningar menar jag att det inte är jag utan Jacob Johnson och hans parti som har ideologiska låsningar och absolut motsätter sig valfrihet och mångfald när det gäller alla sådana tjänster: Det ska finns bara en utförare, en i varje kommun, en i varje landsting  det ska vara landstinget och kommunen.
  </textBlock>
    <textBlock ix="99">
   Jag tror för min del att det är bra att det finns olika utförare av dessa tjänster. Det är den ideologiska huvudfrågan, som ni måste ta ställning till och som vi har tagit ställning till. Vill ni ha flera utförare, eller vill ni ha bara en utförare?
  </textBlock>
    <textBlock ix="100">
   Anledningen till att så många har valt privata skolor, vårdhem och annat tror jag är att man inte har varit nöjd. Jag vill påstå att det har varit en stor injektion för mycket av kommunal vård att det har kommit fram nya metoder. Det tror jag är bra.
  </textBlock>
    <textBlock ix="101">
   Men får Vänsterpartiet styra, då ska valfriheten bort. Då blir det aldrig fråga om några vinster över huvud taget.
  </textBlock>
    <textBlock ix="102">
   Jag tycker också att ni ska precisera om det är tillåtet att göra vinster på till exempel boende och mediciner, när det inte ska vara det på vård. Någon ordning måste det vara också på Vänsterpartiets skattepolitik. Är ni emot vinster inom vård och skola och så vidare?
  </textBlock>
    <textBlock ix="103">
   Herr talman! Det måste bli ordning på Vänsterpartiets skattepolitik. Det ska bli ett nöje att ta hand om de motioner som ni har väckt om just denna fråga. Sedan ska vi se om man får göra vinster på boendet i kommunala bolag i Uppsala. Det tycker jag är en mycket intressant fråga, och den ska jag väcka då.
  </textBlock>
  </contentBlock>
  <contentBlock ix="66"/>
  <contentBlock ix="67">
    <textBlock ix="0">
   (TALMANNEN: Jag upplever att de frågor som ställdes i det senaste anförandet var retoriska och därmed inte ger rätt till ytterligare replik.)
  </textBlock>
    <textBlock ix="1">
   
   
   
   
   Anf.  18  FREDRIK OLOVSSON (S) replik:
  </textBlock>
    <textBlock ix="2">
   Herr talman! Ja, det var mycket retorik rent allmänt sett från Gunnar Andréns sida, som vanligt. Jag brukar uppskatta de exposéer över både historia och skattesystem som vi brukar få, och jag ska kommentera något av det som Gunnar Andrén tog upp i sitt anförande.
  </textBlock>
    <textBlock ix="3">
   För det första håller jag med om att det är beklagligt att man som reservant i ett ärende inte har möjlighet att ställa hela den majoritet till svars som kommer att rösta på utskottets förslag, så jag håller med om kritiken mot Sverigedemokraterna.
  </textBlock>
    <textBlock ix="4">
   En annan sak som Gunnar Andrén pratade om men som inte direkt har med skatteförfarandet att göra är de riskkapitalbolag som tjänar stora pengar  välfärdens marodörer, som Gunnar Andrén kallade dem, vilket man kan hålla med om.
  </textBlock>
    <textBlock ix="5">
   Men det går naturligtvis att göra en poäng i just detta ärende: Här finns inte något som helst förslag som skulle kunna komma till rätta med den problematiken. Man får inte  när Gunnar Andrén har använt sin retorik här i talarstolen  tro att det på något sätt skulle komma till rätta med problematiken.
  </textBlock>
    <textBlock ix="6">
   Tvärtom kommer man under ganska lång tid att kunna fortsätta med dessa upplägg, men den takt som regeringen har på sitt lagstiftningsarbete, så där finns det mer att önska.
  </textBlock>
    <textBlock ix="7">
   Den tredje punkten  som verkligen har med saken att göra  är detta med skattenämnderna. Gunnar Andrén sade att vi vill ha dem kvar, men det stämmer inte. Vi accepterar att de försvinner. Vi tycker att det kan finnas skäl till det, och Gunnar Andrén redogjorde för en del av dem.
  </textBlock>
    <textBlock ix="8">
   Däremot tycker vi att det är viktigt att lagreglera insynen i Skatteverket och andra myndigheter. Det är ju inte bara på det här området som regeringen har sett till att vi har fått mer av en ämbetsmannastat än en stat där vi har inflytande från både folkvalda och medborgare.
  </textBlock>
    <textBlock ix="9">
   
   
   
   
   Anf.  19  GUNNAR ANDRÉN (FP) replik:
  </textBlock>
    <textBlock ix="10">
   Herr talman! Tack för det! Det är alltid trevligt att debattera med Fredrik Olovsson. Jag försöker alltid nå upp till hans retoriska höjder. Det är inte alltid helt lätt, men jag försöker.
  </textBlock>
    <textBlock ix="11">
   Det är riktigt att det inte finns några nya förslag beträffande skatteförfarandelagen och riskkapitalbolagen. Om jag har gett intryck av det ber jag om ursäkt.
  </textBlock>
    <textBlock ix="12">
   Däremot har jag sagt att detta kommer att rättas till. Så sent som 2009 eller 2010 infördes det starka begränsningar när det gällde svenskägda bolag i utlandet som gjorde stora ränteavdrag. Nu handlar det om det omvända: Det är utländska bolag som köper svenska bolag. Även det hålet måste vi täppa till.
  </textBlock>
    <textBlock ix="13">
   Det är vad jag kallar välfärdens marodörer, som utnyttjar de kryphål som man hittar i skatteförfarandelagstiftningen och framför allt i företagsbeskattningslagen.
  </textBlock>
    <textBlock ix="14">
   Detta, Fredrik Olovsson, är något som ni inte gjorde något åt, och jag tror inte heller att frågan var aktuell då, utan det är sådant som kommer upp efter hand. Det är säkert inte sista gången vi upptäcker någon som kommer att hitta på nya, fiffiga sätt att komma undan skatt.
  </textBlock>
    <textBlock ix="15">
   Men i fråga om den här regeringen och den tidigare regeringen finns det på den här punkten egentligen inga meningsmotsättningar, utan detta ska stoppas, av det etiska skälet att vi och ni tycker och hela svenska folket tycker att detta är otillbörlig verksamhet och ska stoppas. Det är bra att vi är ense om det.
  </textBlock>
    <textBlock ix="16">
   Sedan får jag återkomma till detta med intressenterna, för jag ser, herr talman, att min talartid snart är slut.
  </textBlock>
    <textBlock ix="17">
   
   
   
   
   Anf.  20  FREDRIK OLOVSSON (S) replik:
  </textBlock>
    <textBlock ix="18">
   Herr talman! Gunnar Andrén klargör att någonting mot välfärdens marodörer, riskkapitalbolag i välfärden, gör man inte i det här betänkandet. Det är synd, för jag hade nästan hellre fattat beslut om det i dag än om den här frågan därför att det naturligtvis är en viktig fråga.
  </textBlock>
    <textBlock ix="19">
   Jag och naturligtvis också andra är kritiska till att regeringen är ganska långsam i sitt lagstiftningsarbete. Man kommer inte på ganska lång tid att komma till rätta med den här problematiken med det som Anders Borg har sagt hittills. Vi får hoppas att han kan säga någonting annat när han kommer till oss i skatteutskottet inom kort.
  </textBlock>
    <textBlock ix="20">
   Jag vill också säga en sak om det förra replikskiftet med Jacob Johnson. Där hävdade Gunnar Andrén att det här med riskkapitalavdrag och räntesnurror borde man ha fixat mycket tidigare. Då ska det väl ändå tydliggöras att det blev en stor fråga i samband med ett rättsutslag i dåvarande Regeringsrätten. Det fanns faktiskt ingen som kunde veta att det skulle gå på det här sättet. Det är ganska osjyst av Gunnar Andrén att påstå att det här borde ha varit gjort för sex sju åtta år sedan, för då var problemet inte uppmärksammat på det sättet och inte så akut.
  </textBlock>
    <textBlock ix="21">
   Sedan ser jag fram emot att få höra varför man inte bör lagfästa medborgarnas och allmänhetens insyn i Skatteverket på det sätt som vi har föreslagit, nu när skattenämnderna avskaffas.
  </textBlock>
    <textBlock ix="22">
   
   
   
   
   Anf.  21  GUNNAR ANDRÉN (FP) replik:
  </textBlock>
    <textBlock ix="23">
   Herr talman! Det är på det sättet att väldigt många frågor blir nya. Pär Nuder kände väl inte till räntesnurrorna när han skrev direktiven. Han kände inte heller till den omvända räntesnurran som vi ser nu. Och jag har full förståelse för att Pär Nuder inte tog med detta i direktivet, för det är ett nytt kryphål som har kommit upp.
  </textBlock>
    <textBlock ix="24">
   Fredrik Olofsson har alldeles rätt i att ett svenskt stort investmentföretag ägt av Handelsbankensfären försökte göra detta. Sedan blev det utslag i dåvarande Regeringsrätten, och då måste man göra någonting åt detta. På samma sätt är det nu, att det finns ett nytt upplägg, och då måste man göra någonting åt detta. Men det är ofta så i lagstiftningsarbetet att sådant här är väldigt svårt att förutse. Man skulle kunna säga: Varför använder vi inte generalklausulen? Men den är för tandlös. Det ser vi nu. Vi kommer inte att kunna stoppa det här, utan det behövs en särskild lagstiftning som tar sikte på hur de här uppläggen görs.
  </textBlock>
    <textBlock ix="25">
   Sedan var det detta om lagstiftning och om hur intressentverksamheter ska gå till. Vi är överens om att en metod har varit att ta bort skattenämnderna. Sedan kan man naturligtvis diskutera hur insynen i Skatteverket ska ske. Men i huvudsak är jag i grund och botten, och det tror jag att många är, skeptisk till att starka intresseorganisationer, Skattebetalarnas förening eller någon annan, skulle ha särskild insyn och särskilda gräddfiler. Då kommer frågan: Ska det vara politiker som är valda att sitta i Skatteverkets styrelse? Det finns ingen definitiv sanning i de här frågorna. Vi får väl se hur det nuvarande systemet fungerar.
  </textBlock>
    <textBlock ix="26">
   Jag tycker dock, herr talman, att det som heter intressentrådet har fungerat väl under senare tid och också det som kom 2007, nämligen insynsrådet. Vi får se om det här blir det slutliga beskedet i den här frågan.
  </textBlock>
    <textBlock ix="27">
   
   
   
   
   Anf.  22  KARIN NILSSON (C):
  </textBlock>
    <textBlock ix="28">
   Herr talman! Jag känner att det som vi pratar om i dag är lite av en julafton. Här finns godbitar som jag har sett fram emot länge. Jag är faktiskt lite förvånad över det replikskifte som var här nu och en debatt med höjda tonlägen, för den proposition som vi debatterar i dagens betänkande handlar främst om en ny paketering av en rad redan befintliga lagar. Ni hörde Gunnar Andrén räkna upp dem i inledningen av sitt anförande.
  </textBlock>
    <textBlock ix="29">
   Den tidigare rätt spretiga lagstiftningen samlas nu i skatteförfarandelagen. Det finns givetvis stora fördelar med samordning och samskrivning så att det inte förekommer parallella regelverk eller lagar som kolliderar med varandra.
  </textBlock>
    <textBlock ix="30">
   Sammanslagningen i sig bör kunna leda till förenklingar för den skattskyldige och minskningar av den administrativa bördan. Det finns dessutom en hel rad nya förslag i propositionen med avsikt att förenkla.
  </textBlock>
    <textBlock ix="31">
   Finansdepartementet har som bekant en stor del kvar att göra för att nå upp till målet om regelförenklingar för företag, och detta är definitivt ett led i arbetet för att nå målet.
  </textBlock>
    <textBlock ix="32">
   Herr talman! Jag är också glad över att betänkandet och debatten som vi har här i dag i huvudsak har ett annat fokus än vi i skatteutskottet tidigare har haft här i kammaren när det har handlat om företagsbeskattning. Jag har ansett att många av ledamöterna varit alltför låsta vid tal om förstärkta åtgärder för att komma åt skattefusk och minska skatteundandragande, vilket givetvis är viktigt för trovärdigheten för en fungerande skattelagstiftning, men att man i sammanhanget glömt bort skattebetalarnas perspektiv. Det har verkat som att vi bara har brytt oss om skattepengar från företag när de inte kommit in. Företagarna levererar in stora delar av landets skatteintäkter. Det är de som investerar i framtidens jobb och måste givetvis behandlas rättvist och med rättssäkerhet.
  </textBlock>
    <textBlock ix="33">
   Jag har flera år motionerat om rättssäkerhet för företagare under den allmänna motionstiden, så även i år. Därför är jag alldeles extra glad över regeringens insikt att det finns en hel del kvar att önska vad det gäller nuvarande lagstiftning och att de därför sagt sig vilja tillsätta en fördjupad utredning inom fem delområden vad gäller rättssäkerhet för skattebetalare.
  </textBlock>
    <textBlock ix="34">
   I propositionen föreslår regeringen bland annat utredningar angående skattetillägg, tredjemannarevision och ersättning till ombud. Systemet för skattetillägg och skattebrott ska granskas ur ett rättssäkerhetsperspektiv och nivåerna, 60, 40, 20 procent, för tillägget ska analyseras. Den som får ett skattetillägg som påföljd ska inte dessutom kunna dömas till en annan straffpåföljd. Det är meningen att man ska komma bort från dubbelbestraffningen.
  </textBlock>
    <textBlock ix="35">
   Utredningen om tredjemannarevision ska reglera i vilken mån Skatteverket ska kunna gå in och begära in uppgifter från tredje part, det misstänkta företagets kunder och leverantörer. En sådan åtgärd kan påtagligt skada ett företags affärsrelationer och bör göras med yttersta försiktighet och endast vid hög grad av misstanke om allvarligt brott.
  </textBlock>
    <textBlock ix="36">
   Vad gäller ersättning till rättsligt ombud i en skatteprocess är det helt otroligt att vi fram till i dag har en lagstiftning där myndigheten som utgör ena parten i en domstolsprövning är den som avgör om pengar ska beviljas för ett ombud för den misstänkte, alltså den andra parten.
  </textBlock>
    <textBlock ix="37">
   Herr talman! Dessutom känner jag mig väl till mods med att regeringen lyssnat på de mindre företagarnas företrädare och gett oss ett löfte om att de ska ansöka hos EU om undantag vad gäller tidpunkten för att deklarera moms. Där skiljer jag mig från s-företrädare som inte litar på att det här ska bli gjort. Jag litar fullständigt på att det här blir gjort.
  </textBlock>
    <textBlock ix="38">
   EU-reglerna om en slutlig momsredovisning senast den 26 februari berör nästan en halv miljon småföretagare som har haft möjlighet att göra sin momsredovisning i samband med skattedeklarationen. EU:s regler skulle komma att gälla tidigast den 26 februari 2012, alltså först skatteåret 2013, så det bör finnas tid att få den frågan prövad och åtgärdad i god tid innan dess.
  </textBlock>
    <textBlock ix="39">
   Min önskan är att momsredovisningen givetvis ska kunna fortsätta göras som i dag eller att tidpunkten åtminstone flyttas fram några månader för att underlätta möjligheten att samordna slutredovisning av moms med bokslut och skattedeklaration.
  </textBlock>
    <textBlock ix="40">
   Herr talman! När vi i mars debatterade ett motionsbetänkande om taxering, skattebetalning och folkbokföring, där jag själv hade en motion om rättssäkerhet för företagare, hänvisade jag till just den här propositionen som vi då väntade på, skatteförfarandelagen. Genom regeringens initiativ att ytterligare utreda rättssäkerheten i lagstiftningen känner jag att jag fått mina motioner tillgodosedda, även om de vid de aktuella tillfällena givetvis avslogs som alla andra motioner.
  </textBlock>
    <textBlock ix="41">
   Nu önskar jag bara en bra uppföljning av tolkningen och tillämpningen så att det blir en bra handläggning på alla landets skattekontor. Nu är lagstiftningen, hårdvaran, på väg att ta plats. Nu återstår mjukvaran.
  </textBlock>
    <textBlock ix="42">
   Jag har under mina år som riksdagsledamot träffat företagare som ifrågasatt Skatteverkets attityd mot dem. De har känt sig misstänkta utan att de haft en aning om vad de har misstänkts för.
  </textBlock>
    <textBlock ix="43">
   För att skattemoralen ska upprätthållas är det självklart viktigt att ärliga företagare ska slippa att konkurrera med oärliga skattesmitare. Men det är också viktigt att hitta en balans i hanteringen av företagare i jakten på uppsåtligt skattefuskande.
  </textBlock>
    <textBlock ix="44">
   Att försöka få rätt mot en statlig myndighet är ofta en komplicerad, kostsam och tidsödande process som definitivt inte underlättas av att beviskravet för skattebrott ligger på lägsta nivå, skäligen misstänkt.
  </textBlock>
    <textBlock ix="45">
   Den 10 maj deltog jag i en föreläsning anordnad av Stockholms Nämndemannaförening och lyssnade på Roger Persson Österman som doktorerat i skatterätt och jobbar som skatteadvokat på Ernst  på andra punkter gör jag en del.
  </textBlock>
    <textBlock ix="46">
   Jag vet att högskolor och universitet funderar mycket på detta, på hur de ska göra sig attraktiva, i synnerhet de som haft ett tapp av utomeuropeiska studenter. Jag vet också att de är helt medvetna om problemet och diskuterar dessa frågor.
  </textBlock>
    <textBlock ix="47">
   Vi har den ordningen, som jag tycker i grunden är bra, att det är frågor för lärosätena själva. Om jag gick in och styrde genom att säga att de ska ha 10 procent av undervisningen på engelska, eller något sådant, skulle det bara slå fel.
  </textBlock>
    <textBlock ix="48">
   
   
   
   
   Anf.  55  YVONNE ANDERSSON (KD):
  </textBlock>
    <textBlock ix="49">
   Fru talman! Jag tackar för svaret, det ska man ju göra, men jag måste ändå säga att utbildning på engelska också är bra för svenska studenter. Vi är en kunskapsnation, vi ska finnas långt framme, och våra svenska studenter vill många gånger ha en utbildning på engelska. De kan dessutom klara sig mycket bättre på den globala kunskapsmarknaden om de fått en bra bas.
  </textBlock>
    <textBlock ix="50">
   Jag tror att det vore väldigt viktigt att man också ovanifrån på något sätt försökte stimulera översättning av kurser, kurslitteratur och annat till engelska. Det kan i sig innebära en liten kostnad. Jag har all respekt för att vi inte ska gå in och styra. Däremot tycker jag att det är viktigt att i debatten ta upp vikten av att vi också har våra utbildningar och inte bara enskilda kurser på engelska för både svenska och utländska studenter.
  </textBlock>
    <textBlock ix="51">
   
   
   
   
   Anf.  56  Utbildningsminister JAN BJÖRKLUND (FP):
  </textBlock>
    <textBlock ix="52">
   Fru talman! I det senare inlägget från frågeställaren håller jag med om vartenda ord. Svenska är det ganska få i världen som förstår. Det är bara vi själva här. Det är viktigt att vi i Sverige som ett litet land är duktiga på främmande språk. Vi är i jämförelse rätt duktiga på engelska, med undantag för de nationer där man har engelska som modersmål. Det är i själva verket det undervisningsämne i svenskt skolväsen där eleverna når allra högst resultat. Vi är rätt duktiga på detta.
  </textBlock>
    <textBlock ix="53">
   Jag tycker ofta att våra lärosäten ställer för låga krav. Man kan ha kurslitteratur på engelska i stället för svenska. Det ställer lite högre krav på studenterna, och det ger en mer internationell orientering. Jag delar helt uppfattningen från frågeställaren. På frågan om jag vill gå in och styra är svaret nej, men debatt vill jag gärna ha, och det har vi just nu.
  </textBlock>
    <textBlock ix="54">
   
   
   
   
   Meddelarskyddet i skattefinansierad verksamhet
  </textBlock>
    <textBlock ix="55">
   
   
   
   
   Anf.  57  PHIA ANDERSSON (S):
  </textBlock>
    <textBlock ix="56">
   Fru talman! Jag har också en fråga till Jan Björklund, en allmänpolitisk sådan.
  </textBlock>
    <textBlock ix="57">
   Att kunna påtala missförhållanden inom skattefinansierade verksamheter när det gäller vård, skola och omsorg är en viktig del av vår demokrati för insyn och granskning av kvaliteten i offentlig verksamhet. Men om verksamheten övergår i privat regi upphör meddelarskyddet för anställda. Det är saklig grund för uppsägning att bryta mot lojalitetsplikten som anställda har mot sin arbetsgivare.
  </textBlock>
    <textBlock ix="58">
   I flera år har vi socialdemokrater lagt fram förslag i riksdagen om att ge meddelarskydd till anställda i offentligt finansierade verksamheter i privat regi. Men alla förslag har avslagits av samtliga borgerliga partier i regeringen. Varför?
  </textBlock>
    <textBlock ix="59">
   
   
   
   
   Anf.  58  Utbildningsminister JAN BJÖRKLUND (FP):
  </textBlock>
    <textBlock ix="60">
   Fru talman! Jag antar att frågeställaren har noterat att regeringen i somras meddelade att vi nu tillsätter en utredning om meddelarskydd i den skattefinansierade välfärdssektorn gällande de företag som frågeställaren avser. Utredningen bedrivs inom Justitiedepartementet. Det är fullt möjligt att det krävs en grundlagsändring för att ändra lagen. Det är komplext.
  </textBlock>
    <textBlock ix="61">
   Vår avsikt är precis det som frågeställaren säger. Mer och mer verksamhet som tidigare bedrevs av kommun och landsting bedrivs nu av privata utförare på uppdrag av kommun och landsting eller under pengsystem och så vidare. Vi säger att vi ska ha likvärdiga villkor mellan kommunala och fristående skolor, mellan kommunala och privata äldreboenden. Då bör också meddelarskyddet vara lika. Därför tillsätter vi denna utredning för att komma fram till ett förslag.
  </textBlock>
    <textBlock ix="62">
   Det är dock komplicerat. Den socialdemokratiska regeringen utredde detta 2001 och kom fram till att det inte bör genomföras förändringar. Men vi ger oss inte. Vi tänker försöka på nytt.
  </textBlock>
    <textBlock ix="63">
   
   
   
   
   Anf.  59  PHIA ANDERSSON (S):
  </textBlock>
    <textBlock ix="64">
   Fru talman! Jag tackar för svaret. Ministern anser alltså att detta är en viktig fråga. Vi socialdemokrater har lagt fram förslag om detta, bland annat i konstitutionsutskottet. Det skulle kunna utredas i Yttrandefrihetskommittén. Men om vi nu är överens om att regeringen ska ta upp frågan, vilket vi välkomnar, varför väntar man då i ett halvår? Varför gör man det inte omgående när man ser att behovet är stort?
  </textBlock>
    <textBlock ix="65">
   
   
   
   
   Anf.  60  Utbildningsminister JAN BJÖRKLUND (FP):
  </textBlock>
    <textBlock ix="66">
   Fru talman! Vi är överens om att det bör ske. Sedan är frågan hur snabbt det kan ske och hur komplext det här är. Jag kan uppmana frågeställaren att ta del av det övervägande som Göran Perssons regering gjorde 2001. Frågeställaren kommer då att se hur komplext detta är. Det krävs förmodligen en grundlagsändring, vilket gör att det under inga förhållanden kan träda i kraft förrän efter nästa val. Det är så en grundlag ändras. Det är väldigt komplext, men vi tänker inte ge oss för att det är komplext, som den förra regeringen gjorde. Vi tänker försöka komma i mål med detta och genomföra en förändring därför att det är viktigt.
  </textBlock>
    <textBlock ix="67">
   
   
   
   
   Missbrukarvården
  </textBlock>
    <textBlock ix="68">
   
   
   
   
   Anf.  61  WILLIAM PETZÄLL (-):
  </textBlock>
    <textBlock ix="69">
   Fru talman! Personer med beroendeproblematik har en svagare ställning än andra patientgrupper i form av sämre tillgänglighet och bemötande, längre väntetider samt mindre möjlighet att i samråd med vårdgivare påverka sin egen behandling.
  </textBlock>
    <textBlock ix="70">
   För personer som ingår i underhållsbehandling, med till exempel Metadon och Subutex, är detta en livsnödvändig medicin. Det är ingen drog, utan en medicin som gör att människor har möjlighet att återgå till ett fungerande normalt liv.
  </textBlock>
    <textBlock ix="71">
   Men tyvärr har vi sett flera exempel på att patienter blivit ofrivilligt utskrivna från olika substitutionsbehandlingar utan att någon riskanalys gjorts. Detta har fått förödande konsekvenser för den enskilda patienten. Det har lett till självmord, att människor tagit överdoser och så vidare.
  </textBlock>
    <textBlock ix="72">
   Är regeringen beredd att se över möjligheten att göra det tvingande för vården att göra en riskanalys vid ofrivillig utskrivning från underhållsbehandling och att i bedömningen ta hänsyn till vad som är bäst för patienten, precis som man gör inom alla andra vårdområden?
  </textBlock>
    <textBlock ix="73">
   
   
   
   
   Anf.  62  Utbildningsminister JAN BJÖRKLUND (FP):
  </textBlock>
    <textBlock ix="74">
   Fru talman! Jag tackar för frågan. Jag lyssnade noga, men ska uppriktigt säga att jag inte behärskar svaret på frågan. Jag får be att återkomma med ett svar efter kontakter med Socialdepartementet, som inte är företrätt vid denna frågestund, i stället för att försöka säga något här när jag inte är riktigt insatt i det hela.
  </textBlock>
    <textBlock ix="75">
   
   
   
   
   Anf.  63  WILLIAM PETZÄLL (-):
  </textBlock>
    <textBlock ix="76">
   Fru talman! Jag förstår att det här inte rör utbildningsministerns område, men han är ändå här och ställer upp för att svara på allmänpolitiska frågor, och då tycker jag att man kan kräva ett svar.
  </textBlock>
    <textBlock ix="77">
   Det är trots allt så att människor blir ofrivilligt utskrivna utan att man gör någon som helst konsekvensanalys av vad det kommer att innebära för patienten. Ibland har detta resulterat i att människor dött eller till och med begått självmord. Det är givetvis väldigt allvarligt. Det finns inte något annat sammanhang där man drar in en livsnödvändig medicin för att en patient har gjort några felsteg.
  </textBlock>
    <textBlock ix="78">
   Det är klart att vi på något sätt måste få ett svar på vad vi ska göra åt problemet. Det är en cynisk syn vi har på de här människorna. Det är människor som lider. Någonting måste göras. Jag kräver något slags svar.
  </textBlock>
    <textBlock ix="79">
   
   
   
   
   Anf.  64  Utbildningsminister JAN BJÖRKLUND (FP):
  </textBlock>
    <textBlock ix="80">
   Fru talman! Jag lovar att frågeställaren ska få ett svar. Vi ska ta reda på svaret på frågan och ge det lite mer välövervägt.
  </textBlock>
    <textBlock ix="81">
   När man är här för att svara på de breda frågorna om områden som de 20 ministrar som inte finns med här ansvarar för får man självklart vara beredd på att ta de flesta frågor. Men en del frågor är av den detaljeringsgraden att man får be att få återkomma. I detta fall är det så för min del.
  </textBlock>
    <textBlock ix="82">
   
   
   
   
   Kultur för barn
  </textBlock>
    <textBlock ix="83">
   
   
   
   
   Anf.  65  BORIANA ÅBERG (M):
  </textBlock>
    <textBlock ix="84">
   Fru talman! Min fråga går till kulturminister Lena Adelsohn Liljeroth. Det finns barn som sällan eller aldrig får se en teaterföreställning eller besöka ett konstmuseum på grund av föräldrarnas brist på intresse, tid eller pengar. Skolan har en viktig roll genom att se till att alla barn kommer i kontakt med kulturen och själva deltar i kreativa och skapande processer.
  </textBlock>
    <textBlock ix="85">
   Vad gör regeringen för att kulturen ska vara en naturlig del av lärandet och för att utjämna barnens chanser till estetisk och kreativ kompetens?
  </textBlock>
    <textBlock ix="86">
   
   
   
   
   Anf.  66  Kultur- och idrottsminister LENA ADELSOHN LILJEROTH (M):
  </textBlock>
    <textBlock ix="87">
   Fru talman! Jag instämmer med Boriana Åberg  kultur är livsviktigt. Ska kulturen vara en självklarhet även när vi kommer högre upp i åren är det viktigt att man börjar med barnen.
  </textBlock>
    <textBlock ix="88">
   Regeringen inledde för ungefär tre år sedan en satsning som heter Skapande skola. Det är ingen tillfällig satsning, utan den är permanent. Det handlar om att professionella kulturskapare går in i skolan och arbetar med lärarna för att eleverna tydligt, nu också från första klass, ska lära känna dansen, konsten, musiken och teatern kopplat direkt till skolarbetet. Denna satsning har tagits emot väldigt väl och i stort sett samtliga av landets kommuner har också sökt och fått pengar till att arbeta inom ramen för Skapande skola.
  </textBlock>
    <textBlock ix="89">
   Det är en del. Jag får kanske återkomma i nästa inlägg till vad vi gör ytterligare.
  </textBlock>
    <textBlock ix="90">
   
   
   
   
   Anf.  67  BORIANA ÅBERG (M):
  </textBlock>
    <textBlock ix="91">
   Fru talman! Jag har inga följdfrågor.
  </textBlock>
    <textBlock ix="92">
   
   
   
   
   Anf.  68  Kultur- och idrottsminister LENA ADELSOHN LILJEROTH (M):
  </textBlock>
    <textBlock ix="93">
   Fru talman! Nu när jag ändå står här: Därutöver kan man också från statens sida arbeta med våra övriga institutioner, museer, konserthus och andra, för att nå fram till barn och unga. Då är utbildning av pedagoger en viktig del.
  </textBlock>
    <textBlock ix="94">
   Det här sker också nu i mycket högre grad än tidigare, och jag tror att ungefär en tredjedel av det stöd som staten betalar ut via Statens kulturråd går till just kultur till barn och unga. Det är också numera ett nationellt mål att kultur för barn och unga ska prioriteras. Jag är glad över att vi har kunnat göra detta, men jag skulle vilja göra ännu mer.
  </textBlock>
    <textBlock ix="95">
   
   
   
   
   Lärarutbildningen
  </textBlock>
    <textBlock ix="96">
   
   
   
   
   Anf.  69  ANNIKA ECLUND (KD):
  </textBlock>
    <textBlock ix="97">
   Fru talman! Jag har en fråga som riktar sig till statsrådet Jan Björklund, och den gäller söktrycket på lärarutbildningen.
  </textBlock>
    <textBlock ix="98">
   Allt pekar på att kompetenta lärare är den helt klart viktigaste faktorn för att våra barn och unga ska lyckas med sin skolgång, nå målen och helst mer än så. I dag ser vi att allt färre söker sig till läraryrket, och många av de mest uppskattade pedagogerna flyr yrket. Jag anser att detta är en av de största utmaningarna vi har att ta itu med för att säkra kvaliteten i svensk skola.
  </textBlock>
    <textBlock ix="99">
   Jag vet att mycket är gjort när det gäller att höja statusen för lärarna genom lärarlegitimationen och kommande karriärmöjligheter, men jag undrar vad statsrådet ytterligare tänker göra för att öka läraryrkets status och attraktionskraft och därmed få de bästa studenterna att välja yrket.
  </textBlock>
    <textBlock ix="100">
   
   
   
   
   Anf.  70  Utbildningsminister JAN BJÖRKLUND (FP):
  </textBlock>
    <textBlock ix="101">
   Fru talman! Jag håller med om frågeställarens problembeskrivning, och jag skulle säga att det är en av Sveriges långsiktigt mest strategiska utmaningar. Om Sverige ska vara en lika framgångsrik nation i nästa generation som vi har varit hittills är skolan helt avgörande, och kvaliteten på skolan avgörs till sist av kvaliteten på lärarkåren.
  </textBlock>
    <textBlock ix="102">
   Detta att vi har i genomsnitt en sökande per plats på våra lärarutbildningar i Sverige håller inte. Det innebär att man måste ta in i stort sett alla som söker oavsett deras lämplighet. Lärarkandidaternas resultat från deras egen skolgång är lägre i dag än det var för 20 år sedan. Under en 20-årsperiod har attraktionskraften sjunkit.
  </textBlock>
    <textBlock ix="103">
   Det är en lång rad reformer på gång och ytterligare behövs: ny lärarutbildning, attraktivare karriärmöjligheter med högre löner kopplat till det, lärarlegitimation, allmänna skolpolitiska reformer och bättre studiedisciplin i skolan. Det kommer också att krävas att arbetsgivarna  kommunerna  förbättrar anställningsvillkoren. Det är alltså en lång rad åtgärder som behövs.
  </textBlock>
    <textBlock ix="104">
   
   
   
   
   Anf.  71  ANNIKA ECLUND (KD):
  </textBlock>
    <textBlock ix="105">
   Fru talman! Tack, statsrådet, för svaret! Jag vill utvidga detta till att också gälla speciallärarutbildningen. Andelen barn med särskilda behov och med diagnoser ökar ju, och det finns stort behov av människor med specialpedagogisk kompetens på våra skolor. Samtidigt är det svårt att fylla platserna på det nya speciallärarprogrammet. Hur anser statsrådet att man ska kunna försörja skolorna med specialpedagogisk kompetens när dessa platser gapar tomma?
  </textBlock>
    <textBlock ix="106">
   
   
   
   
   Anf.  72  Utbildningsminister JAN BJÖRKLUND (FP):
  </textBlock>
    <textBlock ix="107">
   Fru talman! Speciallärare är en viktig yrkesgrupp i skolan. Den har varit nästan på väg att utraderas sedan 1989 års beslut om att ta bort speciallärarna. De ansågs stigmatisera och peka ut elever. Så ser vi det inte längre. Vi vill ha speciallärare i skolan som hjälper de elever som har det svårast.
  </textBlock>
    <textBlock ix="108">
   Speciallärare är en person som redan är vanlig lärare och som sedan vidareutbildar sig. Det betyder att det i praktiken blir kommunernas, arbetsgivarnas, sak att se till att personer skickas på dessa utbildningar. Det är kommunerna som är huvudman.
  </textBlock>
    <textBlock ix="109">
   Frågeställaren och jag kan ha olika uppfattning om det kloka i att kommunerna är huvudman, men nu är det så, och det gör att det till sist är kommunerna som måste fixa detta. Får man inte i väg folk på dessa utbildningar med de villkor som finns måste man förbättra villkoren. Det är helt och hållet arbetsgivarnas och kommunernas ansvar att skicka folk på utbildning och att erbjuda villkor som gör att folk vill åka på utbildning. Det är väldigt lite vi kan göra från regeringens sida utöver att se till att det finns platser och utbildningar.
  </textBlock>
    <textBlock ix="110">
   
   
   
   
   Offentlighetsprincipen i skattefinansierad verksamhet
  </textBlock>
    <textBlock ix="111">
   
   
   
   
   Anf.  73  HELÉN PETTERSSON i Umeå (S):
  </textBlock>
    <textBlock ix="112">
   Fru talman! Även min fråga går till statsrådet Björklund och är av allmän karaktär.
  </textBlock>
    <textBlock ix="113">
   De riskbolag som äger en stor del av den privat drivna välfärden i Sverige är till sin natur ganska hemlighetsfulla. Exempelvis har Caremas ena ägare, Triton, knappt ens en hemsida. Det är krångligt att få fram klara uppgifter om ekonomi, vinster och skatteinbetalningar.
  </textBlock>
    <textBlock ix="114">
   Mångfald i välfärden förutsätter att det ska vara lätt att jämföra de olika alternativen. I dag är det svårt att se hur människor kan göra ett informerat val när mycket av den relevanta informationen är hemlig. Offentlighetsprincipen gäller i dag inte privata utförare i välfärden, trots att de finansieras med skattemedel.
  </textBlock>
    <textBlock ix="115">
   Vi socialdemokrater vill att offentlighetsprincipen ska gälla i all skattefinansierad verksamhet. Min fråga är: Tycker regeringen att offentlighetsprincipen ska gälla all skattefinansierad verksamhet, så att människor kan få den information de behöver för att kunna göra ett bra val?
  </textBlock>
    <textBlock ix="116">
   
   
   
   
   Anf.  74  Utbildningsminister JAN BJÖRKLUND (FP):
  </textBlock>
    <textBlock ix="117">
   Fru talman! Jag instämmer i flera av frågeställarens utgångspunkter. Medborgarna måste kunna jämföra och det ska vara transparent. Jag tycker att vi från politiskt håll, både den nuvarande regeringen och den tidigare, har varit för tandlösa när det gäller att ställa krav på den här typen av företag och utförare.
  </textBlock>
    <textBlock ix="118">
   Jag är inte säker på att frågeställaren och hennes parti har grunnat igenom vad det skulle innebära att offentlighetsprincipen ska gälla privat verksamhet. Jag tror att de flesta skulle avråda från detta. Tidigare socialdemokratiska regeringar har aldrig ens en gång tagit i den frågan. Meddelarskydd är en sak, men offentlighetsprincipen finns ju för att vi folkvalda och allt offentligt ska kunna granskas. Så kan det aldrig vara i ett privat företag. Privata huvudmän kan aldrig avkrävas samma offentlighet som vi folkvalda politiker.
  </textBlock>
    <textBlock ix="119">
   Ökad öppenhet, ökad genomskinlighet, ökad transparens, meddelarskydd och så vidare är den väg som vi måste gå. Vi borde naturligtvis från politiskt håll ha genomfört de här regelförändringarna för tio år sedan, men vi får göra dem nu i stället.
  </textBlock>
    <textBlock ix="120">
   
   
   
   
   Anf.  75  HELÉN PETTERSSON i Umeå (S):
  </textBlock>
    <textBlock ix="121">
   Fru talman! Tack för svaret, statsrådet! Det är mycket som kanske skulle ha gjorts tidigare, men vi har ju möjlighet att göra det nu, så jag ser fram emot att det nu kommer att börja hända saker.
  </textBlock>
    <textBlock ix="122">
   Affärshemligheten kan inte alltid stå över medborgarintresset. Det är inte vilka privata företag som helst som det handlar om, utan det är företag som till nästan största delen är finansierade av skattebetalarnas pengar. Då har skattebetalarna, anser vi, också rätt att veta hur deras pengar används. Eller menar statsrådet att den senaste tidens avslöjanden visar att allting funkar som det ska?
  </textBlock>
    <textBlock ix="123">
   
   
   
   
   Anf.  76  Utbildningsminister JAN BJÖRKLUND (FP):
  </textBlock>
    <textBlock ix="124">
   Fru talman! Det sistnämnda tror jag inte att jag har utstrålat för ett ögonblick. Tvärtom är vi från regeringens sida mycket kritiska mot de förhållanden som har avslöjats.
  </textBlock>
    <textBlock ix="125">
   Här i salen ser jag bland andra Jabar Amin från Miljöpartiet. Socialdemokraterna, Miljöpartiet och regeringen gjorde i våras upp om att göra ett antal förändringar av den här typen på skolområdet. Nu är samma sak på gång på äldreomsorgsområdet, vilket har aviserats i veckan.
  </textBlock>
    <textBlock ix="126">
   Det är lite olika villkor för olika områden, men vi behöver ökad insyn, strängare krav, ökad tillsyn och inspektion och också möjlighet att avbryta kontrakt, dra in tillstånd och allt vad det nu kan handla om i olika verksamheter. Det kräver naturligtvis insyn, tillsyn, öppenhet och transparens. Sedan måste man hitta en balans och ta hänsyn till att detta trots allt är privata aktörer och inte politiskt styrda aktörer.
  </textBlock>
    <textBlock ix="127">
   Det finns legitima affärshemligheter som ett företag måste kunna skydda, inte gentemot staten men gentemot konkurrenten. Det måste man också beakta. Men den väg som frågeställaren vill gå, med ökad öppenhet, vill också regeringen gå.
  </textBlock>
    <textBlock ix="128">
   
   
   
   
   Lagen om valfrihetssystem
  </textBlock>
    <textBlock ix="129">
   
   
   
   
   Anf.  77  DÉSIRÉE LILJEVALL (S):
  </textBlock>
    <textBlock ix="130">
   Fru talman! Jag vänder mig också till Jan Björklund.
  </textBlock>
    <textBlock ix="131">
   De senaste veckornas avslöjanden om missförhållanden på privata äldreboenden rör framför allt kommuner där LOV, lagen om valfrihetssystem, har implementerats. I dagsläget har lite drygt hälften av kommunerna fattat beslut om att införa LOV, och mer än 40 procent har hittills av olika skäl valt att inte göra det. Trots detta har regeringen sagt att det kommer en tvingande lagstiftning om kommunerna inte frivilligt inför LOV.
  </textBlock>
    <textBlock ix="132">
   Min fråga är: Varför vill regeringen genom LOV förhindra kommunerna att själva i demokratisk ordning avgöra om de vill släppa in riskkapitalbolag inom vård och omsorg eller inte?
  </textBlock>
    <textBlock ix="133">
   
   
   
   
   Anf.  78  Utbildningsminister JAN BJÖRKLUND (FP):
  </textBlock>
    <textBlock ix="134">
   Fru talman! Därför att vi anser att det är medborgarna  individerna, familjerna, människorna  som ska avgöra vilken vårdgivare de vill använda. Det ska inte politiker kunna stoppa. Det är skälet till detta.
  </textBlock>
    <textBlock ix="135">
   Det är samma system som vi har på till exempel skolområdet, där kommunpolitiker inte kan stoppa om föräldrar vill ha sina barn i en annan skola än den kommunala. Det är likadant i förskolan, och vi vill i grunden ha samma system också inom till exempel äldreomsorgen.
  </textBlock>
    <textBlock ix="136">
   
   
   
   
   Anf.  79  DÉSIRÉE LILJEVALL (S):
  </textBlock>
    <textBlock ix="137">
   Fru talman! Tack, utbildningsministern, för svaret! Erfarenheten visar att kundval inte är någon garanti för vare sig kvalitetshöjningar eller för att skattepengar inte försvinner ur verksamheten genom stora vinster. Det ser vi inte minst på skolans område, där det har funnits kundval i snart 20 år.
  </textBlock>
    <textBlock ix="138">
   Stockholm, Järfälla och Vallentuna är exempel på kommuner som har infört lagen om valfrihetssystem. I samma kommuner har missförhållanden på privata äldreboenden avslöjats. Det om något visar att LOV inte är någon patentlösning.
  </textBlock>
    <textBlock ix="139">
   Jag undrar därför: Varför ska inte människor genom sina folkvalda i kommunerna själva få avgöra, precis som ministern sade, om de vill släppa in riskkapitalbolag i välfärden eller inte? Varför vet politikerna i regeringen bäst i den här frågan?
  </textBlock>
    <textBlock ix="140">
   
   
   
   
   Anf.  80  Utbildningsminister JAN BJÖRKLUND (FP):
  </textBlock>
    <textBlock ix="141">
   Fru talman! Vi litar på människor. Vi litar på att äldre människor, och i den mån de av olika skäl inte förmår att ta till sig information har de anhöriga. Vi litar på att människor klarar att fatta beslut.
  </textBlock>
    <textBlock ix="142">
   Vi tror inte alltid att politiker måste fatta alla beslut över huvudet på människor. Vi ger makten direkt till människorna. Ni vill ge den till kommunalråden. Det är skillnaden.
  </textBlock>
    <textBlock ix="143">
   
   
   
   
   Mobilnätens kapacitet
  </textBlock>
    <textBlock ix="144">
   
   
   
   
   Anf.  81  EMIL KÄLLSTRÖM (C):
  </textBlock>
    <textBlock ix="145">
   Fru talman! Jag har en fråga till statsrådet Anna-Karin Hatt.
  </textBlock>
    <textBlock ix="146">
   Punkt SE, Stiftelsen för Internetinfrastruktur, släppte i går rapporten
   
    Svenskarna och Internet.
   
   Där kan man bland annat läsa att internet i mobilen har tagit fart på allvar i Sverige.
  </textBlock>
    <textBlock ix="147">
   Vi blir alltmer mobila. Vi kan arbeta, betala räkningar och söka information nästan överallt där vi befinner oss. Det är väldigt positivt. Men vi får också rapporter om att den ökade användningen av framför allt smart phones gör att mobilnäten ofta blir överbelastade.
  </textBlock>
    <textBlock ix="148">
   Min fråga till statsrådet Hatt är: Hur agerar regeringen för att förbättra mobilnätens kapacitet?
  </textBlock>
    <textBlock ix="149">
   
   
   
   
   Anf.  82  Statsrådet ANNA-KARIN HATT (C):
  </textBlock>
    <textBlock ix="150">
   Fru talman! Tack för frågan, Emil Källström! Detta är en utveckling som i grunden är väldigt positiv. Alldeles nyss rapporterade PTS, Post- och telestyrelsen, att det i de svenska näten finns 2,3 miljoner av de smarta telefoner som Emil Källström nämner i sin fråga.
  </textBlock>
    <textBlock ix="151">
   Efterfrågan på mobil data ökar ständigt. Det är i första hand operatörerna som nu gör kraftfulla investeringar i att bygga ut infrastruktur. Men vi gör också saker från regeringens sida.
  </textBlock>
    <textBlock ix="152">
   Det kanske allra viktigaste är att vi stegvis ställer allt fler frekvenser till förfogande för mobilt bredband. På senare tid har vi allokerat 800-, 1 600-, 1 800- och 2 600-bandet för auktioner och mobilt bredband.
  </textBlock>
    <textBlock ix="153">
   Det gör att vi nu steg för steg tack vare att vi tilldelar allt fler frekvenser för mobilt bredband kommer att kunna se att kapaciteten i näten kan byggas ut för att möta den efterfrågan som frågeställaren nämner.
  </textBlock>
    <textBlock ix="154">
   
   
   
   
   Anf.  83  EMIL KÄLLSTRÖM (C):
  </textBlock>
    <textBlock ix="155">
   Fru talman! Tack, statsrådet! Det är glädjande att detta görs för att underlätta för utbyggnaden av mobilnäten. Men på landsbygden finns det ett delvis annat problem. Det är inte kapacitetsbristen utan att man kanske inte har täckning över huvud taget.
  </textBlock>
    <textBlock ix="156">
   Därför vill jag ställa en uppföljande fråga. Vad gör regeringen för att även de vita eller de delvis vita fläckarna på Sverigekartan kan kopplas upp?
  </textBlock>
    <textBlock ix="157">
   
   
   
   
   Anf.  84  Statsrådet ANNA-KARIN HATT (C):
  </textBlock>
    <textBlock ix="158">
   Fru talman! Ett av de frekvensband som jag nämnde, 800-bandet, är till sin karaktär ett sådant band som lämpar sig väldigt väl att använda för mobilt bredband för att täcka stora geografiska ytor till en ganska billig kostnad.
  </textBlock>
    <textBlock ix="159">
   Det auktionerades ut i mars i år. Just nu ligger operatörerna i startgroparna för att bygga ut det bandet. Ett av tillstånden i 800-bandet har villkor knutet till sig som gör att PTS kommer att kunna använda 300 miljoner kronor för att snabbt bygga ut mobilt bredband i den landsbygd som Emil Källström nämner.
  </textBlock>
    <textBlock ix="160">
   Redan i dag har 6070 procent av den svenska geografiska ytan täckning av GSM-näten. Vi har en operatör i 450-bandet som har krav på sig att täcka in 80 procent av alla län. I många län når man 100 procent av yttäckningen.
  </textBlock>
    <textBlock ix="161">
   Yttäckningen i Sverige i dag är redan relativt bra. Men den kommer att bli ännu bättre framöver tack vare de krav som PTS har ställt vid auktioneringen av 800-bandet.
  </textBlock>
    <textBlock ix="162">
   
   
   
   
   Legitimation för fritidspedagoger
  </textBlock>
    <textBlock ix="163">
   
   
   
   
   Anf.  85  JABAR AMIN (MP):
  </textBlock>
    <textBlock ix="164">
   Fru talman! Jag ställer min fråga till utbildningsministern.
  </textBlock>
    <textBlock ix="165">
   Vi vet att fritidspedagoger har lång och omfattande utbildning som exempelvis förskollärare. De ansvarar för pedagogisk verksamhet i skolan och är viktiga för skolans måluppfyllelse. Men med de nuvarande bestämmelserna får de inte längre vara ansvariga för den verksamhet som de är utbildade för.
  </textBlock>
    <textBlock ix="166">
   Min fråga till ministern är: Kan man tänka sig, precis som med lärarna i träningsskolan, att se över bestämmelser så att även fritidspedagoger kan omfattas av lärarlegitimationen?
  </textBlock>
    <textBlock ix="167">
   
   
   
   
   Anf.  86  Utbildningsminister JAN BJÖRKLUND (FP):
  </textBlock>
    <textBlock ix="168">
   Fru talman! Svaret är nej. Lärarlegitimation är som ordet antyder till för att legitimera lärare. Det finns en lång rad yrkesgrupper i Sverige som också gärna skulle vilja bli legitimerade. Men de är inte lärare, och inte heller fritidspedagoger.
  </textBlock>
    <textBlock ix="169">
   Fritidspedagoger är fritidspedagoger. Det är en viktig yrkesgrupp i skolan. De har sina arbetsuppgifter. Men de är inte lärare och ska inte omfattas av lärarlegitimation.
  </textBlock>
    <textBlock ix="170">
   
   
   
   
   Anf.  87  JABAR AMIN (MP):
  </textBlock>
    <textBlock ix="171">
   Fru talman! Vid det här laget vet vi att tusentals kompetenta och välutbildade fritidspedagoger med rätta är frustrerade över den orättvisa behandling som regeringen utsätter dem för genom att neka dem legitimation trots att de i många fall har helt identisk utbildning med andra yrkeskategorier.
  </textBlock>
    <textBlock ix="172">
   Anser utbildningsministern att det är rimligt och rättssäkert att neka denna kategori legitimation trots att många av dem har identiskt lika utbildning som andra kategorier?
  </textBlock>
    <textBlock ix="173">
   
   
   
   
   Anf.  88  Utbildningsminister JAN BJÖRKLUND (FP):
  </textBlock>
    <textBlock ix="174">
   Fru talman! I så fall är de felutbildade. En fritidspedagogutbildning är någonting annat än lärarutbildning och förskollärarutbildning. De har olika utbildningar. Sedan vet jag att Socialdemokraterna på sin tid försökte slå ihop alla pedagogiska utbildningar till en enda stor utbildning. Alla skulle ha samma utbildning. Man hade ganska liten respekt för olika yrkens särart.
  </textBlock>
    <textBlock ix="175">
   Det är olika utbildning till att bli fritidspedagog eller förskollärare. Det har varit lika lång utbildning, men det betyder inte att de är lärare. Syokonsulenterna har också lång utbildning. Skolpsykologerna har ännu längre utbildning, men de är inte legitimerade lärare för det.
  </textBlock>
    <textBlock ix="176">
   Det finns olika yrken i skolväsendet. Alla är inte lärare. Det behövs olika kompetenser. Lärarlegitimationen är till för lärare. Det kommer inte att bli aktuellt med lärarlegitimation åt fritidspedagoger.
  </textBlock>
    <textBlock ix="177">
   
   
   
   
   Skatteflykt från välfärdsföretag
  </textBlock>
    <textBlock ix="178">
   
   
   
   
   Anf.  89  LENNART AXELSSON (S):
  </textBlock>
    <textBlock ix="179">
   Fru talman! Jag ställer min fråga till finansmarknadsminister Peter Norman. Han var en av undertecknarna till en debattartikel häromdagen tillsammans med Anders Borg med rubriken Företagens skatteflykt ska stoppas.
  </textBlock>
    <textBlock ix="180">
   Redan för tre och ett halvt år sedan ställde jag en fråga till finansministern om han var beredd att sätta upp nya regler som skulle förhindra skatteflykt från välfärdsföretag som skapade stora vinster i Sverige. Hans svar i det skedet var att regeringen noga följer utvecklingen.
  </textBlock>
    <textBlock ix="181">
   Nu tre och ett halvt år senare ställer man sig på barrikaderna och ser ut att vara upprörd över något som man har vetat om i tre och ett halvt år. Jag tycker att det är lite skamligt att man har låtit skattebetalarnas pengar rinna ned i fickorna på riskkapitalbolagen under tre och ett halvt år trots att man vetat om att det har skett.
  </textBlock>
    <textBlock ix="182">
   Min fråga till finansmarknadsministern är: Varför har ni inte gjort något tidigare?
  </textBlock>
    <textBlock ix="183">
   
   
   
   
   Anf.  90  Statsrådet PETER NORMAN (M):
  </textBlock>
    <textBlock ix="184">
   Fru talman! Jag har lite svårt att svara på den direkta frågan i och med att jag inte var här då. Den frågan ska nog ställas till finansministern.
  </textBlock>
    <textBlock ix="185">
   Jag kan bara allmänt säga att det finns en ganska bred uppslutning kring att privata inslag i välfärdssektorn har sina fördelar. Men på de företag som gör detta arbete och ska tillhandahålla högkvalitativ vård och hög tillgänglighet har alla skattebetalare rätt att ställa väldigt höga krav på både företagsetik och moral i allmänhet.
  </textBlock>
    <textBlock ix="186">
   Det vi nu har sett är helt enkelt oacceptabelt. Vad regeringen gör är för det första att ge ett uppdrag till Företagsskatteutredningen. För det andra pågår ett arbete inom departementet. För det tredje kommer Skatteverket att få ett uppdrag att granska dessa bolag.
  </textBlock>
    <textBlock ix="187">
   Detta är väldigt komplicerade frågor. Jag kan utveckla det vid nästa tillfälle.
  </textBlock>
    <textBlock ix="188">
   
   
   
   
   Anf.  91  LENNART AXELSSON (S):
  </textBlock>
    <textBlock ix="189">
   Fru talman! Jag kan förstå att finansmarknadsministern inte kan vara insatt i alla frågor. Men detta är fråga om att hantera folkets skattepengar på ett riktigt sätt. Därför finns det anledning för finansmarknadsministern att sätta sig in i de frågorna.
  </textBlock>
    <textBlock ix="190">
   Det är problem att förutom att man inte har gjort någonting har man till exempel privatiserat apoteken under denna period på tre och ett halvt år. Det har ytterligare spätt på möjligheterna för riskkapitalbolag att komma undan med skattepengar.
  </textBlock>
    <textBlock ix="191">
   Nu säger man att man ska tillsätta en utredning eller lämna ett förslag till förändringar som skulle kunna träda i kraft först 2013. Min fråga i det sammanhanget blir: Borde det inte vara möjligt att göra det snabbare än så?
  </textBlock>
    <textBlock ix="192">
   
   
   
   
   Anf.  92  Statsrådet PETER NORMAN (M):
  </textBlock>
    <textBlock ix="193">
   Fru talman! Tack för frågan, Lennart Axelsson! Det är väldigt komplicerade frågor. Jag tror att vi är helt överens om att det här ska sjösättas så fort som det över huvud taget går. Vår bedömning är att det inte kommer att hinnas med före den 1 januari 2013. Om jag har fel är ingen gladare än jag.
  </textBlock>
    <textBlock ix="194">
   Däremot vill jag säga till de bolag som håller på med det här just nu att det är en aggressiv och fullständigt oacceptabel skatteplanering. Den här typen av affärer kommer inte att kunna fortsätta efter 2013. Det är lika bra att bolagen ställer in sig på detta omedelbart, för det här är ingen framtidsväg för de bolagen.
  </textBlock>
    <textBlock ix="195">
   
   
   
   
   Anf.  93  FÖRSTE VICE TALMANNEN:
  </textBlock>
    <textBlock ix="196">
   Därmed är dagens frågestund avslutad. Jag tackar alla deltagare.
  </textBlock>
    <textBlock ix="197">
   
   
   
   
   Ajournering
  </textBlock>
  </contentBlock>
  <contentBlock ix="68">
    <textBlock ix="0">
   Kammaren beslutade kl. 15.00 på förslag av förste vice talmannen att ajournera förhandlingarna till kl. 16.00 då votering skulle äga rum.
  </textBlock>
    <textBlock ix="1">
   
   
   
   
   Återupptagna förhandlingar
  </textBlock>
  </contentBlock>
  <contentBlock ix="69">
    <textBlock ix="0">
   Förhandlingarna återupptogs kl. 16.00.
  </textBlock>
    <textBlock ix="1">
   
   
   
   
   11 § Beslut om ärenden som slutdebatterats vid dagens sammanträde
  </textBlock>
  </contentBlock>
  <contentBlock ix="70"/>
  <contentBlock ix="71"/>
  <contentBlock ix="72"/>
  <contentBlock ix="73"/>
  <contentBlock ix="74"/>
  <contentBlock ix="75"/>
  <contentBlock ix="76"/>
  <contentBlock ix="77"/>
  <contentBlock ix="78"/>
  <contentBlock ix="79"/>
  <contentBlock ix="80"/>
  <contentBlock ix="81"/>
  <contentBlock ix="82"/>
  <contentBlock ix="83"/>
  <contentBlock ix="84"/>
  <contentBlock ix="85"/>
  <contentBlock ix="86"/>
  <contentBlock ix="87"/>
  <contentBlock ix="88">
    <textBlock ix="0">
   
   
   
   
   12 § Bordläggning
  </textBlock>
  </contentBlock>
  <contentBlock ix="89">
    <textBlock ix="0">
   Anmäldes och bordlades
  </textBlock>
  </contentBlock>
  <contentBlock ix="90"/>
  <contentBlock ix="91"/>
  <contentBlock ix="92"/>
  <contentBlock ix="93"/>
  <contentBlock ix="94"/>
  <contentBlock ix="95"/>
  <contentBlock ix="96"/>
  <contentBlock ix="97"/>
  <contentBlock ix="98"/>
  <contentBlock ix="99">
    <textBlock ix="0">
   
   
   
   
   13 § Anmälan om interpellationer
  </textBlock>
  </contentBlock>
  <contentBlock ix="100">
    <textBlock ix="0">
   Anmäldes att följande interpellationer framställts
  </textBlock>
  </contentBlock>
  <contentBlock ix="101">
    <textBlock ix="0">
   den 15 november
  </textBlock>
  </contentBlock>
  <contentBlock ix="102"/>
  <contentBlock ix="103"/>
  <contentBlock ix="104">
    <textBlock ix="0">
   Mikael Damberg
  </textBlock>
  </contentBlock>
  <contentBlock ix="105"/>
  <contentBlock ix="106"/>
  <contentBlock ix="107">
    <textBlock ix="0">
   Carina Adolfsson Elgestam
  </textBlock>
  </contentBlock>
  <contentBlock ix="108"/>
  <contentBlock ix="109"/>
  <contentBlock ix="110">
    <textBlock ix="0">
   Kerstin Nilsson
  </textBlock>
  </contentBlock>
  <contentBlock ix="111"/>
  <contentBlock ix="112"/>
  <contentBlock ix="113">
    <textBlock ix="0">
   Ylva Johansson
  </textBlock>
  </contentBlock>
  <contentBlock ix="114"/>
  <contentBlock ix="115"/>
  <contentBlock ix="116">
    <textBlock ix="0">
   Lena Olsson
  </textBlock>
  </contentBlock>
  <contentBlock ix="117"/>
  <contentBlock ix="118"/>
  <contentBlock ix="119">
    <textBlock ix="0">
   den 17 november
  </textBlock>
  </contentBlock>
  <contentBlock ix="120"/>
  <contentBlock ix="121"/>
  <contentBlock ix="122">
    <textBlock ix="0">
   Patrik Björck
  </textBlock>
  </contentBlock>
  <contentBlock ix="123"/>
  <contentBlock ix="124"/>
  <contentBlock ix="125">
    <textBlock ix="0">
   Patrik Björck
  </textBlock>
  </contentBlock>
  <contentBlock ix="126"/>
  <contentBlock ix="127"/>
  <contentBlock ix="128">
    <textBlock ix="0">
   Interpellationerna redovisas i bilaga som fogats till riksdagens snabbprotokoll tisdagen den 22 november.
  </textBlock>
    <textBlock ix="1">
   
   
   
   
   14 § Anmälan om frågor för skriftliga svar
  </textBlock>
  </contentBlock>
  <contentBlock ix="129">
    <textBlock ix="0">
   Anmäldes att följande frågor för skriftliga svar framställts
  </textBlock>
  </contentBlock>
  <contentBlock ix="130">
    <textBlock ix="0">
   den 15 november
  </textBlock>
  </contentBlock>
  <contentBlock ix="131"/>
  <contentBlock ix="132"/>
  <contentBlock ix="133">
    <textBlock ix="0">
   Peter Persson
  </textBlock>
  </contentBlock>
  <contentBlock ix="134"/>
  <contentBlock ix="135"/>
  <contentBlock ix="136">
    <textBlock ix="0">
   den 16 november
  </textBlock>
  </contentBlock>
  <contentBlock ix="137"/>
  <contentBlock ix="138"/>
  <contentBlock ix="139">
    <textBlock ix="0">
   Hans Hoff
  </textBlock>
  </contentBlock>
  <contentBlock ix="140"/>
  <contentBlock ix="141"/>
  <contentBlock ix="142">
    <textBlock ix="0">
   Maria Lundqvist-Brömster
  </textBlock>
  </contentBlock>
  <contentBlock ix="143"/>
  <contentBlock ix="144"/>
  <contentBlock ix="145">
    <textBlock ix="0">
   Lars Mejern Larsson
  </textBlock>
  </contentBlock>
  <contentBlock ix="146"/>
  <contentBlock ix="147"/>
  <contentBlock ix="148">
    <textBlock ix="0">
   Jonas Gunnarsson
  </textBlock>
  </contentBlock>
  <contentBlock ix="149"/>
  <contentBlock ix="150"/>
  <contentBlock ix="151">
    <textBlock ix="0">
   Gunilla Svantorp
  </textBlock>
  </contentBlock>
  <contentBlock ix="152"/>
  <contentBlock ix="153"/>
  <contentBlock ix="154">
    <textBlock ix="0">
   den 17 november
  </textBlock>
  </contentBlock>
  <contentBlock ix="155"/>
  <contentBlock ix="156"/>
  <contentBlock ix="157">
    <textBlock ix="0">
   Roger Haddad
  </textBlock>
  </contentBlock>
  <contentBlock ix="158"/>
  <contentBlock ix="159"/>
  <contentBlock ix="160">
    <textBlock ix="0">
   Helén Pettersson
  </textBlock>
  </contentBlock>
  <contentBlock ix="161"/>
  <contentBlock ix="162"/>
  <contentBlock ix="163"/>
  <contentBlock ix="164">
    <textBlock ix="0">
   Jan Ertsborn
  </textBlock>
  </contentBlock>
  <contentBlock ix="165"/>
  <contentBlock ix="166"/>
  <contentBlock ix="167">
    <textBlock ix="0">
   Frågorna redovisas i bilaga som fogats till riksdagens snabbprotokoll tisdagen den 22 november.
  </textBlock>
    <textBlock ix="1">
   
   
   
   
   15 § Anmälan om skriftliga svar på frågor
  </textBlock>
  </contentBlock>
  <contentBlock ix="168">
    <textBlock ix="0">
   Anmäldes att skriftliga svar på följande frågor inkommit
  </textBlock>
  </contentBlock>
  <contentBlock ix="169">
    <textBlock ix="0">
   den 16 november
  </textBlock>
  </contentBlock>
  <contentBlock ix="170"/>
  <contentBlock ix="171"/>
  <contentBlock ix="172">
    <textBlock ix="0">
   Gustav Fridolin
  </textBlock>
  </contentBlock>
  <contentBlock ix="173"/>
  <contentBlock ix="174"/>
  <contentBlock ix="175">
    <textBlock ix="0">
   Gustav Fridolin
  </textBlock>
  </contentBlock>
  <contentBlock ix="176"/>
  <contentBlock ix="177"/>
  <contentBlock ix="178">
    <textBlock ix="0">
   Jens Holm
  </textBlock>
  </contentBlock>
  <contentBlock ix="179"/>
  <contentBlock ix="180"/>
  <contentBlock ix="181">
    <textBlock ix="0">
   Robert Halef
  </textBlock>
  </contentBlock>
  <contentBlock ix="182"/>
  <contentBlock ix="183"/>
  <contentBlock ix="184">
    <textBlock ix="0">
   Berit Högman
  </textBlock>
  </contentBlock>
  <contentBlock ix="185"/>
  <contentBlock ix="186"/>
  <contentBlock ix="187">
    <textBlock ix="0">
   Peter Persson
  </textBlock>
  </contentBlock>
  <contentBlock ix="188"/>
  <contentBlock ix="189"/>
  <contentBlock ix="190">
    <textBlock ix="0">
   Ann-Kristine Johansson
  </textBlock>
  </contentBlock>
  <contentBlock ix="191"/>
  <contentBlock ix="192"/>
  <contentBlock ix="193">
    <textBlock ix="0">
   Johan Andersson
  </textBlock>
  </contentBlock>
  <contentBlock ix="194"/>
  <contentBlock ix="195"/>
  <contentBlock ix="196">
    <textBlock ix="0">
   Jacob Johnson
  </textBlock>
  </contentBlock>
  <contentBlock ix="197"/>
  <contentBlock ix="198"/>
  <contentBlock ix="199">
    <textBlock ix="0">
   Peter Persson
  </textBlock>
  </contentBlock>
  <contentBlock ix="200"/>
  <contentBlock ix="201"/>
  <contentBlock ix="202">
    <textBlock ix="0">
   Anders Karlsson
  </textBlock>
  </contentBlock>
  <contentBlock ix="203"/>
  <contentBlock ix="204"/>
  <contentBlock ix="205">
    <textBlock ix="0">
   Anders Karlsson
  </textBlock>
  </contentBlock>
  <contentBlock ix="206"/>
  <contentBlock ix="207"/>
  <contentBlock ix="208">
    <textBlock ix="0">
   Josef Fransson
  </textBlock>
  </contentBlock>
  <contentBlock ix="209"/>
  <contentBlock ix="210"/>
  <contentBlock ix="211">
    <textBlock ix="0">
   Hans Backman
  </textBlock>
  </contentBlock>
  <contentBlock ix="212"/>
  <contentBlock ix="213"/>
  <contentBlock ix="214">
    <textBlock ix="0">
   Yilmaz Kerimo
  </textBlock>
  </contentBlock>
  <contentBlock ix="215"/>
  <contentBlock ix="216"/>
  <contentBlock ix="217">
    <textBlock ix="0">
   Mikael Oscarsson
  </textBlock>
  </contentBlock>
  <contentBlock ix="218"/>
  <contentBlock ix="219"/>
  <contentBlock ix="220">
    <textBlock ix="0">
   Leif Pettersson
  </textBlock>
  </contentBlock>
  <contentBlock ix="221"/>
  <contentBlock ix="222"/>
  <contentBlock ix="223">
    <textBlock ix="0">
   Thoralf Alfsson
  </textBlock>
  </contentBlock>
  <contentBlock ix="224"/>
  <contentBlock ix="225"/>
  <contentBlock ix="226">
    <textBlock ix="0">
   Helena Leander
  </textBlock>
  </contentBlock>
  <contentBlock ix="227"/>
  <contentBlock ix="228"/>
  <contentBlock ix="229">
    <textBlock ix="0">
   Helena Leander
  </textBlock>
  </contentBlock>
  <contentBlock ix="230"/>
  <contentBlock ix="231"/>
  <contentBlock ix="232">
    <textBlock ix="0">
   Jennie Nilsson
  </textBlock>
  </contentBlock>
  <contentBlock ix="233"/>
  <contentBlock ix="234"/>
  <contentBlock ix="235">
    <textBlock ix="0">
   Jennie Nilsson
  </textBlock>
  </contentBlock>
  <contentBlock ix="236"/>
  <contentBlock ix="237"/>
  <contentBlock ix="238">
    <textBlock ix="0">
   Staffan Danielsson
  </textBlock>
  </contentBlock>
  <contentBlock ix="239"/>
  <contentBlock ix="240"/>
  <contentBlock ix="241">
    <textBlock ix="0">
   Eva-Lena Jansson
  </textBlock>
  </contentBlock>
  <contentBlock ix="242"/>
  <contentBlock ix="243"/>
  <contentBlock ix="244">
    <textBlock ix="0">
   Lennart Axelsson
  </textBlock>
  </contentBlock>
  <contentBlock ix="245"/>
  <contentBlock ix="246"/>
  <contentBlock ix="247">
    <textBlock ix="0">
   Svaren redovisas i bilaga som fogats till riksdagens snabbprotokoll tisdagen den 22 november.
  </textBlock>
    <textBlock ix="1">
   
   
   
   
   16 § Kammaren åtskildes kl. 16.01.
  </textBlock>
  </contentBlock>
  <contentBlock ix="248"/>
  <contentBlock ix="249">
    <textBlock ix="0">
   Förhandlingarna leddes
  </textBlock>
  </contentBlock>
  <contentBlock ix="250"/>
  <contentBlock ix="251"/>
  <contentBlock ix="252"/>
  <contentBlock ix="253"/>
  <contentBlock ix="254"/>
  <contentBlock ix="255"/>
  <contentBlock ix="256"/>
  <contentBlock ix="257"/>
  <contentBlock ix="258"/>
  <contentBlock ix="259"/>
  <contentBlock ix="260">
    <textBlock ix="0">
   /Eva-Lena Ekman
  </textBlock>
  </contentBlock>
  <contentBlock ix="261"/>
  <contentBlock ix="262"/>
  <contentBlock ix="263"/>
  <contentBlock ix="264"/>
  <contentBlock ix="265"/>
  <contentBlock ix="266"/>
  <contentBlock ix="267"/>
  <contentBlock ix="268"/>
  <contentBlock ix="269"/>
  <contentBlock ix="270"/>
  <contentBlock ix="271"/>
  <contentBlock ix="272"/>
  <contentBlock ix="273"/>
  <contentBlock ix="274"/>
  <contentBlock ix="275"/>
  <contentBlock ix="276"/>
  <contentBlock ix="277"/>
  <contentBlock ix="278"/>
  <contentBlock ix="279"/>
  <contentBlock ix="280"/>
  <contentBlock ix="281"/>
  <contentBlock ix="282"/>
  <contentBlock ix="283"/>
  <contentBlock ix="284"/>
  <contentBlock ix="285"/>
  <contentBlock ix="286"/>
  <contentBlock ix="287"/>
  <contentBlock ix="288"/>
  <contentBlock ix="289"/>
  <contentBlock ix="290"/>
  <contentBlock ix="291"/>
  <contentBlock ix="292"/>
  <contentBlock ix="293"/>
  <contentBlock ix="294"/>
  <contentBlock ix="295"/>
  <contentBlock ix="296"/>
  <contentBlock ix="297"/>
  <contentBlock ix="298"/>
  <contentBlock ix="299"/>
  <contentBlock ix="300"/>
  <contentBlock ix="301"/>
  <contentBlock ix="302"/>
  <contentBlock ix="303"/>
  <contentBlock ix="304"/>
  <contentBlock ix="305"/>
  <contentBlock ix="306"/>
  <contentBlock ix="307"/>
  <contentBlock ix="308"/>
  <contentBlock ix="309"/>
  <contentBlock ix="310"/>
  <contentBlock ix="311"/>
  <contentBlock ix="312"/>
</protocol>
