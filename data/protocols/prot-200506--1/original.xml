<protocol id="prot-200506--1">
  <contentBlock page="0" id="i-805bf0e6383d9b1d">
    <textBlock id="i-f79022aeaf740663">﻿</textBlock>
    <textBlock id="i-41ebe40bd313de47">Riksdagens protokoll</textBlock>
    <textBlock id="i-ded700501e348807">2005/06:1</textBlock>
    <textBlock id="i-c3b3333a5088061e">Tisdagen den 13 september</textBlock>
    <textBlock id="i-ea301855932244a3">Kl. 11:00 - 11:21</textBlock>
    <textBlock id="i-6a5ff48af9184e8c">1 § Välkomstord</textBlock>
    <textBlock id="i-17c254928c0a7f5e">Anf. 1 TALMANNEN:</textBlock>
    <textBlock id="i-563b56aa1183db65">Ärade kolleger!</textBlock>
    <textBlock id="i-40034715673105e2">Varmt välkomna till ett nytt arbetsår!</textBlock>
    <textBlock id="i-c4465f3935f42af4">Ett år som har alla utsikter att bli mycket innehållsrikt och spännande. Inte minst för att det stundar valår med allt vad det innebär av livfulla debatter och höjd temperatur i och kring kammaren.</textBlock>
    <textBlock id="i-ef0496d9cc8337d9">Ingen har väl missat att kammaren har fått ytterligare en ansiktslyftning i sommar. Akustiken har förbättrats, kontakten mellan kammaren och angränsande lokaler har blivit helt annorlunda och tillgängligheten för funktionshindrade har ytterligare förbättrats. Det finns en detaljerad beskrivning av allt det här i ett utskick som finns på nätet. Nästa sommar väntar ju den stora omgöringen av plenisalen med ny sittning.</textBlock>
    <textBlock id="i-1639b7676aac8a40">Under mina tre år som talman har jag uppmuntrat till flera förändringar av kammarens debattformer. De flesta reaktioner jag har fått har varit positiva. Ytterligare försök är i dagsläget inte planerade. Däremot fortsätter de försök som tidigare har initierats. Det gäller bland annat den allmänna debattimmen som infördes i våras.</textBlock>
    <textBlock id="i-8162be843d884af5">De nya debattformerna är en av de frågor som diskuteras i riksdagskommittén. I oktober kommer kommitténs betänkande att överlämnas till riksdagsstyrelsen. Det ser i dagsläget ut att innehålla förslag om flera förändringar av riksdagens organisation och arbetsformer.</textBlock>
    <textBlock id="i-2d28a4d85bfd6a76">Det handlar bland annat om riksdagens arbete med EU-frågorna, jämställdhetsarbetet, motionsinstitutet, arbetet med utvärdering och uppföljning, och arbetsfördelningen mellan utskotten. Sedan enkammarriksdagen infördes för över 30 år sedan har bara marginella justeringar av arbetsfördelningen mellan utskotten gjorts, men mina diskussioner med gruppledarna har visat att flera av er anser att tiden nu är mogen för en större reform. Jag avvaktar med spänning diskussionerna i respektive partigrupp om detta.</textBlock>
    <textBlock id="i-3c5ade2962ba70ea">Detsamma gäller frågorna om de ekonomiska ersättningarna för oss ledamöter där har vi mycket att överlägga om.</textBlock>
    <textBlock id="i-0fe65e16f182c0ba">Ett annat område där jag bejakar förändringar är det interparlamentariska samarbetet. De senaste 1015 åren har vi ledamöter blivit alltmer aktiva i internationella frågor och antalet parlamentariska församlingar har vuxit, inte minst i vår del av världen. Det är i huvudsak en positiv utveckling. Hot och problem blir allt mer gränslösa. Riksdagen och de politiska partierna får inte halka efter i globaliseringen, utan aktivt bygga nätverk och vara på plats där vår tids stora frågor diskuteras.</textBlock>
    <textBlock id="i-174002d88b6f4c64">Samtidigt är de flesta överens om att samarbetsstrukturerna är i stort behov av effektivisering, om parlamenten ska kunna möta dessa utmaningar på ett bra sätt.</textBlock>
    <textBlock id="i-0bee38906c34abc9">Vi får inte blunda för att det i dag bedrivs ett betydande dubbelarbete, om inte trippelarbete, i de interparlamentariska församlingarna. Vissa har inte anpassats till dagens geopolitiska verklighet och kopplingen till det dagliga arbetet i utskotten och partigrupperna är ibland tunn. Detta befrämjar inte verkliga resultat. För att den internationella verksamheten ska kunna motiveras behöver återkopplingen till det dagliga arbetet i de nationella parlamenten stå i fokus. Detta är en fråga som diskuteras på flera nivåer: här i Sverige i vår riksdagskommitté, i de interparlamentariska församlingarna själva och i talmanskretsar, senast på det globala talmansmötet i New York i förra veckan.</textBlock>
    <textBlock id="i-7a6e6c5ec31d3941">Jag upplever också att det finns en stor insikt om reformbehovet här i kammaren och jag ser fram emot den fortsatta diskussionen kring det.</textBlock>
    <textBlock id="i-c1c4a4cfce743a93">Som ni säkert har märkt har riksdagen lanserat en ny webbplats under sommaren. Detta är en av flera verksamheter inom riksdagsförvaltningen som syftar till att förbättra allmänhetens tillgång till information och kunskap om vårt arbete. Inför valet kommer särskilda informationsinsatser att göras. Parallellt med detta fortsätter SVT att utöka sina sändningar härifrån.</textBlock>
    <textBlock id="i-00b43f299f7107ff">Kära kolleger! Informationskanalerna ligger öppna. Kalendern är nästan fulltecknad. Vi har viktiga beredningar, debatter och beslut som väntar. Arbetet kan börja.</textBlock>
    <textBlock id="i-d6583b0a48065cf4">Tack!</textBlock>
    <textBlock id="i-6c80b83510b66d63">2 § Ledigheter</textBlock>
  </contentBlock>
  <contentBlock page="0" id="i-752ef3b5bc04a08b">
    <textBlock id="i-9e9e8f110d59ae38">Talmannen anmälde att Anna Grönlund Krantz (fp) beviljats föräldraledighet under tiden den 13 juli31 augusti och att Åke Bergbäck inträtt som ersättare för Anna Grönlund Krantz.</textBlock>
  </contentBlock>
  <contentBlock page="0" id="i-44445bcbe7962721">
    <textBlock id="i-9b5e253321d1f42e">Talmannen anmälde att Sonja Fransson (s) beviljats fortsatt ledighet under tiden den 1 september31 oktober och att Ann-Christin Ahlberg skulle fortsätta att tjänstgöra som ersättare för Sonja Fransson.</textBlock>
    <textBlock id="i-d6ad32e6f126e77e">3 § Anmälan om återtagande av plats i riksdagen</textBlock>
  </contentBlock>
  <contentBlock page="0" id="i-eeb4d7a4a48f17e4">
    <textBlock id="i-9813d1ae42a9e392">Talmannen meddelade</textBlock>
    <textBlock id="i-767abeb99055e7ef">att Erik Ullenhag (fp) återtagit sin plats i riksdagen från och med den 16 juli varigenom uppdraget som ersättare upphört för Harald Nordlund,</textBlock>
    <textBlock id="i-96659b602c7c8f58">att Annika Nilsson (s) återtagit sin plats i riksdagen från och med den 1 augusti varigenom uppdraget som ersättare upphört för Johan Andersson,</textBlock>
    <textBlock id="i-7443c56ea24f2dd0">att Hans Backman (fp) återtagit sin plats i riksdagen från och med den 18 augusti varigenom uppdraget som ersättare upphört för Ingrid Hammarberg samt</textBlock>
    <textBlock id="i-b475692b4c6029c4">att Anna Grönlund Krantz (fp) återtagit sin plats i riksdagen från och med den 1 september varigenom uppdraget som ersättare upphört för Åke Bergbäck.</textBlock>
    <textBlock id="i-ee415827188287d6">4 § Ledigheter från dagens sammanträde</textBlock>
  </contentBlock>
  <contentBlock page="0" id="i-3506e203ba19fd82">
    <textBlock id="i-41c2075a785ae751">Talmannen anmälde att följande ledamöter beviljats ledighet från dagens sammanträde:</textBlock>
    <textBlock id="i-37b6dd45ae1912bd">Mikael Odenberg (m), Gunilla Carlsson i Tyresö (m), Joe Frans (s), Anita Johansson (s), Göran Lennmarker (m), Reynoldh Furustrand (s), Johan Löfstrand (s), Torkild Strandberg (fp), Göran Lindblad (m), Berndt Ekholm (s), Urban Ahlin (s), Carina Ohlsson (s), Birgitta Ahlqvist (s) och Lars U Granberg (s).</textBlock>
    <textBlock id="i-f939ca557d616c29">5 § Upprop</textBlock>
  </contentBlock>
  <contentBlock page="0" id="i-3aa05357062b1659">
    <textBlock id="i-3986f2fea236a283">Företogs upprop av kammarens ledamöter.</textBlock>
    <textBlock id="i-97898a932779b64b">6 § Kammarens sammansättning</textBlock>
  </contentBlock>
  <contentBlock page="0" id="i-80a44691a442d360">
    <textBlock id="i-ee742e76ee04458b">Kammaren hade denna dag följande sammansättning:</textBlock>
  </contentBlock>
  <contentBlock page="0" id="i-f4b4bf1a3c7b0d23">
    <textBlock id="i-174994aa2dbea801">7 § Ledigheter</textBlock>
  </contentBlock>
  <contentBlock page="0" id="i-fa1effb488a6138d">
    <textBlock id="i-b7ed5af215c752a4">Talmannen meddelade att Annika Nilsson (s) ansökt om föräldraledighet under tiden den 20 september31 december.</textBlock>
  </contentBlock>
  <contentBlock page="0" id="i-cdfae01221f707bb">
    <textBlock id="i-dfaea04a05590ddb">Kammaren biföll denna ansökan.</textBlock>
  </contentBlock>
  <contentBlock page="0" id="i-7a77c51495efbfb3">
    <textBlock id="i-4fad893d9f23a2ea">Talmannen anmälde att Johan Andersson skulle tjänstgöra som ersättare för Annika Nilsson.</textBlock>
  </contentBlock>
  <contentBlock page="0" id="i-731e62192f5f89c2">
    <textBlock id="i-93c081370952b3a8">Talmannen meddelade att Anna Grönlund Krantz (fp) ansökt om föräldraledighet under tiden den 1 oktober30 november.</textBlock>
  </contentBlock>
  <contentBlock page="0" id="i-c7c491b3d3a8b573">
    <textBlock id="i-b56ae1dc23bf944a">Kammaren biföll denna ansökan.</textBlock>
  </contentBlock>
  <contentBlock page="0" id="i-f481c3d476249048">
    <textBlock id="i-5677f3c66f9da874">Talmannen anmälde att Åke Bergbäck skulle tjänstgöra som ersättare för Anna Grönlund Krantz.</textBlock>
    <textBlock id="i-bb25adbe65e3d540">8 § Anmälan om kompletteringsval till vissa utskott</textBlock>
  </contentBlock>
  <contentBlock page="0" id="i-9d7cceee41f0f96f">
    <textBlock id="i-4513a50e2d48392c">Talmannen meddelade att Socialdemokraternas riksdagsgrupp anmält Johan Andersson som suppleant i kulturutskottet under Annika Nilssons föräldraledighet.</textBlock>
  </contentBlock>
  <contentBlock page="0" id="i-9f2d6e537fa5f47c">
    <textBlock id="i-17f7ba2d3fa11e97">Talmannen förklarade vald under tiden den 20 september31 december till</textBlock>
  </contentBlock>
  <contentBlock page="0" id="i-3256905f34dfa696">
    <textBlock id="i-d17d5dfb6d29f77c">suppleant i kulturutskottet</textBlock>
  </contentBlock>
  <contentBlock page="0" id="i-316c9fc2d8be140b">
    <textBlock id="i-506a6ff6e3192492">Talmannen meddelade att Centerpartiets riksdagsgrupp anmält Stina Larsson som suppleant i justitieutskottet och i lagutskottet under Johan Linanders föräldraledighet.</textBlock>
  </contentBlock>
  <contentBlock page="0" id="i-7fe7275780086316">
    <textBlock id="i-84b94cba5d072afc">Talmannen förklarade vald under tiden den 17 oktober23 december till</textBlock>
  </contentBlock>
  <contentBlock page="0" id="i-9115892be47d5fae">
    <textBlock id="i-525a37965cc652e1">suppleant i justitieutskottet</textBlock>
  </contentBlock>
  <contentBlock page="0" id="i-dc148fd21b9e5f3e">
    <textBlock id="i-b54dc1dca3488038">suppleant i lagutskottet</textBlock>
  </contentBlock>
  <contentBlock page="0" id="i-8b6f432229fb87c7">
    <textBlock id="i-2e3909306a4c8550">9 § Meddelande om ärendeplan för kammaren onsdagen den 14 september kl. 9.00</textBlock>
  </contentBlock>
  <contentBlock page="0" id="i-deffc677b65766cd">
    <textBlock id="i-bf94ebaa53308c5f">Talmannen meddelade att ärendeplanen för kammarens sammanträde onsdagen den 14 september kl. 9.00 delats ut till kammarens ledamöter.</textBlock>
    <textBlock id="i-4252ba5105f1290f">10 § Meddelande om inlämning av interpellationer</textBlock>
  </contentBlock>
  <contentBlock page="0" id="i-2da92bec7a7b3784">
    <textBlock id="i-9478f9cb1c228516">Talmannen meddelade att interpellationer kunde lämnas från och med tisdagen den 13 september kl. 11.00 . Detta meddelande hade delats ut till kammarens ledamöter.</textBlock>
    <textBlock id="i-27dc1b4b617ebbfa">11 § Meddelande om ändring i kammarens sammanträdesplan</textBlock>
  </contentBlock>
  <contentBlock page="0" id="i-e550a20b9e8173d7">
    <textBlock id="i-1fe9a3490ca787d0">Talmannen meddelade att eventuellt arbetsplenum torsdagen den 15 september kl. 12.00 skulle utgå.</textBlock>
    <textBlock id="i-b4dd2b50153ed39f">12 § Meddelande om frågestunder hösten 2005</textBlock>
  </contentBlock>
  <contentBlock page="0" id="i-6a389aeeeb5a4d17">
    <textBlock id="i-8fc21eb927bf97cd">Talmannen meddelade att ett meddelande om frågestunder hösten 2005 delats ut till kammarens ledamöter.</textBlock>
    <textBlock id="i-95ad1056c57b1701">13 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-2ad87bdf8b3b8c5c">
    <textBlock id="i-b8a9ac71c55ba095">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-b94c18806066a001">KOM(2005)121</textBlock>
  </contentBlock>
  <contentBlock page="0" id="i-7b7dfb12f7c4653b">
    <textBlock id="i-05d30da9fe961bd5">KOM(2004)628</textBlock>
  </contentBlock>
  <contentBlock page="0" id="i-238beb78182068b0">
    <textBlock id="i-5be9e07dd8947bba">KOM(2005)171</textBlock>
  </contentBlock>
  <contentBlock page="0" id="i-960b024cd61b86cc">
    <textBlock id="i-3e9d5520075a371a">KOM(2005)115</textBlock>
  </contentBlock>
  <contentBlock page="0" id="i-924eede234566b46">
    <textBlock id="i-9509f83a9bf75610">KOM(2005)246</textBlock>
  </contentBlock>
  <contentBlock page="0" id="i-ae5308cb7bf78567">
    <textBlock id="i-94046fbb1c12c61f">KOM(2005)208</textBlock>
  </contentBlock>
  <contentBlock page="0" id="i-fcd7a9059b9aa308">
    <textBlock id="i-1964788572aab3ef">KOM(2005)209</textBlock>
  </contentBlock>
  <contentBlock page="0" id="i-d7fdd6f71b8be52a">
    <textBlock id="i-ab1e7d70183d7d5e">KOM(2005)259</textBlock>
  </contentBlock>
  <contentBlock page="0" id="i-ca516066205b8a83">
    <textBlock id="i-c7c026c998451738">KOM(2005)229</textBlock>
  </contentBlock>
  <contentBlock page="0" id="i-f03f59b48989d6a9">
    <textBlock id="i-1ff2a9a329836816">KOM(2005)221</textBlock>
  </contentBlock>
  <contentBlock page="0" id="i-71d7fa44fabdcaae">
    <textBlock id="i-1f4a02c319bd3c18">KOM(2005)243</textBlock>
  </contentBlock>
  <contentBlock page="0" id="i-72c39340d6419ff8">
    <textBlock id="i-3660b8ce2cc418d1">KOM(2005)319</textBlock>
  </contentBlock>
  <contentBlock page="0" id="i-878eee31c03cc2ce">
    <textBlock id="i-2eb3b75b96af6b76">14 § Anmälan om inkomna uppteckningar från EU-nämndssammanträden</textBlock>
  </contentBlock>
  <contentBlock page="0" id="i-e56fb2460145b7b0">
    <textBlock id="i-dd16c1bab5e0516f">Talmannen anmälde att uppteckningar från EU-nämndens sammanträden tisdagen den 31 maj, fredagen den 3 juni, tisdagen den 7 juni, fredagen den 10 juni, tisdagen den 14 juni, onsdagen den 15 juni, fredagen den 17 juni, tisdagen den 21 juni, fredagen den 8 juli och fredagen den 15 juli inkommit.</textBlock>
    <textBlock id="i-87fe8c6b00fe7fda">15 § Anmälan om skriftliga frågor med skriftliga svar</textBlock>
  </contentBlock>
  <contentBlock page="0" id="i-69388f3088d1e114">
    <textBlock id="i-464892bb5436644b">Talmannen anmälde att under tiden den 13 juni12 september 2005 hade 291 skriftliga frågor framställts samt att det under samma tid inkommit 295 skriftliga svar.</textBlock>
    <textBlock id="i-1ee579688ffebfc9">16 § Bordläggning</textBlock>
  </contentBlock>
  <contentBlock page="0" id="i-53d87729c5b7ca3d">
    <textBlock id="i-da5eac9dbb01c6b3">Anmäldes och bordlades</textBlock>
  </contentBlock>
  <contentBlock page="0" id="i-c1cc5879bdd3d629">
    <textBlock id="i-edafc8a8cfc99c25">17 § Kammaren åtskildes kl. 11.21.</textBlock>
  </contentBlock>
  <contentBlock page="0" id="i-399f9683ed30053d">
    <textBlock id="i-6d88d0071bdff12f">Förhandlingarna leddes av talmannen.</textBlock>
  </contentBlock>
  <contentBlock page="0" id="i-100834a2b693cdbb">
    <textBlock id="i-e01bb514d2517d1a">/Monica Gustafson</textBlock>
  </contentBlock>
</protocol>
