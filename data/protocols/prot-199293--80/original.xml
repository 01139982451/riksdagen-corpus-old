<protocol id="prot-199293--80">
  <contentBlock ix="0">
    <textBlock ix="0">1 §  Utökning av antalet suppleanter i kulturutskottet</textBlock>
    <textBlock ix="1">Valberedningen hade enligt ett till kammaren inkommet protokollsutdrag tillstyrkt att antalet suppleanter i kulturutskottet utökades från 18 till 19.</textBlock>
    <textBlock ix="2">Kammaren biföll denna framställning.</textBlock>
    <textBlock ix="3">2 §  Val av suppleant i kulturutskottet</textBlock>
    <textBlock ix="4">Företogs val av en suppleant i kulturutskottet.</textBlock>
    <textBlock ix="5">Kammaren valde i enlighet med valberedningens förslag till</textBlock>
    <textBlock ix="6">suppleant i kulturutskottet</textBlock>
    <textBlock ix="7">Harriet Colliander (nyd)</textBlock>
    <textBlock ix="8">3 §  Anmälan om kompletteringsval till arbetsmarknadsutskottet</textBlock>
    <textBlock ix="9">Talmannen meddelade att Moderata samlingspartiets riksdagsgrupp som suppleant i arbetsmarknadsutskottet under Sonja Rembos ledighet anmält hennes ersättare Göran Lindblad.</textBlock>
    <textBlock ix="10">Talmannen förklarade vald till</textBlock>
    <textBlock ix="11">suppleant i arbetsmarknadsutskottet</textBlock>
    <textBlock ix="12">Göran Lindblad (m)</textBlock>
    <textBlock ix="13">4 §  Justering av protokoll</textBlock>
    <textBlock ix="14">Justerades protokollen för den 15 och 16 mars.</textBlock>
    <textBlock ix="15">5 §  Hänvisning av ärenden till utskott</textBlock>
    <textBlock ix="16">Föredrogs och hänvisades</textBlock>
    <textBlock ix="17">Propositionerna</textBlock>
    <textBlock ix="18">1992/93:185 och 186 till socialutskottet</textBlock>
    <textBlock ix="19">1992/93:188 till näringsutskottet</textBlock>
    <textBlock ix="20">6 §  Förnyad bordläggning</textBlock>
    <textBlock ix="21">Föredrogs men bordlades åter</textBlock>
    <textBlock ix="22">Skatteutskottets betänkande 1992/93:SkU23</textBlock>
    <textBlock ix="23">Utrikesutskottets betänkande 1992/93:UU23</textBlock>
    <textBlock ix="24">Socialförsäkringsutskottets betänkande 1992/93:SfU13</textBlock>
    <textBlock ix="25">Utbildningsutskottets betänkande 1992/93:UbU8</textBlock>
    <textBlock ix="26">Trafikutskottets betänkanden 1992/93:TU20 och TU38</textBlock>
    <textBlock ix="27">Näringsutskottets betänkande 1992/93:NU22</textBlock>
    <textBlock ix="28">Arbetsmarknadsutskottets betänkanden 1992/93:AU8, AU10--AU12 och AU17</textBlock>
    <textBlock ix="29">Bostadsutskottet betänkanden 1992/93:BoU7, BoU10 och BoU12--BoU14</textBlock>
    <textBlock ix="30">7 §  Bordläggning</textBlock>
    <textBlock ix="31">Anmäldes och bordlades</textBlock>
    <textBlock ix="32">Motionerna</textBlock>
    <textBlock ix="33">med anledning av prop. 1992/93:168 Reserabatter för studerande, m.m.</textBlock>
    <textBlock ix="34">1992/93:Sf27 av Eivor Husing m.fl. (s)</textBlock>
    <textBlock ix="35">med anledning av prop. 1992/93:180 Riktlinjer för en kretsloppsanpassad samhällsutveckling</textBlock>
    <textBlock ix="36">1992/93:Jo49 av Gudrun Schyman m.fl. (v)</textBlock>
    <textBlock ix="37">1992/93:Jo50 av Kenneth Lantz (kds)</textBlock>
    <textBlock ix="38">1992/93:Jo51 av Rose-Marie Frebran och Stefan Attefall (kds)</textBlock>
    <textBlock ix="39">1992/93:Jo52 av Annika Åhnberg (-)</textBlock>
    <textBlock ix="40">1992/93:Jo53 av Alf Eriksson m.fl. (s)</textBlock>
    <textBlock ix="41">1992/93:Jo54 av Christer Windén och Claus Zaar (nyd)</textBlock>
    <textBlock ix="42">1992/93:Jo55 av Ylva Annerstedt (fp)</textBlock>
    <textBlock ix="43">1992/93:Jo56 av Bo Arvidson (m)</textBlock>
    <textBlock ix="44">1992/93:Jo57 av Leif Carlson (m)</textBlock>
    <textBlock ix="45">1992/93:Jo58 av Carin Lundberg m.fl. (s)</textBlock>
    <textBlock ix="46">1992/93:Jo59 av Sören Lekberg och Bo Holmberg (s)</textBlock>
    <textBlock ix="47">1992/93:Jo60 av Margareta Winberg m.fl. (s)</textBlock>
    <textBlock ix="48">1992/93:Jo61 av Sören Norrby (fp)</textBlock>
    <textBlock ix="49">1992/93:Jo62 av Inger Lundberg och Hans Karlsson (s)</textBlock>
    <textBlock ix="50">1992/93:Jo63 av Sinikka Bohlin m.fl. (s)</textBlock>
    <textBlock ix="51">8 § Anmälan om frågor</textBlock>
    <textBlock ix="52">Anmäldes att följande frågor framställts</textBlock>
    <textBlock ix="53">den 19 mars</textBlock>
    <textBlock ix="54">1992/93:474 av Peter Kling (nyd) till statsrådet Bo Lundgren om försäkringsbolagens kapitalbas:</textBlock>
    <textBlock ix="55">Finanskrisen omfattar inte bara banker, utan även försäkringsbolag. Om försäkringsbolagen skulle tvingas redovisa sina fastighetsvärden på samma sätt som bankerna, skulle konsolideringskapitalet hamna under 40%, vilket är långt under omvärldens inkl. EG:s undre gränser.</textBlock>
    <textBlock ix="56">Flera försäkringsbolag, bl.a. Folksam och Ansvar är ömsesidiga. Om deras kapitalbas blir alltför svag, kan de enligt lagen retroaktivt uttaxera upp till ytterligare en årspremie för all sakförsäkring. Detta skulle vara ett hårt slag för försäkringstagarna.</textBlock>
    <textBlock ix="57">Kan statsrådet garantera svenska folket att, på samma sätt som vad gäller bankerna, inte oskyldiga kunder skall bära dessa kostnader?</textBlock>
    <textBlock ix="58">1992/93:475 av Anita Johansson (s) till kommunikationsministern om planerat brobygge i Norrtälje kommun:</textBlock>
    <textBlock ix="59">Trästabron hör till de byggnadsobjekt som skulle kunna starta omedelbart. Men ännu ingår det inte i Vägverkets plan, eftersom det inte finns några penningmedel avsatta för bron. Byggtiden beräknas till ca 24 månader och kostnaden till 70-- 80 miljoner kronor. Byggnationen skulle ge drygt 20 000 dagsverken, vilket skulle vara av mycket stor betydelse för denna del av Stockholms län med mycket hög arbetslöshet.</textBlock>
    <textBlock ix="60">Att ersätta nuvarande färjeförbindelse med en bro har under mycket lång tid hört till de projekt som det funnits stort behov av att realisera. Kommunikationerna behöver förbättras för lokalbefolkningen. Under sommartid skulle en bro betyda en stor tillgång för turistnäringen på Väddö och trakten i övrigt.</textBlock>
    <textBlock ix="61">På grund av det anförda får jag ställa följande fråga till kommunikationsministern:</textBlock>
    <textBlock ix="62">När kommer regeringen att besluta om möjligheter för byggande av Trästabron i Norrtälje kommun?</textBlock>
    <textBlock ix="63">1992/93:476 av Liisa Rulander (kds) till socialministern om familjehemsvården:</textBlock>
    <textBlock ix="64">I oktober 1992 gav socialutskottet tillkänna i sitt betänkande 1992/93:SoU4 att regeringen bör ta del av riksdagens revisorers övervägande och förslag från rapporten 1991/92:4 och återkomma till riksdagen i frågan.</textBlock>
    <textBlock ix="65">Kritiken i rapporten var ganska omfattande. När samhället tar på sig ansvaret att omhänderta barn genom att lyfta ur dem ur sin invanda miljö -- om än aldrig så svår -- betyder det att man väcker förhoppningar om en förbättring för barnet/familjen. De familjer som barnen placeras i är ''vanliga'' familjer som förväntas förstå situationen.</textBlock>
    <textBlock ix="66">Det är emellertid en mycket traumatisk situation för barnet att komma till helt främmande människor. Det som barnet utsatts för i det biologiska hemmet vet inte alltid familjehemsföräldrarna om, och de kan inte heller möta barnet och dess föräldrar på rätt sätt. Utbildning och handledning för familjehemsföräldrar är nödvändiga för att möjliggöra möten mellan människor ifrån så olika miljöer som en placering i familjehem kan utgöra. Myndigheternas bristande stöd och tillsyn har också ofta påtalats.</textBlock>
    <textBlock ix="67">Det har gått några månader sedan riksdagen lämnade över utskottets betänkande. Min fråga till socialministern är:</textBlock>
    <textBlock ix="68">Vilka åtgärder avser regeringen att vidta med anledning av kraven på att utveckla och stärka familjehemsvården?</textBlock>
    <textBlock ix="69">1992/93:477 av Liisa Rulander (kds) till statsrådet Reidunn Laurén om utrikessekretessen:</textBlock>
    <textBlock ix="70">För att en myndighet inte skall missbruka sin makt och undgå att ställas till svars för sitt handlande spelar offentlighetsprincipen en viktig roll i Sverige.</textBlock>
    <textBlock ix="71">Vecka 7 besökte en svensk delegation från Utlänningsnämnden Bangladesh under en vecka för att bilda sig en uppfattning om landets humanitära och rättsliga regler. Motivet till resan är att Utlänningsnämnden skall få bättre kunskap inför besluten som rör de omkring 300 unga bangladeshier som söker asyl i Sverige.</textBlock>
    <textBlock ix="72">Tidningsuppgifter hävdar nu att rapporten om resan kan komma att hemligstämplas. Generaldirektören Johan Fischerström hänvisar till lagens regler om utrikessekretess.</textBlock>
    <textBlock ix="73">Allmänhetens insyn i Utlänningsnämndens verksamhet är starkt begränsad. Det är ändock viktigt att Utlänningsnämnden inte fråntas sedvanlig kontroll av myndigheter.</textBlock>
    <textBlock ix="74">Avser statsrådet med anledning av Utlänningsnämndens tolkning att verka för en översyn av reglerna om rikessekretessen?</textBlock>
    <textBlock ix="75">1992/93:478 av Lars Moquist (nyd) till justitieministern om utfärdande av pass:</textBlock>
    <textBlock ix="76">Sexturismen i Thailand är med rätta en fråga som upprör allmänheten. Nu i dagarna har intresset fokuserats på den s.k. sexutristen som i Thailand anklagats för att ha utnyttjat barn sexuellt.</textBlock>
    <textBlock ix="77">Att Thailand har lagar som medger ett frisläppande mot borgen är självfallet något man inte kan lägga sig i. Men när den här mannen friges mot borgen och av de thailändska myndigheterna fråntas sitt pass så är det ju mycket märkligt att svensk myndighet snabbt utställer nytt pass och därigenom möjliggör för den här personen att lämna det land i vilket han skulle dömas. Om det gällt ett land med terror och obefintligt rättsväsen kunde man ha förståelse för att man på svensk ambassad reagerat på det sätt man gjort men när Thailand helt legalt tagit hand om mannens pass är det minst sagt märkligt det som inträffat.</textBlock>
    <textBlock ix="78">Min fråga till statsrådet:</textBlock>
    <textBlock ix="79">Föranleder det inträffade en översyn av lagstiftningen på det berörda området?</textBlock>
    <textBlock ix="80">1992/93:479 av Bert Karlsson (nyd) till justitieministern om nåd i visst fall:</textBlock>
    <textBlock ix="81">Nyligen har man i massmedia kunnat läsa om en häpnadsväckande våldtäktsdom. Torbjörn Moberg avtjänar ett fem och ett halvtårigt fängelsestraff för 200 våldtäkter mot sin f.d. sambo, våldtäkter som han anser aldrig har ägt rum.</textBlock>
    <textBlock ix="82">Det finns enligt uppgift inget vittne och inte heller någon teknisk bevisning förutom en vittnespsykolog, som kan styrka kvinnans påstående.</textBlock>
    <textBlock ix="83">Mannens advokat lär dessutom ha lyckats påvisa att kvinnan lämnat felaktiga uppgifter på flera punkter.</textBlock>
    <textBlock ix="84">Fallet ger anledning till stor oro. Är justitieministern beredd att medverka till att Torbjörn Moberg blir benådad i avvaktan på att domen omprövas?</textBlock>
    <textBlock ix="85">9 §  Kammaren åtskildes kl. 15.03.</textBlock>
    <textBlock ix="86">Förhandlingarna leddes av talmannen.</textBlock>
  </contentBlock>
</protocol>
