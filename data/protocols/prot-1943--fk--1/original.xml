<protocol id="prot-1943--fk--1">
  <contentBlock page="0" id="i-657a0a0703596f36">
    <textBlock id="i-1ff15d0ecdee4cff">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-6645ec2d7a2a839d">
    <textBlock id="i-d9bcc43893009793">1943. Första kammaren. Nr I.</textBlock>
  </contentBlock>
  <contentBlock page="0" id="i-4d0039eddfa16fed">
    <textBlock id="i-696e6c150b17983a"> </textBlock>
  </contentBlock>
  <contentBlock page="0" id="i-6b8f86dd323307cd">
    <textBlock id="i-67e27106a412d682"> </textBlock>
  </contentBlock>
  <contentBlock page="0" id="i-0f1104e2576d8f75">
    <textBlock id="i-ea5be027284085ac">Sedan i kraft av $ 49 regeringsformen och $ 2 riksdagsordningen riksdagen sammankommit till lagtima möte här i huvudstaden måndagen den 11 januari 1943, sammanträdde riksdagens första kammare i den uti riksdagens hus för kammaren anordnade samlingssal samma dag.</textBlock>
  </contentBlock>
  <contentBlock page="0" id="i-ec0ede4a5ee9092d">
    <textBlock id="i-3ae0f3fd4aab1100">Måndagen den 11 januari, kl. 11 f. m.</textBlock>
  </contentBlock>
  <contentBlock page="0" id="i-8199cc5af96fcb45">
    <textBlock id="i-ef749c50660b4fd7">Herr Nilsson, Johan, i Kristianstad framträdde till talmansbordet och yttrade: Ärade ledamöter! I egenskap av kammarens ålderspresident hälsar jag Eder alla såväl förutvarande som nytillkomna ledamöter hjärtligt välkomna till det stundande riksmötet.</textBlock>
    <textBlock id="i-8d938097f1f49d9b">Vid varje riksdags början kommer helt naturligt den frågeställningen fram: Vad särskilt ha vi att ägna oss åt, och vad är det för viktiga spörsmål som vänta på sin lösning?</textBlock>
    <textBlock id="i-e9f858a061ae3748">Visserligen är det angeläget för riksdagen att medverka till de normala livsbetingelsernas ordnande och avvägning så förnuftigt som rådande förhållanden kunna medgiva men under alla omständigheter så, att vårt svenska folk har en känsla och uppfattning av att de beslut som fattas äro förestavade av pliktkänsla och rättvisa. Detta är principer, som lagstiftarna ständigt böra erinra sig. Men att sedan kunna bemästra alla de svårigheter, som torna upp sig i följd av det förhärjande världskrig som alltjämt rasar och som har olycksbringande återverkningar på våra näringar, vår samfärdsel och folkförsörjning, är ett svårlöst problem, som kräver lugn eftertanke och mycken hänsyn. Vi hoppas väl dock att vi med vårt arbete skola kunna bidraga till att upprätthålla respekt och aktning för vårt fosterland och fatta beslut, som komma att vara grundläggande för att tillskapa arbetslust och trivsel för om möjligt alla som bygga och bo i vårt gamla kära Sverige.</textBlock>
    <textBlock id="i-5fa27ec8b4ba37e5">Med denna förhoppning och varma önskan förklarar jag detta sammanträde öppnat.</textBlock>
  </contentBlock>
  <contentBlock page="0" id="i-c852d2bdf883324e">
    <textBlock id="i-6d19f001c93a2378">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i $ 1 mom. 2 av kammarens ordningsstadga anmodat kammarskrivaren i tullverket Eric Carlén att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="0" id="i-a79fcf6c109c987d">
    <textBlock id="i-d80b53b2f97cc45a">Upplästes och lades till handlingarna följande från justitiedepartementet</textBlock>
    <textBlock id="i-7cc21a85d135e758">ankomna Protokoll, hållet inför statsrådet och chefen för justitiedepartementet den 4 januari 1943.</textBlock>
    <textBlock id="i-a6c498fd43a9e665">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av rikedagen valda fullmäktige i riksbanken och tre bland fullmäktige i riksgäldskontoret att när-</textBlock>
    <textBlock id="i-945fb2e53388280f">Första kammarens protokoll 1943. Nr 1. 1</textBlock>
  </contentBlock>
  <contentBlock page="1" id="i-918946fe9ee4c9b0">
    <textBlock id="i-420d767e949a557c">2 Nr 1. Måndagen den 11 januari 1943.</textBlock>
  </contentBlock>
  <contentBlock page="1" id="i-f23e177c8992c6a0">
    <textBlock id="i-c44e8c8559a4bd2c">vara vid den granskning av riksdagsmannafullmakter som skulle inför departementschefen företagas innan årets lagtima riksdag sammanträdde; och infunno sig nu av fullmäktige i riksbanken herrar E. Björnsson, C. Jonsson och I. Anderson samt av fullmäktige i riksgäldskontoret herrar A. Örne, A. Lindqvist och E. Eriksson.</textBlock>
    <textBlock id="i-02ebcafa22fb3de3">Till justitiedepartementet hade insänts fullmakter dels för 18 personer, däribland överläraren Ernst Jungen i Göteborg, som vid val i september 1942 för vissa valkretsar utsetts till ledamöter av riksdagens första kammare för en tid av åtta år, räknade från och med den 1 januari 1943, dels för 1 person som — efter det Jungen avsagt sig uppdraget — vid ny röstsammanräkning utsetts att inträda i dennes ställe, dels ock för 3 personer, vilka vid nya röstsammanräkningar blivit utsedda såsom ledamöter av riksdagens första kammare i stället för avgångna ledamöter av samma kammare.</textBlock>
    <textBlock id="i-1f95d3bda33a10fa">Den för Jungen utfärdade fullmakten undantogs från granskning.</textBlock>
    <textBlock id="i-9577255d81047bef">Vid granskning av de övriga fullmakterna framställdes icke någon anmärkning mot desamma.</textBlock>
    <textBlock id="i-1a54d76ef0bf88d9">Protokoll över granskningen jämte förteckning å de granskade fullmakterna skulle tillika med dessa överlämnas till första kammaren.</textBlock>
  </contentBlock>
  <contentBlock page="1" id="i-5f2c4c8674b5a0de">
    <textBlock id="i-bc26dfc2170772ab">I ämbetet: C. G. Bruno.</textBlock>
  </contentBlock>
  <contentBlock page="1" id="i-d917bc8920a93e90">
    <textBlock id="i-45c3ad75a69ac63b">Den åberopade förteckningen, som jämväl upplästes, lydde sålunda:</textBlock>
  </contentBlock>
  <contentBlock page="1" id="i-6f333b27b00ed5fd">
    <textBlock id="i-df974f35902500d2">Förteckning</textBlock>
  </contentBlock>
  <contentBlock page="1" id="i-60048a00f920f35d">
    <textBlock id="i-6c60d25c3573e107">å ledamöter av riksdagens första kammare enligt fullmakter, granskade inför chefen för justitiedepartementet den 4 januari 1943.</textBlock>
  </contentBlock>
  <contentBlock page="1" id="i-a388e11e790dd101">
    <textBlock id="i-bc8a7db1f752bc11">Stockholms stad. 1. Ombudsmannen Erik Olof Wiklund i Stockholm.</textBlock>
  </contentBlock>
  <contentBlock page="1" id="i-518a20dd7db9d852">
    <textBlock id="i-9ed29f62c8e10c6b">Stockholms län och Uppsala län. 2, Lantbrukaren Gunnar Lodenius i Hammarby.</textBlock>
  </contentBlock>
  <contentBlock page="1" id="i-ed27093ec36eb58c">
    <textBlock id="i-c3c0a54f0080cb63">Kronobergs län och Hallands län.</textBlock>
  </contentBlock>
  <contentBlock page="1" id="i-5da8fc879eb96647">
    <textBlock id="i-37480742e0db7ef6">3. F. d. fattigvårdskonsulenten Anders Andersson i Markaryd. 4, Lantbrukaren Verner Andersson i Köpinge.</textBlock>
    <textBlock id="i-436523fdb92ccb82">5. Lantbrukaren Johan Bernhard Johansson i Fredrikslund.</textBlock>
    <textBlock id="i-9a1574cd09353e37">6. Föreståndaren Sven Larsson i Varberg.</textBlock>
    <textBlock id="i-24c79220d58c9dd6">7. Egnahemsdirektören Vilmar Ljungdahl i Ingelstad.</textBlock>
    <textBlock id="i-db266d351e277d55">8. Statsrådet Axel Gjöres i Stockholm.</textBlock>
    <textBlock id="i-06566e99d60de81b">9. Bruksägaren Ivar Ekströmer i Klavreström.</textBlock>
  </contentBlock>
  <contentBlock page="1" id="i-6c82657a090f797f">
    <textBlock id="i-72a6a248c996a087">Göteborgs stad. 10. Redaktören Rickard Lindström i Stockholm. 11. Lektorn Edgar Sjödahl i Göteborg. 12. Direktören Henry Johansson i Göteborg. 13. Direktören Eric Ericsson i Ålsten. 14. Redaktören, filosofie doktorn Knut Petersson i Göteborg. 15. Småskollärarinnan Anna Maria Sjöström-Bengtsson i Göteborg.</textBlock>
  </contentBlock>
  <contentBlock page="1" id="i-2a174aa577aa1a7e">
    <textBlock id="i-8b45aefdfd171d82">Örebro län. 16. Chefredaktören Harald Åkerberg i Örebro. 17. Ombudsmannen Fritiof Ekman i Stockholm. 18. Landsfiskalen Robert Krägel i Sköllersta.</textBlock>
  </contentBlock>
  <contentBlock page="2" id="i-09aa8434b3db6827">
    <textBlock id="i-64a57e8036f025bd">Måndagen den 11 januari 1943. Nr 1. 3</textBlock>
  </contentBlock>
  <contentBlock page="2" id="i-17ef740f9783f935">
    <textBlock id="i-e24279229fbe2d0a">19. Direktören Ernst Åqvist i Örebro.</textBlock>
    <textBlock id="i-df91d5e5d4c657c9">20. Komminalborgmästaren Eric Ericson i Karlskoga. Västerbottens län och Norrbottens län.</textBlock>
    <textBlock id="i-ab1daf06eb4a2695">21. Distriktskamreraren Ernst August Hage i Luleå.</textBlock>
  </contentBlock>
  <contentBlock page="2" id="i-d78f3d6443db453f">
    <textBlock id="i-659f52784007e88b"> </textBlock>
  </contentBlock>
  <contentBlock page="2" id="i-0d433c32012f5bf0">
    <textBlock id="i-052458eba22f45a2">Enligt $ 2 i ordningsstadgan för kammaren anställdes nu upprop av kammarens ledamöter, varvid såsom frånvarande antecknades:</textBlock>
  </contentBlock>
  <contentBlock page="2" id="i-ae6fddd0c14e254f">
    <textBlock id="i-2fcdfebe1e63c7f3">herr Pettersson, Johannes, » Olofsson, &gt;» Carlström, » Hansson, Sven. Följande inkomna läkarintyg upplästes:</textBlock>
  </contentBlock>
  <contentBlock page="2" id="i-8a6829fa35250958">
    <textBlock id="i-124fca9bc658105f">Att riksdagsmannen Johannes Pettersson, född den 17 oktober 1882, från Kil, på grund av sjukdom, för vilken han av mig behandlas (blodpropp i höger underben), är oförmögen att deltaga i riksdagsarbetet under tiden 18-10), 1943, intygas härmed på heder och samvete.</textBlock>
  </contentBlock>
  <contentBlock page="2" id="i-9edad61251be3b2e">
    <textBlock id="i-edf28391b0f0afa9">Kil den 7 januari 1943. A. Eriksson,</textBlock>
  </contentBlock>
  <contentBlock page="2" id="i-b5506a22f173b2c0">
    <textBlock id="i-2d7d1a31a1b34047">| provinsialläkare. Vidare upplästes två till kammaren inkomna ansökningar av följande lydelse: Till riksdagens första kammare.</textBlock>
  </contentBlock>
  <contentBlock page="2" id="i-5715f1a48c618339">
    <textBlock id="i-ae2c78ead4da9ea3">För att kunna fullgöra vissa tjänstegöromål får jag härmed vördsamt anhålla om ledighet från riksdagsarbetet under den 11 dennes.</textBlock>
  </contentBlock>
  <contentBlock page="2" id="i-aa6681ff3bf9effc">
    <textBlock id="i-bc6101a0d9d5c696">Övertorneå den 8 januari 1943. C. Fr. Carlström.</textBlock>
  </contentBlock>
  <contentBlock page="2" id="i-bad577df5741ac4f">
    <textBlock id="i-ac1882d7a4e44920">Till riksdagens första kammare.</textBlock>
  </contentBlock>
  <contentBlock page="2" id="i-1473e7ba16a324ab">
    <textBlock id="i-983965d7d28fd8dd">På grund av sjukdomsfall i familjen får jag vördsamt anhålla om ledighet från riksdagsarbetet under några dagar fr. o. m. den 11 januari. Svartbyn den 9 januari 1943. Sven V. Hansson.</textBlock>
  </contentBlock>
  <contentBlock page="2" id="i-9d4fba1b1ab7a40c">
    <textBlock id="i-770a9e47338e8eb5">De begärda ledigheterna beviljades, beträffande herr Sven Hansson för den tid, det i ansökningen omförmälda hindret varade.</textBlock>
  </contentBlock>
  <contentBlock page="2" id="i-7d2a3d52007d8ae8">
    <textBlock id="i-85b3f6719d2c684e">Företogs val av talman; och utsågs därtill: herr Nilsson, Johan, i Kristianstad med 135 röster.</textBlock>
  </contentBlock>
  <contentBlock page="2" id="i-7ae0b866a22ccfa5">
    <textBlock id="i-aab72d9dab12f5be">”Anställdes val av förste vice talman; och utsågs därtill: herr Gränebo med 106 röster.</textBlock>
  </contentBlock>
  <contentBlock page="2" id="i-92582a83b88cfb19">
    <textBlock id="i-490aa140fe60f951">Företogs val av andre vice talman; och utsågs därtill: herr Åkerberg med 92 röster.</textBlock>
  </contentBlock>
  <contentBlock page="2" id="i-1be5ec2d86eb1cf3">
    <textBlock id="i-4b555b6eaa3803d2">Herr talmannen yttrade: För det förnyade förtroende, som genom de nu förrättade valen tillkommit de förutvarande talmännen, ber jag att å vice talmännens och egna vägnar få framföra vårt vördsamma och hjärtliga tack.</textBlock>
  </contentBlock>
  <contentBlock page="3" id="i-bbfddbddb23f16e7">
    <textBlock id="i-8d41438f70f156ca">4 Nr 1. Måndagen den 11 januari 1943.</textBlock>
  </contentBlock>
  <contentBlock page="3" id="i-4aab068310d36ab9">
    <textBlock id="i-a92053010427c89b">På framställning av herr talmannen beslöt kammaren att nu företaga val av sekreterare.</textBlock>
  </contentBlock>
  <contentBlock page="3" id="i-2477c7fc9155de7d">
    <textBlock id="i-cc084216bd541346">Valet företogs, och befanns efter valförrättningens slut hava blivit till sekreterare utsedd: kanslirådet G. H. Berggren med 90 röster.</textBlock>
  </contentBlock>
  <contentBlock page="3" id="i-add94b24af078fe8">
    <textBlock id="i-6d16913155789839">Kanslirådet Berggren fick nu företräda, underrättades, att han blivit av kammaren vald till sekreterare, och övertog protokollsföringen.</textBlock>
  </contentBlock>
  <contentBlock page="3" id="i-50c1eb5f2d91aad5">
    <textBlock id="i-e377a1b937e8b30f">In fidem Eric Carlén.</textBlock>
  </contentBlock>
  <contentBlock page="3" id="i-1c8065f9d5bbf5c7">
    <textBlock id="i-b42f816bb6abdfc0">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att tisdagen den 12 innevarande månad kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="3" id="i-ffd11f45f7166ec4">
    <textBlock id="i-b411b07c01a8548f">Herr talmannen meddelade, att till kammarens förfogande överlämnats 75 inträdesbiljetter till rikssalen vid riksdagens öppnande, och hemställde, att fördelning av dessa biljetter proportionellt i förhållande till ledamotsantalet i varje valkrets finge ske genom sekreteraren. |</textBlock>
  </contentBlock>
  <contentBlock page="3" id="i-211e186e9b17792e">
    <textBlock id="i-456f6f72d1b0800d">Denna hemställan bifölls.</textBlock>
  </contentBlock>
  <contentBlock page="3" id="i-a6f07f57a78fa258">
    <textBlock id="i-933b456b8c53b212">Justerades ett protokollsutdrag för denna dag.</textBlock>
  </contentBlock>
  <contentBlock page="3" id="i-4d9eb4c467ee1cfc">
    <textBlock id="i-63ce3010302334d7">Kammarens sammanträde avslutades kl. 11.57 f. m.</textBlock>
  </contentBlock>
  <contentBlock page="3" id="i-c884c146252bb723">
    <textBlock id="i-8e08a6910f4de04a">In fidem G. H. Berggren.</textBlock>
  </contentBlock>
  <contentBlock page="4" id="i-3432d268cadfd404">
    <textBlock id="i-847ab5e846aaabdd">Tiedagen den 12 januari 1943. Nr 1.</textBlock>
  </contentBlock>
  <contentBlock page="4" id="i-bf9505aebd3e7bc0">
    <textBlock id="i-4a3ecb79a4273763">Tisdagen den 12 januari.</textBlock>
  </contentBlock>
  <contentBlock page="4" id="i-4a7adc4f60f0a7c2">
    <textBlock id="i-32ee9c18a84ef788">Kammaren sammanträdde kl. 10.30 f. m.</textBlock>
  </contentBlock>
  <contentBlock page="4" id="i-d5de94103668065a">
    <textBlock id="i-97f58d9165026cad">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde onsdagen den 13 innevarande månad företaga följande val, nämligen</textBlock>
    <textBlock id="i-7e9ccab12549a407">dels av fyra ledamöter för att jämte talmannen tillsätta kammarens kansli och vaktbetjäning,</textBlock>
    <textBlock id="i-9bce8bb914a1db78">dels av fyra ledamöter för att deltaga i talmansöverläggningarna,</textBlock>
    <textBlock id="i-64fc6d553a7ea933">dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="4" id="i-6b1811d353cd7e80">
    <textBlock id="i-43c4c405ac4b95b4">Detta förslag antogs.</textBlock>
  </contentBlock>
  <contentBlock page="4" id="i-d96835da49e72eaf">
    <textBlock id="i-747fa2b3a82fb5fe">Herr talmannen yttrade vidare, att han, likaledes efter samråd med andra kammarens talman, finge föreslå, det första kammaren ville besluta att företaga vid sammanträde, som komme att hållas fredagen den 15 i denna månad, val av ledamöter och vid sammanträde påföljande dag val av suppleanter i de ständiga utskotten.</textBlock>
  </contentBlock>
  <contentBlock page="4" id="i-178dc9e7f5e26eed">
    <textBlock id="i-f668ee77c415e5c8">Vad herr talmannen sålunda föreslagit bifölls.</textBlock>
  </contentBlock>
  <contentBlock page="4" id="i-b80fa518b78f7458">
    <textBlock id="i-69fea01681678b39">Ordet lämnades härefter till herr andre vice talmannen, som anförde; Jag ber att få hemställa, att första kammaren måtte besluta, att antalet suppleanter i de ordinarie utskotten, förutom utrikesutskottet, vad denna kammare beträffar måtte bestämmas till: för konstitutionsutskottet 15, för statsutskottet 20, för bevillningsutskottet 15, för bankoutskottet 10, för första lagutskottet 12, för andra lagutskottet 13 och för jordbruksutskottet 9.</textBlock>
  </contentBlock>
  <contentBlock page="4" id="i-51e4de052b102a2a">
    <textBlock id="i-0dd409ddb8fca17e">Denna hemställan bifölls.</textBlock>
  </contentBlock>
  <contentBlock page="4" id="i-227c96681e9e7e48">
    <textBlock id="i-1aaaa82fa31813dc"> </textBlock>
  </contentBlock>
  <contentBlock page="4" id="i-10a5bfe7f8c5b792">
    <textBlock id="i-e45ab3dcc7ec38a8">På framställning av herr talmannen beslöt kammaren nu, kl. 10.33 f. m., att ajournera sina förhandlingar till kl. 10.45 f. m.</textBlock>
  </contentBlock>
  <contentBlock page="4" id="i-ff67e34d50792746">
    <textBlock id="i-7559dfc4926439f0">Till åtlydnad av Kungl. Maj:ts kallelse avgingo herr talmannen och kammarens ledamöter kl. 10.45 f. m. till slottskapellet, där riksdagspredikan hölls av föreståndaren för Stockholms stadsmission, pastor Joh. W. Johnsson. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="4" id="i-07d763ce3c5c76b8">
    <textBlock id="i-1ac23f3972a2fc0e">Hans Maj:t Konungen kom tillstädes och öppnade riksdagen med det i protokollsbihanget införda tal.</textBlock>
  </contentBlock>
  <contentBlock page="4" id="i-7c402a42113d3c4d">
    <textBlock id="i-477fdfbc5f4dfb8e">Herr talmannen framträdde därpå och yttrade:</textBlock>
  </contentBlock>
  <contentBlock page="4" id="i-7c4145406dc9564a">
    <textBlock id="i-8b07551cf386d12f">Allernådigste Konung, Eders Maj:t! När Sveriges riksdag i dag möter landets konung, är det i en hård och prövande tid, som måste ställa stora krav på arbete och uppoffringar av alla svenska medborgare. Dessa oundvikliga förpliktelser bliva dock lättare att genomleva, om nationen har en känsla av att</textBlock>
  </contentBlock>
  <contentBlock page="5" id="i-90cd477bdcb0195a">
    <textBlock id="i-d8525c8cdc01d3eb">6 Nr 1. Tisdagen den 12 januari 1943.</textBlock>
  </contentBlock>
  <contentBlock page="5" id="i-5fe96fff3336d1c7">
    <textBlock id="i-e24be5a8a8c12ae1">allt som göres har till syftemål att tillskapa trygghet och bestånd för land och folk.</textBlock>
    <textBlock id="i-5b677fc8bc37b21d">Det nyss tilländalupna året har lyckligtvis icke inneburit händelser, som medfört brydsamma ingripanden av allvarligare karaktär, när det gällt våra inre angelägenheter. Lyckosamt nog har modernäringen lämnat en rätt god avkastning, som giver en viss trygghet för vår folkförsörjning, och i övrigt ha våra näringar fått arbeta, visserligen med den anpassning, som tidsläget tvingar till, men dock utan vidsträcktare störningar.</textBlock>
    <textBlock id="i-e951affed240ab40">Riksdagen samlas dock under förhållanden, som giva anledning till oro och bekymmer. Vi kunna inte undgå att med uppmärksamhet följa de uppskakande händelser, som utspelas i snart sagt hela världen, och de fruktansvärda följder, som måste komma härav. Vårt land har hittills undgått att indragas i världskampen. Olika omdömen härom fällas, men om konung och folk äro ense om att förödande krig skola undvikas, måste också den inställningen upprätthållas och försvaras.</textBlock>
    <textBlock id="i-9f1cb72db550ccbd">Eders Maj:ts gedigna erfarenhet, klokhet och rättrådighet, förenad med förtroendeingivande pondus, har säkerligen varit en ovärderlig kraftkälla för ett orubbligt fullföljande av vårt lands neutralitetspolitik. Sveriges folk står i denna dag enigt med tacksamma erkännanden härför. Må denna tacksamhet taga sig det uttryck, att de allvarsamma maningar, som Eders Maj:t nyss uttalat, efterkommas genom lojalt samarbete för det allmännas bästa och att barmhärtighet mot nödlidande medmänniskor icke förgätes. En allmän önskan är att det lugn och den frihet, som borde förunnas mänskligheten, måtte återkomma. För att detta mål en gång skall uppnås för oss själva få inga offer, som anses därför erforderliga, eftersättas. Under förhoppning om att Eders Maj:t får se de beslut, som riksdagen fattar, utmynna i detta fosterländskt betryggande syfte anhåller jag nu, med varmaste välönskan till konung och konungahus, att till Eders Maj:t få framföra första kammarens undersåtliga vördnad, tillit och trohet.</textBlock>
  </contentBlock>
  <contentBlock page="5" id="i-90d63778794bd6a4">
    <textBlock id="i-20bde9e944af3979">Sedan andra kammarens talman därefter i denna kammares namn till Hans Maj:t Konungen framfört andra kammarens undersåtliga vördnad, fingo talmännen vardera mottaga, av herr statsrådet och chefen för finansdepartementet Wigforss ett exemplar av Kungl. Maj:ts propositioner nr 1, angående statsverkets tillstånd och behov under budgetåret 1943/44, nr 2, angående utgifter å tilläggsstat till riksstaten för budgetåret 1942/43, och nr 3, angående fortsatt giltighet för förskottsstaten för försvarsväsendet, samt av herr statsrådet och t. f. chefen för justitiedepartementet Bergquist ett exemplar av Kungl, Maj:ts berättelse till 1943 års lagtima riksdag om vad i rikets styrelse sig tilldragit, varefter ceremonien å rikssalen avslutades och första kammaren enligt beslut, fattat före avtågandet från samlingsrummet, åtskildes vid utgången från rikssalen kl. 12.27 på dagen. SE</textBlock>
  </contentBlock>
  <contentBlock page="5" id="i-6850bf95e671a4fb">
    <textBlock id="i-d2637a029f26bb71">In fidem &gt; G. H. Berggren.</textBlock>
  </contentBlock>
  <contentBlock page="6" id="i-425d6ae4d4305cec">
    <textBlock id="i-fbedce008cb53f4a">Ongedagen den 13 januari 1943. Nr 1. 7</textBlock>
  </contentBlock>
  <contentBlock page="6" id="i-add37fe43e4670a0">
    <textBlock id="i-b9aae0ad630ecc9e">Onsdagen den 13 januari.</textBlock>
  </contentBlock>
  <contentBlock page="6" id="i-be6f89336899e4a6">
    <textBlock id="i-43aa62eb8c9c97a2">Kammaren sammanträdde kl. 11 f. m.</textBlock>
  </contentBlock>
  <contentBlock page="6" id="i-411d718fa7366f80">
    <textBlock id="i-ffcf67b93d9cbca4">Herr Olofsson anmälde, att han infunnit sig vid riksdagen.</textBlock>
  </contentBlock>
  <contentBlock page="6" id="i-1a7ecb835a0076ea">
    <textBlock id="i-3ed43d65a70f9573">Herr statsrådet Bergquist avlämnade</textBlock>
    <textBlock id="i-5f958f7f92baa8f9">dels Kungl. Maj:ts skrivelse nr 4, om förordnande av en statsrådsledamot att utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
    <textBlock id="i-51bd3d2ec9e430de">dels ock Kungl. Maj:ts propositioner:</textBlock>
    <textBlock id="i-60e5ed3f6cec0ee1">nr 5, angående ersättning till E. Hedblom i anledning av sjukdom ådragen under militärtjänstgöring; och</textBlock>
    <textBlock id="i-af42ad58ab16daed">nr 7, med förslag till lag om ändrad lydelse av 11 8 och 27 &amp; 1 mom. D värnpliktslagen den 30 december 1941 (nr 967).</textBlock>
  </contentBlock>
  <contentBlock page="6" id="i-739f0580334f06f1">
    <textBlock id="i-388cc42d89afab90"> </textBlock>
  </contentBlock>
  <contentBlock page="6" id="i-27241a65aa3ed614">
    <textBlock id="i-a4440720a90704f6">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="6" id="i-0bd5638560fa6154">
    <textBlock id="i-0d7c9bd1dfb3f0b0">Protokoll, hållet inför statsrådet och chefen för justitiedepartementet den 12 januari 1943.</textBlock>
  </contentBlock>
  <contentBlock page="6" id="i-7d72a9485c40e322">
    <textBlock id="i-dca3a707d3192dee">Till justitiedepartementet hade den 11 januari 1943 från länsstyrelsen i Södermanlands län inkommit fullmakt för generaldirektören Thorwald Bergquist 1 Stockholm, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-0faa57c3808addaa">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-431d27fce2be6642">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="6" id="i-e194be8469e4d9bc">
    <textBlock id="i-bb410c28721ae108">I ämbetet: C. G. Bruno.</textBlock>
  </contentBlock>
  <contentBlock page="6" id="i-643c22c37e1574df">
    <textBlock id="i-9a880f576ab58324">Företogs val av fyra ledamöter för att jämte talmannen tillsätta kammarens kansli och vaktbetjäning; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="6" id="i-5b822f429910dba0">
    <textBlock id="i-7e2dc57565682d29">Hört BjÖRDSSÖN, Es: sms seeda Ra RM RS med 97 röster, &gt; Friggeråker .........s.ossocsseseerse reser. &gt;» M &gt;», » Ström, Fredrik. sosososssssssssse esse sosse ra » IM oo»</textBlock>
  </contentBlock>
  <contentBlock page="6" id="i-af01ed86fd3cf83b">
    <textBlock id="i-32377ef0fd3f55bc">,</textBlock>
  </contentBlock>
  <contentBlock page="6" id="i-57f24a455bc397fb">
    <textBlock id="i-87b4b5d596fd2822">» Velander sosoooesrserrrsssss ss res ss ss ss sea » 97 »</textBlock>
  </contentBlock>
  <contentBlock page="7" id="i-75669e1f97ed44b8">
    <textBlock id="i-88faee0c962db4f4">8 Nr 1. Onsdagen den 13 januari 1943.</textBlock>
  </contentBlock>
  <contentBlock page="7" id="i-f05a4615b05aa7c9">
    <textBlock id="i-19c12f973a226461">Anställdes val av fyra ledamöter för att deltaga i talmansöverläggningarna:; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="7" id="i-17a0bec92d520e60">
    <textBlock id="i-3b6400400896206f">herr Bärg, Johan .o..sssssseesssesssrrs rss ss oss med 87 röster, » Johansson, Johan Bernhard. ..........s.ooso.o. &gt;» 87 &gt;, » Åarsson, SäM .sssssoseresesresesres rss ss se sn » 8 &gt;»</textBlock>
    <textBlock id="i-5d2a97b936f6d83c">» Tjällgren 6 Öl Är oe 0 «JE Je MR BOM SR ARD SR Ce JEN BTR 18 jer &amp; "ER AA BR &amp; TA AR &gt;» 87 »</textBlock>
  </contentBlock>
  <contentBlock page="7" id="i-24840f04e1a78725">
    <textBlock id="i-5f5471ec5b9dc2ee"> </textBlock>
  </contentBlock>
  <contentBlock page="7" id="i-69baa6ceb53395a5">
    <textBlock id="i-763367d77da2297e">Företogs val av två ledamöter att hava inseende över riksdagens kansli; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="7" id="i-82c6635c27620757">
    <textBlock id="i-841ca0f80362e4b5">herr Nilsson, Bernhard ......sssssssosssssss rosea med 60 röster, » Wahlmark ....ososoososssss osa JE BEGÄR ora se sen ser 0 » 60 &gt;».</textBlock>
  </contentBlock>
  <contentBlock page="7" id="i-71ec22062d6e8469">
    <textBlock id="i-18436ce3f1c55078">Föredrogs och lades till handlingarna Kungl. Maj:ts nästlidna dag på rikssalen överlämnade berättelse till 1943 års lagtima riksdag om vad i rikets styrelse sig tilldragit.</textBlock>
  </contentBlock>
  <contentBlock page="7" id="i-3e85a555337b5fee">
    <textBlock id="i-b975e27ea79f663e">Vid föredragning av Kungl. Maj:ts under gårdagen på rikssalen överlämnade propositioner nr 1, angående statsverkets tillstånd och behov under budgetåret 1943/44, nr 2, angående utgifter å tilläggsstat till riksstaten för budgetåret 1942/43, och nr 3, angående fortsatt giltighet för förskottsstaten för försvarsväsendet, blevo dessa propositioner på begäran bordlagda.</textBlock>
  </contentBlock>
  <contentBlock page="7" id="i-ecd0c2fad84bb6f7">
    <textBlock id="i-55a11eaaaa72952d">Föredrogs och hänvisades till bankoutskottet riksdagens år 1942 församlade revisorers berättelse om verkställd granskning av riksgäldskontorets tillstånd och förvaltning för tiden 1 juli 1941—30 juni 1942 m. m.</textBlock>
  </contentBlock>
  <contentBlock page="7" id="i-c07c15bd7ecbf558">
    <textBlock id="i-a3362ea7b49dbd39"> </textBlock>
  </contentBlock>
  <contentBlock page="7" id="i-d9d3b4fd11cb9b57">
    <textBlock id="i-493b725ccc185834">Föredrogs och hänvisades till behandling av lagutskott justitieombudsmannens till innevarande riksdag avgivna ämbetsberättelse.</textBlock>
  </contentBlock>
  <contentBlock page="7" id="i-c0124b4c2fc3985a">
    <textBlock id="i-ae580986db7cb26f">Föredrogs och hänvisades till behandling av lagutskott militieombudsmannens vid innevarande riksmöte avgivna ämbetsberättelse.</textBlock>
  </contentBlock>
  <contentBlock page="7" id="i-a59b72d67933ea56">
    <textBlock id="i-59660738d208ab5b">Föredrogs och lades till handlingarna Kungl. Maj:ts skrivelse nar 4, med tillkännagivande, att Kungl. Maj:t förordnat statsrådet Thorwald Erik Natanael Bergquist att under innevarande lagtima riksdag utöva den befattning med riksdagsärenden, som jämlikt 8 46 riksdagsordningen tillkommer en ledamot av statsrådet;</textBlock>
  </contentBlock>
  <contentBlock page="7" id="i-62828958b0d33b4f">
    <textBlock id="i-ac26511cc1e4bd64">och skulle underrättelse om denna skrivelses innehåll genom utdrag av protokollet meddelas vederbörande utskott samt de ledamöter, som hava inseende över riksdagens kansli.</textBlock>
  </contentBlock>
  <contentBlock page="7" id="i-c7db5f865ff4dea0">
    <textBlock id="i-80919126c82899a6">Föredrogos och bordlades Kungl. Maj:ts denna dag avlämnade propositioner nr 5 och 7.</textBlock>
  </contentBlock>
  <contentBlock page="7" id="i-903dde6893a3544a">
    <textBlock id="i-92182731249b7dca">Herr Ström, Fredrik, väckte en motion, nr 1, om utredning angående upprättande i Göteborg eller dess närhet av ett nordiskt universitet.</textBlock>
  </contentBlock>
  <contentBlock page="7" id="i-1ed1ffd9be7132cf">
    <textBlock id="i-fc61dc6116b44832">Motionen bordlades.</textBlock>
  </contentBlock>
  <contentBlock page="8" id="i-45882b49edcaa6ba">
    <textBlock id="i-b9ff08ced95a9c68">Onsdagen den 13 januari 1943. Nr 1. 9</textBlock>
  </contentBlock>
  <contentBlock page="8" id="i-b54a572d9dcddfbe">
    <textBlock id="i-f2da621c6c53aa13">Herr Andersson, Alfred, erhöll på begäran ordet och anförde: Herr talman! På många håll bland jordbrukare och kristidsnämnder ute i landet råder ett mycket starkt missnöje med gällande bestämmelser angående uttagning av fodersäd till det allmännas behov. Det har nämligen visat sig att tillämpningen kan leda till stora orättvisor och ibland till rena orimligheter.</textBlock>
    <textBlock id="i-ac3863111ef53830">Livsmedelskommissionen har som bekant bestämt hur mycket fodersäd varje kristidsdistrikt skall avstå till staten, varefter respektive kristidsstyrelser räknat ut hur mycket varje kommun skall leverera. Till sist har den lokala kristidsnämnden haft att räkna ut hur mycket varje brukningsdel skall prestera. Kristidsnämnden har härvidlag till rättesnöre livsmedelskommissionens cirkulär nr 960, som alltjämt torde vara i gällande kraft. Detta betonades också av jordbruksministern i första kammaren den 2 november 1942, varvid han tillfogade en erinran om att mindre jordbrukare, som inte hade tillräckligt med fodersäd av egen skörd, skulle ha rätt att köpa av befintliga lager.</textBlock>
    <textBlock id="i-49e0bb06a7527ced">Jag skall nu med exempel visa varthän det kan bära vid tillämpningen av nu gällande bestämmelser, och jag kan då lämpligen nämna min egen kommun, Bromma socken i Malmöhus län. I denna kommun finnas 93 brukningsdelar, i storlek varierande mellan !/&gt; hektar och upp till 50 hektar. Åtta brukningsdelar äro i storleksordningen mellan 30 och 50 hektar, fem brukningsdelar ha 17 hektar vardera. medan alla de övriga ligga under 13 hektar. Bromma är alltså en typisk småbrukarekommun. Under år 1942 besåddes 205 hektar med fodersäd, korn inberäknat, och gåvo enligt uppskattning och tröskrapporter en skörd av 688,775 kg fodersäd.</textBlock>
    <textBlock id="i-9ec4342b1fbfd980">Djurbeståndet enligt räkningen den 1 september 1942 framgår av följande tabell. som även upptar de till utfodring medgivna kvantiteterna fodersäd, för gödsvin allenast till den 1 januari 1943 och för övriga djur under hela utfodringsåret:</textBlock>
  </contentBlock>
  <contentBlock page="8" id="i-7ac9838a265001ec">
    <textBlock id="i-ef8f6e2f94a755e7">163 draghästar  ..ssossssseseserseererr rr rr rr ons 130,400 kg 37 unghästar soooseserseereeersere rr sr ess 11.100 » 46 kor cocsesseereeseserresesreeserers rr rr rr sr ess Ja,173 » 1568 kalvar 3: äs .occsec 2 8 dee ce RR NS fra 7.650 » 383 modersUggOr .sssosseesererererrrers sera 19,125 » 592 grisar över 20 kg vikt .......s.ss.oo.osc.e0 0. 118.400 » Höns, får och getter .......ssssosssers er error oa 9,480 »</textBlock>
  </contentBlock>
  <contentBlock page="8" id="i-e8e403650a163226">
    <textBlock id="i-d392fdfa402f3ad1">Summa 331,330 kg</textBlock>
  </contentBlock>
  <contentBlock page="8" id="i-03613c6c315a06b8">
    <textBlock id="i-ac22b3c0cde9d9ab">Om samma djurantal behålles efter den 1 januari 1943 åtgå till gödsvinen ytterligare 313,150 kg fodersäd. Till utsäde för den nya odlingen av fodersäd behövas enligt deklarationerna 61,265 kg.</textBlock>
    <textBlock id="i-49c9cf38a3d4278d">I överensstämmelse med de i cirkulär nr 960 angivna utfodringsnormerna skulle alltså jordbrukarna i Bromma kommun ha rätt till 705,745 kg fodersäd. Då skörderesultatet stannade vid 688,775 kg, finnes en brist på 16,970 kg.</textBlock>
    <textBlock id="i-02026ac4e4c4b61e">Malmöhus läns södra kristidsstyrelse i Malmö har emellertid begärt att Bromma skall leverera 226,580 kg fodersäd till staten. Socknens kristidsnämnd har förklarat och med journalerna styrkt, att det är absolut omöjligt att åstadkomma denna kvantitet, då något överskott inte finns utan tvärtom brist. Då kristidsstyrelsen trots detta vidhållit sitt krav, har kristidsnämnden skrivit ut nya leveransbeskad med 25 procents tillägg på varje brukningsdel. Nämnden är medveten om att detta är ett slag i luften, men förklarar: För att tillfredsställa kristidsstyrelsen ha vi måst göra detta, och sen får var och en klaga! Följden blir att samtliga 93 jordbrukare tvingas att klaga, då ingen kan prestera det omöjliga — eller med andra ord: Bromma kan icke prestera denna leverans av fodersäd till staten med mindre än att gödsvinen försvinna ur denna kommun.</textBlock>
  </contentBlock>
  <contentBlock page="8" id="i-1e2108e369a157b4">
    <textBlock id="i-a19ef35fce1646f5">Första kammarens protokoll 1942. Nr 1. 2</textBlock>
  </contentBlock>
  <contentBlock page="8" id="i-82e74afc693c8ef4">
    <textBlock id="i-a18a4555152ab342">Interpellatsor ang. beräkningen av</textBlock>
    <textBlock id="i-7d859f6766afa593">jordbrukarnas fodersädsleveranser till staten.</textBlock>
  </contentBlock>
  <contentBlock page="9" id="i-75f8af6ce338616d">
    <textBlock id="i-9414b179df86f775">Interpellation ang. beredande av större trygghet för de svenska lejdbåtarna</textBlock>
  </contentBlock>
  <contentBlock page="9" id="i-2674df1feb250d30">
    <textBlock id="i-5347c45469412fbd">”m.</textBlock>
  </contentBlock>
  <contentBlock page="9" id="i-5edeff195be2a575">
    <textBlock id="i-fdf95a6c83cfb7ac">nm.</textBlock>
  </contentBlock>
  <contentBlock page="9" id="i-b2baf71f9b37ed05">
    <textBlock id="i-99f457acbfef4289">10 Nr 1. Onsdagen den 13 januari 1943.</textBlock>
  </contentBlock>
  <contentBlock page="9" id="i-a2e84fe317f37a88">
    <textBlock id="i-9ce82d741437aca6">Interpellation ang. beräkningen av jordbrukarnas fodersädsleveranser till</textBlock>
    <textBlock id="i-d82568e094ede30a">staten. (Forts.)</textBlock>
    <textBlock id="i-5375b496b6a4e264">I vissa andra kommuner ligger frågan till på ett helt annat sätt. En grannkommun t. ex. har ålagts att leverera 600 deciton fodersäd till staten. När utsädet och fodermedelsbehovet var uträknat och staten fått sitt, blev det omkring 400 deciton över, som den kommunens jordbrukare troligen ha rätt att behålla själva, eftersom staten inte begärt mer. I en annan kommun i grannskapet har nämnden kunnat befria alla brukningsdelar under 3 hektar från leverans av fodersäd till staten. Men i Bromma socken måste man, såsom redan är sagt, vid beräkningarna gå ned så långt som till "/, hektar utan att ändå kunna prestera det begärda.</textBlock>
    <textBlock id="i-8f3faf7d125b209f">Jag tror mig med detta ha påvisat att de beräkningsmetoder. som nu tillämpas, äro felaktiga och drabba synnerligen ojämnt och orättvist, varför en ändring bör göras snarast möjligt.</textBlock>
    <textBlock id="i-46a9085472524223">Vill man åstadkomma rättvisa kommunerna och jordbrukarna emellan i fråga om fodersädsleveranserna till staten, torde detta knappast kunna ske med mindre än att sockengränserna slopas ur beräkningarna. Det riktiga är att var- Je brukningsdel får svara för sig själv på grundval av de faktiska förhållandena, så att när var och en blivit tillerkänd erforderliga kvantiteter till utsäde och utfodring till djuren, skall han vara leveransskyldig till staten för resten eller, om brist finnes, berättigad att köpa den fodersäd han saknar. Säkerligen skulle ingen klaga på en sådan sakernas enkla och rättvisa ordning. Jag tror också att man genom en direktberäkning av den verkliga individuella prestationsförmågan skulle få fram mera foderspannmål till statsleveranserna än genom nuvarande irriterande bestämmelser.</textBlock>
    <textBlock id="i-cc3a5ac79742e0a0">Jag vill nu vördsamt anhålla om kammarens tillstånd att till herr statsrådet och chefen för folkhushållningsdepartementet få rikta följande interpellation:</textBlock>
    <textBlock id="i-8743b7286072fae2">1) Har herr statsrådet för avsikt att inskrida för att åstadkomma en mera rimlig och rättvis ordning vid beräkningen av fodersädsleveranserna till staten?</textBlock>
    <textBlock id="i-f1abbf8ce79ed0e8">2) Kunna vi vänta att nya och klara direktiv utfärdas snarast möjligt till ledning för de krisreglerande organen och till gagn för jordbrukarna?</textBlock>
  </contentBlock>
  <contentBlock page="9" id="i-cd800f42b06ee974">
    <textBlock id="i-6bc9350d76d5b150">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="9" id="i-23995c98344da5f5">
    <textBlock id="i-cc801413e13b0448">Ordet lämnades på begäran till herr Ström, Fredrik, som yttrade: De upprepade förlusterna av lejdbåtar, deras sjöfolk och laster genom s. k. krigsförlisningar uppröra det svenska folket på det djupaste. Man frågar sig om verkligen allt göres för att undvika dessa förluster. Skulle det icke vara möjligt att ernå en säkrare route för båtarna, då ju eljest fördelen med dessa båtar med tilltagande förluster helt elimineras. Man frågar sig varför båtarna ej använda paravaner eller varför svenska minsvepare icke åtfölja båtarna. Även undras om icke säkrare livbåtsmateriel kan åstadkommas.</textBlock>
    <textBlock id="i-c130031db25ce86d">Man frågar sig också vilka ekonomiska garantier, som av staten lämnas anhöriga och efterlevande till våra krigsförlista fartygs offer för krigföringen. Med rätta anser svenska folket att ekonomisk trygghet bör beredas genom krigsförlisningen omkomna svenska sjömäns efterlevande. Och denna trygghet bör vara av en karaktär som motsvarar å ena sidan riskerna och farorna för sjöfolket och å andra sidan de fördelar som sjöfarten under krig medför för vårt land.</textBlock>
    <textBlock id="i-1bb3f883d0c9d38d">I anslutning till vad jag sålunda framfört hemställer jag om kammarens benägna tillstånd att till statsrådet och chefen för handelsdepartementet få framställa följande frågor:</textBlock>
    <textBlock id="i-563ba78e58955d3d">1) Anser herr statsrådet att särskilda åtgärder med anledning av de ökade</textBlock>
  </contentBlock>
  <contentBlock page="10" id="i-62b8a430c6ec6052">
    <textBlock id="i-a92a639a8b9e85a4">Onsdagen den 13 januari 1943. Nr 1. ii</textBlock>
  </contentBlock>
  <contentBlock page="10" id="i-8e9f1a9f40a0299f">
    <textBlock id="i-982990a51faef1da">Interpellation ang. beredande av större trygghet för de svenska lejdbåtarna m. m. (Forts.)</textBlock>
    <textBlock id="i-231ab854e5c8423f">krigsförlisningarna böra vidtagas till åstadkommande av större trygghet för de svenska båtarna och deras personal? I så fall vilka överväganden anser herr statsrådet böra ifrågakomma?</textBlock>
    <textBlock id="i-ba281d9524672332">2) Anser herr statsrådet att större ekonomisk trygghet bör beredas anhöriga till offren för krigsförlisningar av svenska fartyg?</textBlock>
    <textBlock id="i-f297627830cff1d8">Det sålunda begärda medgivandet lämnades av kammaren.</textBlock>
  </contentBlock>
  <contentBlock page="10" id="i-21414d16d11b6c7b">
    <textBlock id="i-46889e2041ca6d60">Herr förste vice talmannen erhöll på begäran ordet och anförde: Herr talman! Jag ber att få hemställa, att kammaren måtte besluta, att Kungl. Maj:ts propositioner nr 1—3 sättas sist på föredragningslistan för kammarens nästa sammanträde.</textBlock>
  </contentBlock>
  <contentBlock page="10" id="i-08da0ac82a4f7379">
    <textBlock id="i-741373e751c9691b">Denna hemställan bifölls.</textBlock>
  </contentBlock>
  <contentBlock page="10" id="i-394b0e5c4c6370f7">
    <textBlock id="i-ae169f4c4d6a1a72">Justerades protokollsutdrag för denna dag, varefter kammarens sammanträde avslutades kl. 11.41 f. m.</textBlock>
  </contentBlock>
  <contentBlock page="10" id="i-50845b5a3edfd122">
    <textBlock id="i-f9bc1876c4b71b1d">In fidem G. H. Berggren.</textBlock>
  </contentBlock>
</protocol>
