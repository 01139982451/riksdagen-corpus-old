<protocol id="prot-199091--15">
  <contentBlock page="0" id="i-efa06958d2df351f">
    <textBlock id="i-cac0bbaecd717829">1 § Ledigheter</textBlock>
  </contentBlock>
  <contentBlock page="0" id="i-142b688d0a1c8fb9">
    <textBlock id="i-2ddc92fda59eb167">Talmannen meddelade att ansökan om ledighet för</textBlock>
    <textBlock id="i-79625565ef1adca5">FN-uppdrag inkommit från</textBlock>
  </contentBlock>
  <contentBlock page="0" id="i-767e9bbacc7c5b5f">
    <textBlock id="i-213d0696a6f52267">dels Ulla-Britt Åbark (s) för tiden den 10</textBlock>
    <textBlock id="i-1ce7dccfefdcf001">november--den 9 december,</textBlock>
  </contentBlock>
  <contentBlock page="0" id="i-46924642ed70406d">
    <textBlock id="i-d4b46f29352d82d2">dels Kristina Svensson (s) för tiden den 12</textBlock>
    <textBlock id="i-cb932da0f7207587">november--den 11 december.</textBlock>
  </contentBlock>
  <contentBlock page="0" id="i-79092d5af44cca06">
    <textBlock id="i-72a5e7847c3fb7cf">Kammaren biföll dessa framställningar.</textBlock>
  </contentBlock>
  <contentBlock page="0" id="i-082776c8db4798e3">
    <textBlock id="i-faf54ec91356fe38">Talmannen anmälde att Alf Eriksson (s) och</textBlock>
    <textBlock id="i-883bbb43ef94ef19">Märtha Berglund (s) skulle tjänstgöra som ersättare för resp. Ulla-Britt Åbark och Kristina</textBlock>
    <textBlock id="i-80487faf71cc2b62">Svensson.</textBlock>
  </contentBlock>
  <contentBlock page="0" id="i-8365dc6a88790cb1">
    <textBlock id="i-678aee714017df1f">2 § Återkallelse av propositioner, m.m.</textBlock>
  </contentBlock>
  <contentBlock page="0" id="i-65998bcb537a10d8">
    <textBlock id="i-23c9f2801447839a">Talmannen redovisade att regeringen genom skrivelse 1990/91:49 återkallat</textBlock>
  </contentBlock>
  <contentBlock page="0" id="i-4150089c7c292571">
    <textBlock id="i-dd6acde6ca9e4061">1. prop. 1989/90:100 bil. 16 (miljö- och energidepartementet) litt. C (energi), såvitt avsåg mom. 1 och 2, med undantag av de frågor som behandlats av näringsutskottet i betänkandet</textBlock>
    <textBlock id="i-a3bc1b5ac39a465c">1989/90:90:NU39,</textBlock>
  </contentBlock>
  <contentBlock page="0" id="i-8c9f6d973d7c1d40">
    <textBlock id="i-f2e6ca6b85b6cc39">2. prop. 1989/90:125 bil. 11 (miljö- och energidepartementet) litt. C (energi), såvitt avsåg mom. 2 och 5.</textBlock>
  </contentBlock>
  <contentBlock page="0" id="i-4069d649f989fe77">
    <textBlock id="i-8edfafa235ebf28f">Med hänvisning till det anförda anmälde talmannen att han avskrivit dessa förslag samt de med anledning av prop. 1989/90:125 väckta motionerna</textBlock>
    <textBlock id="i-ad580cf4b9eb4f69">1989/90:N67, N68 mom. 1, 2, 5 och 8, N69, N70</textBlock>
    <textBlock id="i-9cb0affe29296865">mom. 1 och 4 samt N71 mom. 1 och 3 delvis.</textBlock>
  </contentBlock>
  <contentBlock page="0" id="i-6b357c36d20ba196">
    <textBlock id="i-b00c9ec0a5de9490">Skrivelsen lades till handlingarna.</textBlock>
  </contentBlock>
  <contentBlock page="0" id="i-97987b92fe07705a">
    <textBlock id="i-15601a573c703f15">3 § Bordläggning</textBlock>
  </contentBlock>
  <contentBlock page="0" id="i-3e6cd869d61f739d">
    <textBlock id="i-fb93242e5ff9891f">Anmäldes och bordlades</textBlock>
  </contentBlock>
  <contentBlock page="0" id="i-fbf16865010fc737">
    <textBlock id="i-b2875fbcb1202e52">Proposition</textBlock>
  </contentBlock>
  <contentBlock page="0" id="i-9779c40bb61d3cf5">
    <textBlock id="i-d5d967849343996c">1990/91:46 Nya omprövningsregler vid uppbörd av inkomstskatter och socialavgifter m.m.</textBlock>
  </contentBlock>
  <contentBlock page="0" id="i-fef6bbe1d531ca4c">
    <textBlock id="i-92993257213b0380">Motionerna</textBlock>
  </contentBlock>
  <contentBlock page="0" id="i-0f9287c7478f83d7">
    <textBlock id="i-d9198ba35d0e9794">med anledning av skr. 1990/91:21 Hemlig teleavlyssning vid förundersökning i brottmål under 1989</textBlock>
  </contentBlock>
  <contentBlock page="0" id="i-2a77300f76020362">
    <textBlock id="i-6250d7164a7257b3">1990/91:Ju5 av Claes Roxbergh m.fl. (mp)</textBlock>
  </contentBlock>
  <contentBlock page="0" id="i-1bc60fec577c8a77">
    <textBlock id="i-b62eff7bf823cd40">med anledning av prop. 1990/91:22 Ändring i konkurslagen m.m.</textBlock>
  </contentBlock>
  <contentBlock page="0" id="i-652ebbe8de690980">
    <textBlock id="i-61badb6341fb1724">1990/91:L14 av Elisabet Franzén m.fl. (mp)</textBlock>
  </contentBlock>
  <contentBlock page="0" id="i-bbff93fe8a58f22c">
    <textBlock id="i-800ad50d289e5c01">med anledning av prop. 1990/91:29</textBlock>
    <textBlock id="i-1b38584803e0031b">Riksgäldskontorets uppgifter inom statsskuldspolitiken och den statliga finansförvaltningen</textBlock>
  </contentBlock>
  <contentBlock page="0" id="i-f4178717b54f9a9b">
    <textBlock id="i-81098ce25d29f798">1990/91:Fi1 av Lars Bäckström m.fl. (v)</textBlock>
  </contentBlock>
  <contentBlock page="0" id="i-079b7d2e009228a3">
    <textBlock id="i-1d6695422f6c5478">1990/91:Fi2 av Anne Wibble m.fl. (fp)</textBlock>
  </contentBlock>
  <contentBlock page="0" id="i-7f55214e2912d882">
    <textBlock id="i-c1d5d33557ba553f">1990/91:Fi3 av Lars Tobisson m.fl. (m)</textBlock>
  </contentBlock>
  <contentBlock page="0" id="i-96169b3db16fceae">
    <textBlock id="i-96ac7ba24fc016a8">4 § Anmälan om interpellationer</textBlock>
  </contentBlock>
  <contentBlock page="0" id="i-441e41729c623061">
    <textBlock id="i-e38866343d9453b1">Anmäldes att följande interpellationer framställts</textBlock>
  </contentBlock>
  <contentBlock page="0" id="i-de7364e944b3d4cf">
    <textBlock id="i-272f8ae712c962ef">den 25 oktober</textBlock>
  </contentBlock>
  <contentBlock page="0" id="i-673639d73f4450bd">
    <textBlock id="i-93c04d7fbb0915be">1990/91:63 av Olle Östrand (s) till kommunikationsministern om kontrollbesiktning före försäljning av vissa begagnade bilar för att minska skadliga bilavgasutsläpp:</textBlock>
  </contentBlock>
  <contentBlock page="0" id="i-1311a81d2f50d1b2">
    <textBlock id="i-f377c88b9bd4e79a">I juli månad i år presenterade miljöavgiftsutredningen sitt slutbetänkande med bl.a förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock id="i-04f0e8300a6b31aa">Syftet med förslaget är att nedbringa bl.a.</textBlock>
    <textBlock id="i-8e54d2dd9c5a2428">koldioxidutsläppen från trafiken. Koldioxiden ger som bekant upphov till den s.k. växthuseffekten och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock page="0" id="i-a3547b687d029156">
    <textBlock id="i-0116b996f6096d93">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock id="i-a41b345a647eae5e">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock page="0" id="i-234ff1fdc87a6520">
    <textBlock id="i-9ce5e5111a7cbb07">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock id="i-5536d3f8f0eae22d">700 000 var utrustade med katalytisk avgasrening.</textBlock>
    <textBlock id="i-97cb19e429c860db">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock page="0" id="i-2fd07f84120d42fc">
    <textBlock id="i-7f2a97dd28a796f6">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock id="i-80386861c504284c">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden ur miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock page="0" id="i-5d4ea1bfc22f3957">
    <textBlock id="i-acda5b8ad1b83169">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken.</textBlock>
  </contentBlock>
  <contentBlock page="0" id="i-733e17a72ab67fe3">
    <textBlock id="i-a829eca578dce632">AB Svensk Bilprovning har i ett remissvar på förslaget om förenklad kontrollbesiktning av yngre fordon föreslagit en obligatorisk kontrollbesiktning före försäljning av begagnade personbilar som är äldre än tio år. Detta förslag har framför allt en konsumentskyddande och trafiksäkerhetshöjande effekt. Förslaget skulle dock onekligen även medföra en tidigare utslagning av ur miljö- och säkerhetssynpunkt olämpliga fordon.</textBlock>
  </contentBlock>
  <contentBlock page="0" id="i-131ed0dc6e267052">
    <textBlock id="i-3c6d21eb292b96ad">Mot bakgrund av ovanstående vill jag fråga kommunikationsministern följande:</textBlock>
  </contentBlock>
  <contentBlock page="0" id="i-81dbe9d1beb99f9a">
    <textBlock id="i-4542da66b6fc391b">Är kommunikationsministern beredd att medverka till en obligatorisk kontrollbesiktning före försäljning av begagnade personbilar som är äldre än 10 år?</textBlock>
  </contentBlock>
  <contentBlock page="0" id="i-353b395753a3bcc7">
    <textBlock id="i-8bd7cde168d16d06">1990/91:64 av Olle Östrand (s) till miljöministern om höjning av skrotningspremier för att minska skadliga bilavgasutsläpp:</textBlock>
  </contentBlock>
  <contentBlock page="0" id="i-9aa67b39d10ab207">
    <textBlock id="i-cca44cebd027a49b">I juli månad i år presenterade miljöavgiftsutredningen sitt slutbetänkande med bl.a. förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock id="i-30581a066dec2706">Syftet med förslaget är att nedbringa bl.a.</textBlock>
    <textBlock id="i-e2be1db1d964de58">koldioxidutsläppen från trafiken. Koldioxiden ger som bekant upphov till den s.k. växthuseffekten, och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock page="0" id="i-cf905c0d5349e7e3">
    <textBlock id="i-95cf4cda08cc7e33">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock id="i-7668cccff53f37f0">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock page="0" id="i-f785c91094f4a5f5">
    <textBlock id="i-9c406b2670af95c4">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock id="i-513bfca40a1a7973">700 000 var utrustade med katalytisk avgasrening.</textBlock>
    <textBlock id="i-44cd842d0b984249">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock page="0" id="i-9bb2158255387980">
    <textBlock id="i-7a138f61d8fb602c">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock id="i-04b19123296298ad">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden från miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock page="0" id="i-8e10db801422d68b">
    <textBlock id="i-a0797016b992962e">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken. Miljöavgiftsutredningen framförde i sitt tidigare delbetänkande från oktober 1989 förslag om en väsentligt förhöjd skrotningspremie med avsikt att stimulera en tidigare utskrotning av de äldsta personbilarna.</textBlock>
    <textBlock id="i-99682674a822146e">Effekterna av detta skulle bli en snabbare förnyelse av personbilsparken och därmed en minskning av utsläppen av skadliga ämnen.</textBlock>
  </contentBlock>
  <contentBlock page="0" id="i-2adde48465640104">
    <textBlock id="i-3bd07e9f7fd38924">Mot bakgrund av ovanstående vill jag fråga miljöministern följande:</textBlock>
  </contentBlock>
  <contentBlock page="0" id="i-938d76009940bc39">
    <textBlock id="i-e28bcc0fa5ac5a51">Är miljöministern beredd att medverka till en kraftig höjning av skrotningspremien?</textBlock>
  </contentBlock>
  <contentBlock page="0" id="i-def40dd10f61225e">
    <textBlock id="i-3da4267f77c3ccf9">1990/91:65 av Olle Östrand (s) till finansministern om ökad prisskillnad mellan blyad och oblyad bensin för att minska skadliga bilavgasutsläpp:</textBlock>
  </contentBlock>
  <contentBlock page="0" id="i-c36a9344c283ea40">
    <textBlock id="i-c833e3be912bb494">I juli månad i år presenterade miljöavgiftsutredningen sitt slutbetänkande med bl. a. förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock id="i-15123e192a68f5c1">Syftet med förslaget är att nedbringa bl.a.</textBlock>
    <textBlock id="i-637d0e1650b719b3">koldioxidutsläppen från trafiken. Koldioxiden ger som bekant upphov till den s.k. växthuseffekten, och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock page="0" id="i-c9eb2c5d4e376ca2">
    <textBlock id="i-3e26c4927dcdee75">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock id="i-d1df03128ed66843">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock page="0" id="i-b9b7dcbbe59b8483">
    <textBlock id="i-ceb01829e32ff52e">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock id="i-5d8f0513b8618a6c">700 000 var utrustade med katalytisk avgasrening.</textBlock>
    <textBlock id="i-20285fc7759ae285">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock page="0" id="i-0b849256f8b50423">
    <textBlock id="i-5b6b43f159cd8899">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock id="i-eec9f2d244326c63">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden från miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock page="0" id="i-983e91156acbdf50">
    <textBlock id="i-4abf1f14ad38d1b7">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken.</textBlock>
  </contentBlock>
  <contentBlock page="0" id="i-d11f92f5ae49b9db">
    <textBlock id="i-69259032edea5f9b">Kemikalieinspektionen och statens naturvårdsverk framförde nyligen ett gemensamt förslag att väsentligt öka prisskillnaden mellan blyad och oblyad bensin. Effekten av en sådan åtgärd skulle, om prisskillnaden blir tillräckligt stor, med all sannolikhet bli ett kraftigt ökat intresse för yngre personbilsmodeller som kan framföras på oblyad bensin.</textBlock>
  </contentBlock>
  <contentBlock page="0" id="i-6c760682e00b356a">
    <textBlock id="i-e5a3264f9c02c48a">Mot bakgrund av ovanstående vill jag fråga finansministern följande:</textBlock>
  </contentBlock>
  <contentBlock page="0" id="i-a8057237323997f3">
    <textBlock id="i-87acdd490cd66aa5">Är finansministern beredd att medverka till att öka prisskillnaden mellan blyad och oblyad bensin?</textBlock>
  </contentBlock>
  <contentBlock page="0" id="i-1379208d9fd22d7a">
    <textBlock id="i-d1d86bf362b4e0e1">1990/91:66 av Sten Svensson (m) till socialministern om utdelning av sprutor till personer som missbrukar narkotika intravenöst:</textBlock>
  </contentBlock>
  <contentBlock page="0" id="i-19b580fdd51b5aa1">
    <textBlock id="i-493d969b5c3211e8">Riksdagen har i sitt beslut med anledning av socialutskottets betänkande 1988/89:SoU21</textBlock>
    <textBlock id="i-a1e3458401e2d5e8">godkänt en begränsad, noga kontrollerad, försöksverksamhet med utbyte av sprutor och kanyler till narkotikamissbrukare. Avsikten med detta är att söka vetenskapligt stöd för metodens värde i kampen mot aids.</textBlock>
  </contentBlock>
  <contentBlock page="0" id="i-878d66953d44bbbb">
    <textBlock id="i-b29ad681bf7dee6b">Mot denna bakgrund vill jag rikta uppmärksamheten på den verksamhet som nu bedrivs i Uppsala och som strider mot vad riksdagen har beslutat. Trots förbud ägnar sig läkare i Uppsala åt att dela ut sprutor till personer som missbrukar narkotika intravenöst, utan att någon ansvarig myndighet försöker förhindra detta. Denna nonchalans mot de riktlinjer riksdagen givit är helt oacceptabel!</textBlock>
  </contentBlock>
  <contentBlock page="0" id="i-7a6b979d1b011ede">
    <textBlock id="i-ce48816b1e680487">Min fråga till statsrådet blir därför:</textBlock>
  </contentBlock>
  <contentBlock page="0" id="i-0179cb5de84c59c6">
    <textBlock id="i-df57287341882ee5">Vad gör regeringen för att begränsa utdelandet av sprutor till endast de projekt som riksdagen föreskrivit?</textBlock>
  </contentBlock>
  <contentBlock page="0" id="i-a3ad31f232f5f87e">
    <textBlock id="i-8336a60d1a5f2ec9">5 § Anmälan om frågor</textBlock>
  </contentBlock>
  <contentBlock page="0" id="i-ad224b50a2377eba">
    <textBlock id="i-91393b3a2390998a">Anmäldes att följande frågor framställts</textBlock>
  </contentBlock>
  <contentBlock page="0" id="i-b0230229ceb1436c">
    <textBlock id="i-9bb4b32e49bfc486">den 24 oktober</textBlock>
  </contentBlock>
  <contentBlock page="0" id="i-f12b0ce4ff0b191d">
    <textBlock id="i-3cfc96fa8eb60482">1990/91:135 av Charlotte Cederschiöld (m) till statsrådet Erik Åsbrink om avdrag för kostnader avseende barntillsyn:</textBlock>
  </contentBlock>
  <contentBlock page="0" id="i-e1ddb80e33d97d2f">
    <textBlock id="i-4dffaa51d84408ec">Kostnader för barntillsyn är en nödvändig utgift för inkomstens förvärvande för förvärvsarbetande föräldrar. Därför har vi moderater i åratal föreslagit en avdragsrätt för barntillsynskostnader upp till ett visst tak. Detta avvisas av socialdemokraterna som därtill har ett tungt ansvar för det bristande utbudet av barnomsorg i landet.</textBlock>
  </contentBlock>
  <contentBlock page="0" id="i-61d1375fca9722f1">
    <textBlock id="i-9a09a818ed3036df">Denna hållning drabbar särskilt kvinnor, men även män och barn. Socialdemokraterna har i stället infört ett avdrag för fackföreningsavgift. Enligt pressuppgifter har en fördubbling av detta avdrag och en avvikelse från skatteomläggningen</textBlock>
    <textBlock id="i-f4d29df984ed2f0c">''Symmetri'' därtill beslutats av den socialdemokratiska kongressen. Avser regeringen att effektuera kongressens beslut på kort eller lång sikt?</textBlock>
  </contentBlock>
  <contentBlock page="0" id="i-b0b07ffd63b940a9">
    <textBlock id="i-b388c17e975abd74">Mot bakgrund av den socialdemokratiska prioriteringen, som totalt avviker från den moderata och vanliga familjers intressen, vill jag fråga statsrådet:</textBlock>
  </contentBlock>
  <contentBlock page="0" id="i-0d04d28a25ddd2e0">
    <textBlock id="i-d8e506dd59c56ce4">Varför är avdrag för fack viktigare än avdrag för barn?</textBlock>
  </contentBlock>
  <contentBlock page="0" id="i-ed796b56e9bd3f78">
    <textBlock id="i-78991635f859e86a">1990/91:136 av Göran Ericsson (m) till statsrådet</textBlock>
    <textBlock id="i-6506355c3ce1c24c">Maj-Lis Lööw om möjlighet till legitimation för flyktingar med utländsk sjukvårdsutbildning:</textBlock>
  </contentBlock>
  <contentBlock page="0" id="i-11ffc5fbfdb53ee0">
    <textBlock id="i-37cdd920d6809557">Inom ramen för den tämligen stora flyktinginvandringen under de senare åren har många läkare, tandläkare, sjuksköterskor och laboratorieassistenter kommit till vårt land. Alla tillhör de yrkesgrupper som efterfrågas och är viktiga för vårt land. Under 1990 har ett antal landsting med läkar-, tandläkar- och sjuksköterskebrist startat ett projekt som innehåller en intensivundervisning i svenska och medicinalsvenska samt undervisning om lagar och avtal. Detta är kurser som snabbt leder fram till svensk legitimation.</textBlock>
  </contentBlock>
  <contentBlock page="0" id="i-49af2593e36ee118">
    <textBlock id="i-f1226e53d464ce42">Denna verksamhet är utomordentligt bra.</textBlock>
    <textBlock id="i-5ad63c465e3eb266">Inblandade myndigheter är emellertid landstingen,</textBlock>
    <textBlock id="i-b0c35b3a6e32a022">SÖ, AMS och SIV. De landsting som vill driva nya kurser, exempelvis i Örebro, får från myndigheterna svaret att man inte är beredd att gå in med medel om inte de andra verken tillskjuter pengar. Detta har medfört att verksamheten tenderar att avstanna genom byråkratiskt krångel.</textBlock>
  </contentBlock>
  <contentBlock page="0" id="i-0789e7dd5adfbfb2">
    <textBlock id="i-7d2490ccafeabc60">Myndigheterna tycks sakna kunskap om vem som är ansvarig och landstingen är angelägna om att fullfölja en verksamhet som ger stora besparingar.</textBlock>
  </contentBlock>
  <contentBlock page="0" id="i-67694a835c93f5c4">
    <textBlock id="i-0885f604c5343f6f">Min fråga är:</textBlock>
  </contentBlock>
  <contentBlock page="0" id="i-5aef0f53b368bac2">
    <textBlock id="i-ea407041e25b8183">Vilken myndighet är i dessa fall ansvarig, och vad avser statsrådet vidtaga för åtgärder så att denna verksamheten kan samordnas och permanentas till gagn inte minst för landsting med låg läkartäthet?</textBlock>
  </contentBlock>
  <contentBlock page="0" id="i-b98698a6adc27cb2">
    <textBlock id="i-3155cfc1562c2d30">1990/91:137 av Rolf Clarkson (m) till kommunikationsministern om återkallelse av körkort:</textBlock>
  </contentBlock>
  <contentBlock page="0" id="i-d0936773c4b02e1e">
    <textBlock id="i-97f247db89bdd6e5">Ökningen av körkortsåterkallelser har lett till reaktioner där man har vänt sig mot att detta har skett utan att hänsyn har tagits till förhållandena i individuella fall. Bl.a. har framhållits den betydelse som innehav av körkort har för den enskildes möjlighet att behålla sitt arbete.</textBlock>
  </contentBlock>
  <contentBlock page="0" id="i-c3d0848c2f87b96b">
    <textBlock id="i-492531b11eef26bf">Trafikutskottet har framhållit att körkortslagstiftningen enligt förarbetena allmänt förutsätter en individualiserad bedömning.</textBlock>
    <textBlock id="i-70924acc5eb4d730">Kommunikationsministern underströk också i propositionen att bedömningen av frågan om körkortsåterkallelse på grund av hastighetsöverskridande ''kan -- och bör --</textBlock>
    <textBlock id="i-72da8d47ad973aa3">naturligtvis påverkas av omständigheterna i det enskilda fallet''. Utskottet har i betänkandena gjort uttalanden av samma innebörd. Vidare har utskottet förutsatt att regeringen noga skall följa frågan om återkallelse av körkort. En enig riksdag har ställt sig bakom dessa uttalanden.</textBlock>
  </contentBlock>
  <contentBlock page="0" id="i-a7aa2c87d8a62d24">
    <textBlock id="i-b506cfcd3ca8f8ef">Ökningen av körkortsåterkallelser på grund av hastighetsöverskridanden tyder emellertid på att riksdagens syn på användningen av återkallelseinstitutet inte beaktas.</textBlock>
  </contentBlock>
  <contentBlock page="0" id="i-f6f73b299425298e">
    <textBlock id="i-ef7a50685530bd69">Vilka åtgärder avser statsrådet att vidta med anledning av den praxis som nu tillämpas vid återkallelse av körkort?</textBlock>
  </contentBlock>
  <contentBlock page="0" id="i-6c54ef807f7573ef">
    <textBlock id="i-1e7ad20426131e82">1990/91:138 av Gunnar Björk (c) till försvarsministern om försvarskommitténs fortsatta arbete:</textBlock>
  </contentBlock>
  <contentBlock page="0" id="i-3e89da754567b65d">
    <textBlock id="i-55830e8cce126a70">Oklarhet har uppstått om försvarskommitténs fortsatta arbete.</textBlock>
  </contentBlock>
  <contentBlock page="0" id="i-e096244f241ff4d3">
    <textBlock id="i-77fe3e3ed7040e85">Jag vill därför fråga:</textBlock>
  </contentBlock>
  <contentBlock page="0" id="i-118cc78ec9d2c704">
    <textBlock id="i-766e78a9eda1bcbb">Gäller fortfarande försvarskommitténs direktiv?</textBlock>
  </contentBlock>
  <contentBlock page="0" id="i-e27f76522df046ab">
    <textBlock id="i-667849cf43a1b843">6 § Kammaren åtskildes kl. 14.33</textBlock>
  </contentBlock>
  <contentBlock page="0" id="i-b3a124c1e39610fd">
    <textBlock id="i-11e4362dd0a05f4f">Förhandlingarna leddes av talmannen.</textBlock>
  </contentBlock>
</protocol>
