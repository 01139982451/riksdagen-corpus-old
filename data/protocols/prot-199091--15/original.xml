<protocol id="prot-199091--15">
  <contentBlock ix="0" page="0">
    <textBlock ix="0">1 § Ledigheter</textBlock>
  </contentBlock>
  <contentBlock ix="1" page="0">
    <textBlock ix="0">Talmannen meddelade att ansökan om ledighet för</textBlock>
    <textBlock ix="1">FN-uppdrag inkommit från</textBlock>
  </contentBlock>
  <contentBlock ix="2" page="0">
    <textBlock ix="0">dels Ulla-Britt Åbark (s) för tiden den 10</textBlock>
    <textBlock ix="1">november--den 9 december,</textBlock>
  </contentBlock>
  <contentBlock ix="3" page="0">
    <textBlock ix="0">dels Kristina Svensson (s) för tiden den 12</textBlock>
    <textBlock ix="1">november--den 11 december.</textBlock>
  </contentBlock>
  <contentBlock ix="4" page="0">
    <textBlock ix="0">Kammaren biföll dessa framställningar.</textBlock>
  </contentBlock>
  <contentBlock ix="5" page="0">
    <textBlock ix="0">Talmannen anmälde att Alf Eriksson (s) och</textBlock>
    <textBlock ix="1">Märtha Berglund (s) skulle tjänstgöra som ersättare för resp. Ulla-Britt Åbark och Kristina</textBlock>
    <textBlock ix="2">Svensson.</textBlock>
  </contentBlock>
  <contentBlock ix="6" page="0">
    <textBlock ix="0">2 § Återkallelse av propositioner, m.m.</textBlock>
  </contentBlock>
  <contentBlock ix="7" page="0">
    <textBlock ix="0">Talmannen redovisade att regeringen genom skrivelse 1990/91:49 återkallat</textBlock>
  </contentBlock>
  <contentBlock ix="8" page="0">
    <textBlock ix="0">1. prop. 1989/90:100 bil. 16 (miljö- och energidepartementet) litt. C (energi), såvitt avsåg mom. 1 och 2, med undantag av de frågor som behandlats av näringsutskottet i betänkandet</textBlock>
    <textBlock ix="1">1989/90:90:NU39,</textBlock>
  </contentBlock>
  <contentBlock ix="9" page="0">
    <textBlock ix="0">2. prop. 1989/90:125 bil. 11 (miljö- och energidepartementet) litt. C (energi), såvitt avsåg mom. 2 och 5.</textBlock>
  </contentBlock>
  <contentBlock ix="10" page="0">
    <textBlock ix="0">Med hänvisning till det anförda anmälde talmannen att han avskrivit dessa förslag samt de med anledning av prop. 1989/90:125 väckta motionerna</textBlock>
    <textBlock ix="1">1989/90:N67, N68 mom. 1, 2, 5 och 8, N69, N70</textBlock>
    <textBlock ix="2">mom. 1 och 4 samt N71 mom. 1 och 3 delvis.</textBlock>
  </contentBlock>
  <contentBlock ix="11" page="0">
    <textBlock ix="0">Skrivelsen lades till handlingarna.</textBlock>
  </contentBlock>
  <contentBlock ix="12" page="0">
    <textBlock ix="0">3 § Bordläggning</textBlock>
  </contentBlock>
  <contentBlock ix="13" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="14" page="0">
    <textBlock ix="0">Proposition</textBlock>
  </contentBlock>
  <contentBlock ix="15" page="0">
    <textBlock ix="0">1990/91:46 Nya omprövningsregler vid uppbörd av inkomstskatter och socialavgifter m.m.</textBlock>
  </contentBlock>
  <contentBlock ix="16" page="0">
    <textBlock ix="0">Motionerna</textBlock>
  </contentBlock>
  <contentBlock ix="17" page="0">
    <textBlock ix="0">med anledning av skr. 1990/91:21 Hemlig teleavlyssning vid förundersökning i brottmål under 1989</textBlock>
  </contentBlock>
  <contentBlock ix="18" page="0">
    <textBlock ix="0">1990/91:Ju5 av Claes Roxbergh m.fl. (mp)</textBlock>
  </contentBlock>
  <contentBlock ix="19" page="0">
    <textBlock ix="0">med anledning av prop. 1990/91:22 Ändring i konkurslagen m.m.</textBlock>
  </contentBlock>
  <contentBlock ix="20" page="0">
    <textBlock ix="0">1990/91:L14 av Elisabet Franzén m.fl. (mp)</textBlock>
  </contentBlock>
  <contentBlock ix="21" page="0">
    <textBlock ix="0">med anledning av prop. 1990/91:29</textBlock>
    <textBlock ix="1">Riksgäldskontorets uppgifter inom statsskuldspolitiken och den statliga finansförvaltningen</textBlock>
  </contentBlock>
  <contentBlock ix="22" page="0">
    <textBlock ix="0">1990/91:Fi1 av Lars Bäckström m.fl. (v)</textBlock>
  </contentBlock>
  <contentBlock ix="23" page="0">
    <textBlock ix="0">1990/91:Fi2 av Anne Wibble m.fl. (fp)</textBlock>
  </contentBlock>
  <contentBlock ix="24" page="0">
    <textBlock ix="0">1990/91:Fi3 av Lars Tobisson m.fl. (m)</textBlock>
  </contentBlock>
  <contentBlock ix="25" page="0">
    <textBlock ix="0">4 § Anmälan om interpellationer</textBlock>
  </contentBlock>
  <contentBlock ix="26" page="0">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="27" page="0">
    <textBlock ix="0">den 25 oktober</textBlock>
  </contentBlock>
  <contentBlock ix="28" page="0">
    <textBlock ix="0">1990/91:63 av Olle Östrand (s) till kommunikationsministern om kontrollbesiktning före försäljning av vissa begagnade bilar för att minska skadliga bilavgasutsläpp:</textBlock>
  </contentBlock>
  <contentBlock ix="29" page="0">
    <textBlock ix="0">I juli månad i år presenterade miljöavgiftsutredningen sitt slutbetänkande med bl.a förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock ix="1">Syftet med förslaget är att nedbringa bl.a.</textBlock>
    <textBlock ix="2">koldioxidutsläppen från trafiken. Koldioxiden ger som bekant upphov till den s.k. växthuseffekten och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock ix="30" page="0">
    <textBlock ix="0">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock ix="1">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock ix="31" page="0">
    <textBlock ix="0">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock ix="1">700 000 var utrustade med katalytisk avgasrening.</textBlock>
    <textBlock ix="2">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock ix="32" page="0">
    <textBlock ix="0">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock ix="1">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden ur miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock ix="33" page="0">
    <textBlock ix="0">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken.</textBlock>
  </contentBlock>
  <contentBlock ix="34" page="0">
    <textBlock ix="0">AB Svensk Bilprovning har i ett remissvar på förslaget om förenklad kontrollbesiktning av yngre fordon föreslagit en obligatorisk kontrollbesiktning före försäljning av begagnade personbilar som är äldre än tio år. Detta förslag har framför allt en konsumentskyddande och trafiksäkerhetshöjande effekt. Förslaget skulle dock onekligen även medföra en tidigare utslagning av ur miljö- och säkerhetssynpunkt olämpliga fordon.</textBlock>
  </contentBlock>
  <contentBlock ix="35" page="0">
    <textBlock ix="0">Mot bakgrund av ovanstående vill jag fråga kommunikationsministern följande:</textBlock>
  </contentBlock>
  <contentBlock ix="36" page="0">
    <textBlock ix="0">Är kommunikationsministern beredd att medverka till en obligatorisk kontrollbesiktning före försäljning av begagnade personbilar som är äldre än 10 år?</textBlock>
  </contentBlock>
  <contentBlock ix="37" page="0">
    <textBlock ix="0">1990/91:64 av Olle Östrand (s) till miljöministern om höjning av skrotningspremier för att minska skadliga bilavgasutsläpp:</textBlock>
  </contentBlock>
  <contentBlock ix="38" page="0">
    <textBlock ix="0">I juli månad i år presenterade miljöavgiftsutredningen sitt slutbetänkande med bl.a. förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock ix="1">Syftet med förslaget är att nedbringa bl.a.</textBlock>
    <textBlock ix="2">koldioxidutsläppen från trafiken. Koldioxiden ger som bekant upphov till den s.k. växthuseffekten, och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock ix="39" page="0">
    <textBlock ix="0">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock ix="1">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock ix="40" page="0">
    <textBlock ix="0">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock ix="1">700 000 var utrustade med katalytisk avgasrening.</textBlock>
    <textBlock ix="2">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock ix="41" page="0">
    <textBlock ix="0">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock ix="1">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden från miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock ix="42" page="0">
    <textBlock ix="0">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken. Miljöavgiftsutredningen framförde i sitt tidigare delbetänkande från oktober 1989 förslag om en väsentligt förhöjd skrotningspremie med avsikt att stimulera en tidigare utskrotning av de äldsta personbilarna.</textBlock>
    <textBlock ix="1">Effekterna av detta skulle bli en snabbare förnyelse av personbilsparken och därmed en minskning av utsläppen av skadliga ämnen.</textBlock>
  </contentBlock>
  <contentBlock ix="43" page="0">
    <textBlock ix="0">Mot bakgrund av ovanstående vill jag fråga miljöministern följande:</textBlock>
  </contentBlock>
  <contentBlock ix="44" page="0">
    <textBlock ix="0">Är miljöministern beredd att medverka till en kraftig höjning av skrotningspremien?</textBlock>
  </contentBlock>
  <contentBlock ix="45" page="0">
    <textBlock ix="0">1990/91:65 av Olle Östrand (s) till finansministern om ökad prisskillnad mellan blyad och oblyad bensin för att minska skadliga bilavgasutsläpp:</textBlock>
  </contentBlock>
  <contentBlock ix="46" page="0">
    <textBlock ix="0">I juli månad i år presenterade miljöavgiftsutredningen sitt slutbetänkande med bl. a. förslag till höjd försäljningsskatt (accis) för fabriksnya personbilar. Skattehöjningen är avsedd att träda i kraft den 1 juli 1992 och endast omfatta personbilar som drar mer än 0,9 liter per mil vid blandad körning. Dessutom skulle från samma datum en särskild prestandaavgift utgå för bilar med hög motorstyrka i förhållande till sin vikt.</textBlock>
    <textBlock ix="1">Syftet med förslaget är att nedbringa bl.a.</textBlock>
    <textBlock ix="2">koldioxidutsläppen från trafiken. Koldioxiden ger som bekant upphov till den s.k. växthuseffekten, och mängden koldioxid i bilens avgaser är relaterad till bensinåtgången. Eftersom förslagen endast tar sikte på kommande bilgenerationer, kommer lång tid att förflyta innan önskvärd miljöeffekt uppnås.</textBlock>
  </contentBlock>
  <contentBlock ix="47" page="0">
    <textBlock ix="0">Om man på kort sikt vill uppnå väsentliga miljöförbättringar beträffande den svenska bilparken måste alltså andra åtgärder vidtas.</textBlock>
    <textBlock ix="1">Nedanstående två av Motormännens riksförbund framtagna diagram visar utsläppen av skadliga ämnen i avgaserna från bil utan katalysator och med katalysator.</textBlock>
  </contentBlock>
  <contentBlock ix="48" page="0">
    <textBlock ix="0">d14p6,2 &gt;  Vid utgången av 1989 var drygt 20 % av den i trafik varande svenska personbilsparken utrustad med katalytisk avgasrening. Vid samma tidpunkt uppgick det totala antalet personbilar i trafik till knappt 3,6 miljoner fordon, varav alltså blott</textBlock>
    <textBlock ix="1">700 000 var utrustade med katalytisk avgasrening.</textBlock>
    <textBlock ix="2">Enligt uppgift från bilindustrin har intresset att eftermontera katalysatorer i äldre bilar varit mycket svagt, trots erbjudande om statligt bidrag och rabatter från bilindustrin.</textBlock>
  </contentBlock>
  <contentBlock ix="49" page="0">
    <textBlock ix="0">Vid utgången av 1989 var ca 40 % av den i trafik varande svenska personbilsparken tio år eller äldre.</textBlock>
    <textBlock ix="1">16 % av fordonen var 15 år eller äldre. Mer än en halv miljon bilar är alltså äldre än 15 år. Dessa fakta jämfört med uppgifterna i ovanstående två diagram torde icke tarva några närmare förklaringar. Vill man på kort sikt uppnå väsentliga förbättringar beträffande den svenska bilparken måste man diskutera de äldsta i trafik varande bilarna. Utöver de kraftiga utsläppen av skadliga ämnen i avgaserna har dessa gamla fordon dessutom en väsentligt högre genomsnittlig bensinförbrukning än yngre fordon. Man torde utan överdrift kunna påstå att de äldsta bilarna förbrukar ca 30 % mer blyad bensin än vad dagens fabriksnya bilar förbrukar av blyfri bensin. Skillnaden från miljösynpunkt är sålunda synnerligen kraftig om man jämför en gammal personbil utan katalysator som körs på blyad bensin och en nyare personbil som körs med katalysator.</textBlock>
  </contentBlock>
  <contentBlock ix="50" page="0">
    <textBlock ix="0">Som komplement till och förstärkning av miljöavgiftsutredningens förslag i dess slutbetänkande är det sålunda synnerligen angeläget att åtgärder vidtas för att förnya den äldsta delen av bilparken.</textBlock>
  </contentBlock>
  <contentBlock ix="51" page="0">
    <textBlock ix="0">Kemikalieinspektionen och statens naturvårdsverk framförde nyligen ett gemensamt förslag att väsentligt öka prisskillnaden mellan blyad och oblyad bensin. Effekten av en sådan åtgärd skulle, om prisskillnaden blir tillräckligt stor, med all sannolikhet bli ett kraftigt ökat intresse för yngre personbilsmodeller som kan framföras på oblyad bensin.</textBlock>
  </contentBlock>
  <contentBlock ix="52" page="0">
    <textBlock ix="0">Mot bakgrund av ovanstående vill jag fråga finansministern följande:</textBlock>
  </contentBlock>
  <contentBlock ix="53" page="0">
    <textBlock ix="0">Är finansministern beredd att medverka till att öka prisskillnaden mellan blyad och oblyad bensin?</textBlock>
  </contentBlock>
  <contentBlock ix="54" page="0">
    <textBlock ix="0">1990/91:66 av Sten Svensson (m) till socialministern om utdelning av sprutor till personer som missbrukar narkotika intravenöst:</textBlock>
  </contentBlock>
  <contentBlock ix="55" page="0">
    <textBlock ix="0">Riksdagen har i sitt beslut med anledning av socialutskottets betänkande 1988/89:SoU21</textBlock>
    <textBlock ix="1">godkänt en begränsad, noga kontrollerad, försöksverksamhet med utbyte av sprutor och kanyler till narkotikamissbrukare. Avsikten med detta är att söka vetenskapligt stöd för metodens värde i kampen mot aids.</textBlock>
  </contentBlock>
  <contentBlock ix="56" page="0">
    <textBlock ix="0">Mot denna bakgrund vill jag rikta uppmärksamheten på den verksamhet som nu bedrivs i Uppsala och som strider mot vad riksdagen har beslutat. Trots förbud ägnar sig läkare i Uppsala åt att dela ut sprutor till personer som missbrukar narkotika intravenöst, utan att någon ansvarig myndighet försöker förhindra detta. Denna nonchalans mot de riktlinjer riksdagen givit är helt oacceptabel!</textBlock>
  </contentBlock>
  <contentBlock ix="57" page="0">
    <textBlock ix="0">Min fråga till statsrådet blir därför:</textBlock>
  </contentBlock>
  <contentBlock ix="58" page="0">
    <textBlock ix="0">Vad gör regeringen för att begränsa utdelandet av sprutor till endast de projekt som riksdagen föreskrivit?</textBlock>
  </contentBlock>
  <contentBlock ix="59" page="0">
    <textBlock ix="0">5 § Anmälan om frågor</textBlock>
  </contentBlock>
  <contentBlock ix="60" page="0">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="61" page="0">
    <textBlock ix="0">den 24 oktober</textBlock>
  </contentBlock>
  <contentBlock ix="62" page="0">
    <textBlock ix="0">1990/91:135 av Charlotte Cederschiöld (m) till statsrådet Erik Åsbrink om avdrag för kostnader avseende barntillsyn:</textBlock>
  </contentBlock>
  <contentBlock ix="63" page="0">
    <textBlock ix="0">Kostnader för barntillsyn är en nödvändig utgift för inkomstens förvärvande för förvärvsarbetande föräldrar. Därför har vi moderater i åratal föreslagit en avdragsrätt för barntillsynskostnader upp till ett visst tak. Detta avvisas av socialdemokraterna som därtill har ett tungt ansvar för det bristande utbudet av barnomsorg i landet.</textBlock>
  </contentBlock>
  <contentBlock ix="64" page="0">
    <textBlock ix="0">Denna hållning drabbar särskilt kvinnor, men även män och barn. Socialdemokraterna har i stället infört ett avdrag för fackföreningsavgift. Enligt pressuppgifter har en fördubbling av detta avdrag och en avvikelse från skatteomläggningen</textBlock>
    <textBlock ix="1">''Symmetri'' därtill beslutats av den socialdemokratiska kongressen. Avser regeringen att effektuera kongressens beslut på kort eller lång sikt?</textBlock>
  </contentBlock>
  <contentBlock ix="65" page="0">
    <textBlock ix="0">Mot bakgrund av den socialdemokratiska prioriteringen, som totalt avviker från den moderata och vanliga familjers intressen, vill jag fråga statsrådet:</textBlock>
  </contentBlock>
  <contentBlock ix="66" page="0">
    <textBlock ix="0">Varför är avdrag för fack viktigare än avdrag för barn?</textBlock>
  </contentBlock>
  <contentBlock ix="67" page="0">
    <textBlock ix="0">1990/91:136 av Göran Ericsson (m) till statsrådet</textBlock>
    <textBlock ix="1">Maj-Lis Lööw om möjlighet till legitimation för flyktingar med utländsk sjukvårdsutbildning:</textBlock>
  </contentBlock>
  <contentBlock ix="68" page="0">
    <textBlock ix="0">Inom ramen för den tämligen stora flyktinginvandringen under de senare åren har många läkare, tandläkare, sjuksköterskor och laboratorieassistenter kommit till vårt land. Alla tillhör de yrkesgrupper som efterfrågas och är viktiga för vårt land. Under 1990 har ett antal landsting med läkar-, tandläkar- och sjuksköterskebrist startat ett projekt som innehåller en intensivundervisning i svenska och medicinalsvenska samt undervisning om lagar och avtal. Detta är kurser som snabbt leder fram till svensk legitimation.</textBlock>
  </contentBlock>
  <contentBlock ix="69" page="0">
    <textBlock ix="0">Denna verksamhet är utomordentligt bra.</textBlock>
    <textBlock ix="1">Inblandade myndigheter är emellertid landstingen,</textBlock>
    <textBlock ix="2">SÖ, AMS och SIV. De landsting som vill driva nya kurser, exempelvis i Örebro, får från myndigheterna svaret att man inte är beredd att gå in med medel om inte de andra verken tillskjuter pengar. Detta har medfört att verksamheten tenderar att avstanna genom byråkratiskt krångel.</textBlock>
  </contentBlock>
  <contentBlock ix="70" page="0">
    <textBlock ix="0">Myndigheterna tycks sakna kunskap om vem som är ansvarig och landstingen är angelägna om att fullfölja en verksamhet som ger stora besparingar.</textBlock>
  </contentBlock>
  <contentBlock ix="71" page="0">
    <textBlock ix="0">Min fråga är:</textBlock>
  </contentBlock>
  <contentBlock ix="72" page="0">
    <textBlock ix="0">Vilken myndighet är i dessa fall ansvarig, och vad avser statsrådet vidtaga för åtgärder så att denna verksamheten kan samordnas och permanentas till gagn inte minst för landsting med låg läkartäthet?</textBlock>
  </contentBlock>
  <contentBlock ix="73" page="0">
    <textBlock ix="0">1990/91:137 av Rolf Clarkson (m) till kommunikationsministern om återkallelse av körkort:</textBlock>
  </contentBlock>
  <contentBlock ix="74" page="0">
    <textBlock ix="0">Ökningen av körkortsåterkallelser har lett till reaktioner där man har vänt sig mot att detta har skett utan att hänsyn har tagits till förhållandena i individuella fall. Bl.a. har framhållits den betydelse som innehav av körkort har för den enskildes möjlighet att behålla sitt arbete.</textBlock>
  </contentBlock>
  <contentBlock ix="75" page="0">
    <textBlock ix="0">Trafikutskottet har framhållit att körkortslagstiftningen enligt förarbetena allmänt förutsätter en individualiserad bedömning.</textBlock>
    <textBlock ix="1">Kommunikationsministern underströk också i propositionen att bedömningen av frågan om körkortsåterkallelse på grund av hastighetsöverskridande ''kan -- och bör --</textBlock>
    <textBlock ix="2">naturligtvis påverkas av omständigheterna i det enskilda fallet''. Utskottet har i betänkandena gjort uttalanden av samma innebörd. Vidare har utskottet förutsatt att regeringen noga skall följa frågan om återkallelse av körkort. En enig riksdag har ställt sig bakom dessa uttalanden.</textBlock>
  </contentBlock>
  <contentBlock ix="76" page="0">
    <textBlock ix="0">Ökningen av körkortsåterkallelser på grund av hastighetsöverskridanden tyder emellertid på att riksdagens syn på användningen av återkallelseinstitutet inte beaktas.</textBlock>
  </contentBlock>
  <contentBlock ix="77" page="0">
    <textBlock ix="0">Vilka åtgärder avser statsrådet att vidta med anledning av den praxis som nu tillämpas vid återkallelse av körkort?</textBlock>
  </contentBlock>
  <contentBlock ix="78" page="0">
    <textBlock ix="0">1990/91:138 av Gunnar Björk (c) till försvarsministern om försvarskommitténs fortsatta arbete:</textBlock>
  </contentBlock>
  <contentBlock ix="79" page="0">
    <textBlock ix="0">Oklarhet har uppstått om försvarskommitténs fortsatta arbete.</textBlock>
  </contentBlock>
  <contentBlock ix="80" page="0">
    <textBlock ix="0">Jag vill därför fråga:</textBlock>
  </contentBlock>
  <contentBlock ix="81" page="0">
    <textBlock ix="0">Gäller fortfarande försvarskommitténs direktiv?</textBlock>
  </contentBlock>
  <contentBlock ix="82" page="0">
    <textBlock ix="0">6 § Kammaren åtskildes kl. 14.33</textBlock>
  </contentBlock>
  <contentBlock ix="83" page="0">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
