<protocol id="prot-1939-urtima-ak--29">
  <contentBlock page="0" id="i-a92583367a98a520">
    <textBlock id="i-681d0c0cd0c95efb">RIKSDAGENS PROTOKOLL. 1939. Andra kammaren. Nr 29.</textBlock>
  </contentBlock>
  <contentBlock page="0" id="i-eb2b9c562a1b7cfc">
    <textBlock id="i-7cbacafc3a157745"> </textBlock>
  </contentBlock>
  <contentBlock page="0" id="i-5736c8259b2253c3">
    <textBlock id="i-aba4a13aa3ce3931"> </textBlock>
  </contentBlock>
  <contentBlock page="0" id="i-b522d34b38789483">
    <textBlock id="i-c42cbd4f7ee00bb1">Onsdagen den 3 januari 1940. Kl. 4 e. m.</textBlock>
  </contentBlock>
  <contentBlock page="0" id="i-e3329939452a80eb">
    <textBlock id="i-d5e21b765ec86d70">Förhandlingarna vid detta sammanträde leddes av herr andre vice talmannen.</textBlock>
  </contentBlock>
  <contentBlock page="0" id="i-3ca5fd6c90efd93b">
    <textBlock id="i-11463347b67ec3db">SI</textBlock>
  </contentBlock>
  <contentBlock page="0" id="i-e836b0a6067b9c9c">
    <textBlock id="i-120c96a28edd2cb6">Herr andre vice talmannen öppnade sammanträdet med följande ord: Åter har ett dödsbud nått oss genom underrättelsen att ledamoten av denna kammare Carl Oscar Johanson på årets första dag avlidit. Han var efter tjugunio riksdagar en bland kammarens till riksdagsåren äldsta ledamöter, och förvisso kommer hans ljusa nordiska gestalt att saknas av oss. Denna saknad kännes djupast av dem, som genom personlig vänskap och som i arbetet stått honom närmare. Alla kände vi i honom den trägne och intresserade arbetaren i riksdagen. Sina djupaste och varmaste kända intressen, folknykterheten och den varma religiesiteten, förblev han städse trogen. Vi lysa frid över hans minne.</textBlock>
  </contentBlock>
  <contentBlock page="0" id="i-f20de99c554422b9">
    <textBlock id="i-636a18762b983920">Detta anförande åhördes av kammarens ledamöter stående.</textBlock>
  </contentBlock>
  <contentBlock page="0" id="i-465453b5de076232">
    <textBlock id="i-671f94aad332000c">Härefter föredrogs följande till kammaren inkomna dödsbevis:</textBlock>
  </contentBlock>
  <contentBlock page="0" id="i-f9dfaa1f0e28ed4e">
    <textBlock id="i-601318f17d67991d">Härmed intygas, att Carl Oscar Johanson avlidit samt att dödsorsaken, enligt min uppfattning, varit den nedan angivna.</textBlock>
    <textBlock id="i-8765df7555129fed">Enligt vad jag själv känner eller genom trovärdiga personer erfarit, inträffade dödsfallet i Serafimerlasarettet den 1 januari 1940 kl. 12.50 och var den avlidnes ålder 69 år 10 månader 8 dagar; f. ””/, 70; civilstånd: gift; samhällsställning: riksdagsman; bostad: Jönköpings län, Huskvarna förs. Huvuddödsorsak: Cholelithiasis. Bidragande dödsorsaker: Insufficiente cordis.</textBlock>
    <textBlock id="i-5191e7ac6f3023f5">Stockholm 1939.</textBlock>
    <textBlock id="i-9838b99fef98d786">Rolf Carlsson, t. f. underläkare.</textBlock>
  </contentBlock>
  <contentBlock page="0" id="i-d6e8feda361d7b76">
    <textBlock id="i-7ff5661f0a7f920f">På hemställan av herr andre vice talmannen beslöt kammaren att Jämlikt $ 28 riksdagsordningen till Konungen ingå med anmälan om den efter herr Johanson i Huskvarna inom kammaren uppkomna ledigheten; och blev ett i sådant avseende på förhand uppsatt skrivelseförslag, som upplästes, av kammaren godkänt.</textBlock>
  </contentBlock>
  <contentBlock page="0" id="i-ad1f0ecd74458ae5">
    <textBlock id="i-9b78bf845e1d3bcf">$ 2.</textBlock>
  </contentBlock>
  <contentBlock page="0" id="i-8d0819222c88a061">
    <textBlock id="i-d32a776b91968676">Justerades protokollen för den 19, den 20 och den 21 nästlidna december.</textBlock>
  </contentBlock>
  <contentBlock page="0" id="i-2706e6d22b6247b7">
    <textBlock id="i-d9317eb6ffce115b">$$ 3.</textBlock>
  </contentBlock>
  <contentBlock page="0" id="i-92b3d8f6d0b60fb2">
    <textBlock id="i-240195da59d40f3a">Upplästes följande till kammaren inkomna protokoll: Protokoll, hållet inför statsrådet och chefen för iustitiedepartementet den 28 december 1939.</textBlock>
  </contentBlock>
  <contentBlock page="0" id="i-951fabda44469492">
    <textBlock id="i-d48408aa0d008877">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde full-</textBlock>
  </contentBlock>
  <contentBlock page="0" id="i-59ed4b2a1adf2a02">
    <textBlock id="i-340984ff5e8dee53">Andra kammarens protokoll vid urtima riksdagen 1989. Nr 29. 1</textBlock>
  </contentBlock>
  <contentBlock page="1" id="i-324b675fe9c7941b">
    <textBlock id="i-21604e856b41e048">2 Nr 29. Onsdagen den 3 januari 1940.</textBlock>
  </contentBlock>
  <contentBlock page="1" id="i-8fb38e6b62607701">
    <textBlock id="i-d94c9cbd2bab32c3">mäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter som skulle inför departementschefen företagas; och infunno sig nu av fullmäktige i riksbanken herrar A. Amnér, S. Stendahl och C. P. V. Gränebo samt av fullmäktige i riksgäldskontoret herrar K. Hildebrand, A. Råstock och E. Eriksson.</textBlock>
    <textBlock id="i-c1c182dc704a2dce">Till justitiedepartementet hade insänts fullmakt för 1 person, vilken vid ny röstsammanräkning blivit utsedd såsom ledamot av riksdagens andra kammare i stället för från och med den 1 januari 1940 avgången ledamot av samma kammare. |</textBlock>
    <textBlock id="i-dc7f7b0ad96de612">Det anmärktes såsom avvikande från det i 88 $ lagen om val till riksdagen föreskrivna formuläret, att i fullmakten tiden, för vilken den avgångne ledamoten utsetts, samt tiden, för vilken valet gällde, icke angivits i full överensstämmelse med det formulär, som i förevarande fall bör användas.</textBlock>
    <textBlock id="i-64bae721b4a2c92d">Då emellertid dessa avvikelser från formuläret icke syntes vara av beskaffenhet att därigenom otydlighet föranleddes, ansågos desamma ej böra utgöra hinder mot fullmaktens godkännande.</textBlock>
    <textBlock id="i-8e897ea5aaf42ad6">I övrigt framställdes vid granskningen ingen anmärkning.</textBlock>
    <textBlock id="i-aac74c81c8153643">Protokoll över granskningen jämte den granskade fullmakten skulle överlämnas till andra kammaren.</textBlock>
  </contentBlock>
  <contentBlock page="1" id="i-b8f169428468c222">
    <textBlock id="i-f9363b97ae1fa412">I ämbetet: C. G. Bruno.</textBlock>
  </contentBlock>
  <contentBlock page="1" id="i-c147996cad2c1a00">
    <textBlock id="i-90c19aed68748558">Vid detta protokoll var fogad fullmakt för lantbrukaren Sam. B. Norup, Norups gård, Knislinge, att vara ledamot av riksdagens andra kammare för tiden från och med den 1 januari 1940 till och med den 31 december 1940.</textBlock>
  </contentBlock>
  <contentBlock page="1" id="i-af761c2b5955cc65">
    <textBlock id="i-cc72bfee51f0d454">Kammaren, som lade protokollet till handlingarna, förklarade herr Norup behörig till riksdagsmannakallets utövande.</textBlock>
  </contentBlock>
  <contentBlock page="1" id="i-6dcef4f943fe7136">
    <textBlock id="i-490c004d05f84a0e">$ 4.</textBlock>
  </contentBlock>
  <contentBlock page="1" id="i-8f530888f3daf737">
    <textBlock id="i-01b774f89f5049ad">Föredrogs första särskilda utskottets memorial, nr 84, i anledning av kamrarnas skiljaktiga beslut i fråga om anslag för anordnande av bombsäkra skyddsrum m. m. för riksdagshuset.</textBlock>
  </contentBlock>
  <contentBlock page="1" id="i-c5f73679b48f69e4">
    <textBlock id="i-e5bffe3cf1062430">Den i detta memorial föreslagna voteringspropositionen godkändes.</textBlock>
  </contentBlock>
  <contentBlock page="1" id="i-4d858ac3cbcae0b5">
    <textBlock id="i-a76dcfd3fffea801">$ 5.</textBlock>
  </contentBlock>
  <contentBlock page="1" id="i-6593ed32aa123efe">
    <textBlock id="i-f25f33a32e21e726">Föredrogs, men bordlades åter andra särskilda utskottets utlåtande nr 36.</textBlock>
  </contentBlock>
  <contentBlock page="1" id="i-e1214c4f81444277">
    <textBlock id="i-f1f2e05ec26e2a8a">$ 6.</textBlock>
  </contentBlock>
  <contentBlock page="1" id="i-9b83216c72515d90">
    <textBlock id="i-3f1e8eee923bc83f">Herr andre vice talmannen meddelade, att enligt överenskommelse, som träffats mellan kamrarnas talmän, den gemensamma omröstning, för vilken voteringsproposition nyss blivit av kammaren godkänd, komme att äga rum vid plenum måndagen den 8 i denna månad.</textBlock>
  </contentBlock>
  <contentBlock page="1" id="i-a26e16c4883ca90f">
    <textBlock id="i-78e29efe110381e3">$ 7. Upplästes följande till kammaren inkomna skrivelse:</textBlock>
  </contentBlock>
  <contentBlock page="1" id="i-8e6e17c382c5c12b">
    <textBlock id="i-fe65adc9acd71f09">Till riksdagens andra kammare.</textBlock>
  </contentBlock>
  <contentBlock page="1" id="i-bece7d11897782dd">
    <textBlock id="i-7ba94fb90913f4b2">Enär min nuvarande tjänst inom järnvägsstyrelsen gör det omöjligt för mig att åt mitt riksdagsmannauppdrag skänka den tid och det intresse, som bör</textBlock>
  </contentBlock>
  <contentBlock page="2" id="i-d11e5bc9d0490580">
    <textBlock id="i-0a5750fe07472a0f">Onsdagen den 3 januari 1940. Nr 29. 3</textBlock>
  </contentBlock>
  <contentBlock page="2" id="i-aeaf58d1ce73f520">
    <textBlock id="i-22ce300afc6362f1">ägnas detta uppdrag, får jag härigenom vördsamt anhålla att omedelbart bliva befriad från detta uppdrag.</textBlock>
    <textBlock id="i-f3027d131cce162b">Rotebro den 2 januari 1940.</textBlock>
    <textBlock id="i-0366b49ba439dc1e">RB. Luwndqvist.</textBlock>
    <textBlock id="i-ae980fda0552c80a">Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt $ 28 riksdagsordningen hos Konungen göra anmälan: och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="2" id="i-bbe39ca9fecbbc0c">
    <textBlock id="i-46e345a7bd995bdb">$ 8 SS . Upplästes följande till kammaren inkomna skrivelse:</textBlock>
  </contentBlock>
  <contentBlock page="2" id="i-b7cfa45c8a9d1011">
    <textBlock id="i-64d432f9e7b1399f">Till riksdagens andra kammare.</textBlock>
    <textBlock id="i-8629857e77b33b51">Sedan jag under nu pågående urtima riksdag blivit av Kungl. Maj:t utnämnd till undervisningsråd och ledamot av skolöverstyrelsen samt anser det svårt att förena detta ämbete med riksdagsarbetet vid nästa lagtima riksdag, får jag härmed vördsamt anhålla om befrielse från uppdraget att vara ledamot av kammaren.</textBlock>
    <textBlock id="i-c316c3e506ce17b1">Stockholm den 3 januari 1940.</textBlock>
    <textBlock id="i-2c37a89438e40d56">Josef Weijne.</textBlock>
    <textBlock id="i-b3b5f4799d10da21">Kammaren beslöt, med godkännande av den gjorda avsägelsen, att om den härigenom inom kammaren uppkomna ledigheten jämlikt 8 28 riksdagsordningen hos Konungen göra anmälan; och blev ett i sådant avseende på förhand uppsatt skrivelseförslag, som nu upplästes, av kammaren godkänt.</textBlock>
  </contentBlock>
  <contentBlock page="2" id="i-5a2ab8a410e123bb">
    <textBlock id="i-a590ababee5d6da3">$ 9. Justerades ett protokollsutdrag.</textBlock>
  </contentBlock>
  <contentBlock page="2" id="i-456f35d520e98cb6">
    <textBlock id="i-a3cdaef7ccca5612">Kammarens ledamöter åtskildes härefter kl. 4.14 e. m.</textBlock>
  </contentBlock>
  <contentBlock page="2" id="i-6b8a0c72d07829e4">
    <textBlock id="i-38253a213ecba7c6">In fidem Sune Norrman.</textBlock>
  </contentBlock>
</protocol>
