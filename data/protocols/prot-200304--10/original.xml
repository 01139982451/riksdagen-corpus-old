<protocol id="prot-200304--10">
  <contentBlock page="0" id="i-47b2df7044a3c91b">
    <textBlock id="i-3a2a17ead02841ad">﻿</textBlock>
    <textBlock id="i-8469f99743aab0bb">Riksdagens protokoll</textBlock>
    <textBlock id="i-d41ebe778e8e9a2b">2003/04:10</textBlock>
    <textBlock id="i-710d2b70a841343a">Fredagen den 3 oktober</textBlock>
    <textBlock id="i-b8ee4df6c1ad2ca7">Kl. 11:00 - 11:04</textBlock>
    <textBlock id="i-294e886ee0e8248a">1 § Utökning av antalet suppleanter i konstitutionsutskottet</textBlock>
  </contentBlock>
  <contentBlock page="0" id="i-d19bf8d8272fae0b">
    <textBlock id="i-d0c28187e7b20108">Valberedningen hade, enligt ett till kammaren inkommet protokollsutdrag, tillstyrkt att antalet suppleanter i konstitutionsutskottet skulle utökas från 24 till 33.</textBlock>
  </contentBlock>
  <contentBlock page="0" id="i-5074e06a574e7bdd">
    <textBlock id="i-f8b357e28e0902ef">Kammaren medgav denna utökning.</textBlock>
    <textBlock id="i-5f11273f25be6527">2 § Val av extra suppleanter i konstitutionsutskottet</textBlock>
  </contentBlock>
  <contentBlock page="0" id="i-29668af59e1e4d73">
    <textBlock id="i-0faf6ae1dd24faf8">Företogs val av extra suppleanter i konstitutionsutskottet.</textBlock>
  </contentBlock>
  <contentBlock page="0" id="i-1ea5079aeaf21a83">
    <textBlock id="i-6409cf11b79aa01d">Kammaren valde i enlighet med valberedningens förslag till</textBlock>
  </contentBlock>
  <contentBlock page="0" id="i-cdff306c6a1fef6d">
    <textBlock id="i-0c8aab8c4c5b6e14">suppleanter i konstitutionsutskottet</textBlock>
  </contentBlock>
  <contentBlock page="0" id="i-293222d42b16980f">
    <textBlock id="i-f76cd1d0cae8f84c">3 § Avsägelse</textBlock>
  </contentBlock>
  <contentBlock page="0" id="i-4d83f11a6fe8fad2">
    <textBlock id="i-56c7684f90508bc3">Talmannen meddelade att Peter Althin (kd) avsagt sig uppdraget som suppleant i konstitutionsutskottet.</textBlock>
  </contentBlock>
  <contentBlock page="0" id="i-bf4402d5e5096b2c">
    <textBlock id="i-439c462cf23be135">Kammaren biföll denna avsägelse.</textBlock>
    <textBlock id="i-c924992692561d89">4 § Anmälan om kompletteringsval till konstitutionsutskottet</textBlock>
  </contentBlock>
  <contentBlock page="0" id="i-fbb7aca2b2d9d02a">
    <textBlock id="i-b7e62101d5d6759a">Talmannen meddelade att på grund av uppkommen vakans hade Moderata samlingspartiets riksdagsgrupp anmält Beatrice Ask som suppleant i konstitutionsutskottet.</textBlock>
    <textBlock id="i-0cc69a11e2d86a0b">Talmannen meddelade vidare att på grund av uppkommen vakans hade Kristdemokraternas riksdagsgrupp anmält tredje vice talman Helena Höij som suppleant i konstitutionsutskottet efter Peter Althin.</textBlock>
  </contentBlock>
  <contentBlock page="0" id="i-4577f8c9c00d6097">
    <textBlock id="i-bf377bf3bf7b45ff">Talmannen förklarade valda till</textBlock>
  </contentBlock>
  <contentBlock page="0" id="i-ef425ca12d7bf2d8">
    <textBlock id="i-62e460babd980ebe">suppleanter i konstitutionsutskottet</textBlock>
  </contentBlock>
  <contentBlock page="0" id="i-6824e06b1f101807">
    <textBlock id="i-84c432fc9c7066a0">5 § Förlängd motionstid</textBlock>
  </contentBlock>
  <contentBlock page="0" id="i-c36cec070932f0f6">
    <textBlock id="i-0eccbc6d5a8afaec">Kammaren biföll talmannens förslag att motionstiden för prop. 2003/04:2 Förvaltning av kvaliteten på vattenmiljön skulle förlängas till måndagen den 20 oktober kl. 16.30 .</textBlock>
    <textBlock id="i-411701614210ade3">6 § Meddelande om aktuella debatter</textBlock>
  </contentBlock>
  <contentBlock page="0" id="i-507caa58e9ced2f8">
    <textBlock id="i-150d6d75273720c1">Talmannen meddelade att på begäran av Folkpartiet liberalernas riksdagsgrupp skulle en aktuell debatt om den konstitutionella bakgrunden till införande av miljöavgifter i Stockholmstrafiken anordnas måndagen den 6 oktober kl. 11.00 .</textBlock>
    <textBlock id="i-11da303ae78820bd">Från regeringen skulle finansminister Bosse Ringholm delta.</textBlock>
  </contentBlock>
  <contentBlock page="0" id="i-a2558a84532aba24">
    <textBlock id="i-2ad99d21b304b56e">Den inkomna skrivelsen hade följande lydelse:</textBlock>
  </contentBlock>
  <contentBlock page="0" id="i-1af046ee3f2867f0">
    <textBlock id="i-da9aadfc0ee3bdf5">Förslag om anordnande av aktuell debatt om den konstitutionella bakgrunden till införande av miljöavgifter i Stockholmstrafiken</textBlock>
  </contentBlock>
  <contentBlock page="0" id="i-55f859e8e55762f1">
    <textBlock id="i-d56c115084792d70">I den samverkansöverenskommelse mellan socialdemokraterna, vänsterpartiet och miljöpartiet som träffades efter valet 2002 (121-punktsprogrammet) ingår som en del införande av trängselavgifter, av Stockholms stadsfullmäktige benämnda miljöavgifter, på försök från årsskiftet 2004/2005.</textBlock>
    <textBlock id="i-37fc43b3a63d18c7">Beslut om försöket måste alltså träffas av innevarande riksmöte.</textBlock>
    <textBlock id="i-76b4d7f821b5da5a">Stockholms stad lämnade efter beslut i fullmäktige i juni i år in en ansökan till regeringen om rätten att påbörja en sådan försöksverksamhet. Regeringen beslutade den 12 juni att tillsätta en särskild förhandlingsman med uppgift att reda ut villkoren för försöksverksamheten.</textBlock>
    <textBlock id="i-9f426f899830b859">Till saken hör att den statliga Stockholmsberedningen i sitt betänkande mot slutet av våren 2003 fann att miljöavgifterna/trängselavgifterna/biltullarna med intill visshet gränsande sannolikhet måste betraktas som skatt.</textBlock>
    <textBlock id="i-c540cdbbc111171b">Det gör riksdagens medverkan i beslutet ofrånkomligt inte bara lagstiftningsmässigt utan också skattemässigt, också om försöksverksamhetens eventuella avbrytande.</textBlock>
    <textBlock id="i-f60a03514c7c95c7">Mot bakgrund av den mycket oklara situationen rent konstitutionellt samt det förhållandet att tolv kommuner runt Stockholms kommun den 14 september 2003 höll rådgivande folkomröstningar om avgifternas eventuella införande en omröstning som slutade med att cirka 80 procent av de röstande, drygt 250 000 röster, avstyrkte förslaget föreslår folkpartiet att en särskild debatt anordnas för att klarlägga hur partierna ser på den konstitutionella hanteringen.</textBlock>
  </contentBlock>
  <contentBlock page="0" id="i-aa73d44e6b5df813">
    <textBlock id="i-8c4f7fe87fe0d1cc">Bo Könberg</textBlock>
  </contentBlock>
  <contentBlock page="0" id="i-fe30c5e7250258c6">
    <textBlock id="i-e0fc915fde054710">Talmannen meddelade vidare att på begäran av Kristdemokraternas riksdagsgrupp skulle en aktuell debatt om den psykiatriska vården anordnas måndagen den 6 oktober kl. 14.00 .</textBlock>
    <textBlock id="i-a3063694eddb96fd">Från regeringen skulle socialminister Lars Engqvist delta.</textBlock>
  </contentBlock>
  <contentBlock page="0" id="i-992e6f1f44ca1c81">
    <textBlock id="i-44326c881722f088">Den inkomna skrivelsen hade följande lydelse:</textBlock>
  </contentBlock>
  <contentBlock page="0" id="i-e8c81cd6529f5562">
    <textBlock id="i-ad90453ad6424943">Förnyad begäran om aktuell debatt angående den psykiatriska vården</textBlock>
  </contentBlock>
  <contentBlock page="0" id="i-7f4d895f7fd1b46c">
    <textBlock id="i-92ad067e19e3ea7e">Måndagen den 15 september begärde kristdemokraternas riksdagsgrupp en aktuell debatt om psykiatrin. Begäran avslogs av talmannen. Syftet med aktuell debatt är att riksdagen ska debattera frågor som är aktuella och som diskuteras av många människor i vårt land.</textBlock>
    <textBlock id="i-8b49642651f1b324">Sedan vår begäran om aktuell debatt avslagits har debatten om den psykiatriska vården i Sverige uppmärksammats än mer på grund av aktuella händelser, av reportage i medier och genom ett starkt engagemang av många människor. Bakgrunden är bland annat flera så kallade vansinnesdåd. Men också de besparingar inom den psykiatriska vården som har skett och just nu beslutas om inom landsting och kommuner. Socialdemokratiskt styrda Stockholms läns landsting har alldeles nyligen beslutat spara 30 miljoner kronor inom psykiatrin och att lägga ner två avdelningar för sluten psykiatrisk vård i Jakobsberg. I s-styrda Stockholms stad avvecklas verksamheter som riktas till psykiskt funktionshindrade, för att ta aktuella exempel.</textBlock>
    <textBlock id="i-a26c9602bb4fdcdc">Frågan riksdagen måste debattera är varför inte psykiskt sjuka människor får den vård de behöver och ofta tillåts utgöra en fara för sig själva och andra.</textBlock>
    <textBlock id="i-88a58ef451641035">En av orsakerna är säkerligen organisatoriska systemfel. De senaste decenniernas förändringar inom psykiatrin har inneburit kraftiga reduceringar av antalet vårdplatser. Bara sedan 1985 har drygt 15 000 vårdplatser försvunnit det motsvarar en minskning med cirka 75 procent. Detta har gjorts utan att nya former för vård utvecklats i tillräcklig omfattning. Sjuka patienter skrivs ut innan de är färdigbehandlade till en öppenvård som inte fungerar.</textBlock>
    <textBlock id="i-1f0ff8da6fc617cf">1995 genomfördes en psykiatrireform som skulle förbättra de psykiskt funktionshindrades liv. Kommunerna fick ett mycket stort ansvar för vården och omsorgen av de psykiskt långtidssjuka. Syftet med reformen var rätt men Socialstyrelsen, som fortlöpande utvärderar psykiatrireformen, har konstaterat flera allvarliga brister i den psykiatriska vården.</textBlock>
    <textBlock id="i-d34d96cd8dcdda92">Huvudmännen skyller på varandra beträffande ansvaret för de psykiskt sjuka. Ingen tar ett riktigt ansvar för den enskildes vårdbehov. Psykiskt funktionshindrade har blivit alltmer isolerade, utan daglig sysselsättning. Många svårt psykiskt sjuka personer har farit mycket illa och självmordsfrekvensen har varit hög. Deras misär förstärks ofta av narkotikamissbruk och hemlöshet. Dessa människor måste få ett värdigt liv med samma möjligheter som alla andra i vårt samhälle.</textBlock>
    <textBlock id="i-61ddd3edfa097fd1">Den psykiatriska vården behöver en både organisatorisk och en resursmässig upprustning. Därtill krävs en förutsättningslös diskussion kring den vårdideologi och den metodik som styr dagens psykiatriska vård.</textBlock>
    <textBlock id="i-8ac3c1f527ca821b">Mot bakgrund av ovanstående är det angeläget att riksdagen arrangerar en så kallad aktuell debatt om situationen inom den psykiatriska vården.</textBlock>
  </contentBlock>
  <contentBlock page="0" id="i-665b93449fbe23db">
    <textBlock id="i-952351fabe8c7a16">Stefan Attefall</textBlock>
  </contentBlock>
  <contentBlock page="0" id="i-b7fcfccd214e4b09">
    <textBlock id="i-cb30a52425351eea">7 § Anmälan om fördröjt svar på interpellation</textBlock>
  </contentBlock>
  <contentBlock page="0" id="i-ad9e5ec77aac35f4">
    <textBlock id="i-9ea44b8d912b4f2b">Till riksdagen hade inkommit följande skrivelse:</textBlock>
  </contentBlock>
  <contentBlock page="0" id="i-d96f5e53f620814d">
    <textBlock id="i-8bf9f2220765f833">Interpellation 2003/04:10</textBlock>
  </contentBlock>
  <contentBlock page="0" id="i-49bf6fa95fe7fb1f">
    <textBlock id="i-7ce1ed5a2e2cb4e7">Interpellation 2003/04:10 av Ragnwi Marcelind om rättspsykiatrin</textBlock>
    <textBlock id="i-4076a032793c2eb9">Interpellationen kommer att besvaras den 21 oktober 2003.</textBlock>
    <textBlock id="i-da1e5aecb3990da2">Skälet till dröjsmålet är utlandsresor.</textBlock>
  </contentBlock>
  <contentBlock page="0" id="i-f5336e47868425a3">
    <textBlock id="i-4fc4eaaa78a35d19">Thomas Bodström</textBlock>
  </contentBlock>
  <contentBlock page="0" id="i-33f4fc764ed01bd2">
    <textBlock id="i-8fb5de3186c07f65">8 § Anmälan om inkomna uppteckningar från EU-nämndssammanträde</textBlock>
  </contentBlock>
  <contentBlock page="0" id="i-c2561621f211229a">
    <textBlock id="i-10d8d885871d3653">Talmannen anmälde att uppteckningar från EU-nämndens sammanträde torsdagen den 4 september inkommit.</textBlock>
    <textBlock id="i-079fcafb55b10da0">9 § Hänvisning av ärenden till utskott</textBlock>
  </contentBlock>
  <contentBlock page="0" id="i-e000eba951334c2e">
    <textBlock id="i-f311015865f642d7">Föredrogs och hänvisades</textBlock>
  </contentBlock>
  <contentBlock page="0" id="i-0150900302759c97">
    <textBlock id="i-16087be5b53f3c43">10 § Bordläggning</textBlock>
  </contentBlock>
  <contentBlock page="0" id="i-066ea8301b5af0d7">
    <textBlock id="i-a904b35b7fb1369e">Anmäldes och bordlades</textBlock>
  </contentBlock>
  <contentBlock page="0" id="i-bd2b80f945336776">
    <textBlock id="i-51030f109ebd24b6">11 § Anmälan om frågor för skriftliga svar</textBlock>
  </contentBlock>
  <contentBlock page="0" id="i-077e93d5fd04b47d">
    <textBlock id="i-d8d1c8bb99d216c7">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-0870b443e3303f7f">
    <textBlock id="i-301dbf2edaeeafa3">den 3 oktober</textBlock>
  </contentBlock>
  <contentBlock page="0" id="i-a1bf6637ba25ae1f">
    <textBlock id="i-0489d6a511d89732">Annelie Enochson</textBlock>
  </contentBlock>
  <contentBlock page="0" id="i-84e084dad03a58f8">
    <textBlock id="i-dca66105f49febb9">Gustav Fridolin</textBlock>
  </contentBlock>
  <contentBlock page="0" id="i-51218ec5b40c275f">
    <textBlock id="i-1052e3d16edbd515">Gustav Fridolin</textBlock>
  </contentBlock>
  <contentBlock page="0" id="i-976cf708679349af">
    <textBlock id="i-e02c11da75c71aad">Gustav Fridolin</textBlock>
  </contentBlock>
  <contentBlock page="0" id="i-96d4a2bd7c98fcb0">
    <textBlock id="i-23d45ee7ce9d1392">Frågorna redovisas i bilaga som fogats till riksdagens snabbprotokoll tisdagen den 14 oktober.</textBlock>
    <textBlock id="i-53e99a630ae84515">12 § Kammaren åtskildes kl. 11.04.</textBlock>
  </contentBlock>
  <contentBlock page="0" id="i-33fccd99f559bfba">
    <textBlock id="i-34f7347c172b6915">Förhandlingarna leddes av talmannen.</textBlock>
  </contentBlock>
  <contentBlock page="0" id="i-46cc1d80993f85f1">
    <textBlock id="i-d6b68dea4b52a227">/Monica Gustafson</textBlock>
  </contentBlock>
</protocol>
