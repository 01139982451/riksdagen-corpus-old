<protocol id="prot-199192--46">
  <contentBlock page="0" id="i-e4eca9ad889035e5">
    <textBlock id="i-a5b280c0827e86a5">1 § Justering av protokoll</textBlock>
  </contentBlock>
  <contentBlock page="0" id="i-432ac7a4225ce483">
    <textBlock id="i-1c042955903e9fc2">Justerades protokollen för den 9 och 10 december.</textBlock>
  </contentBlock>
  <contentBlock page="0" id="i-9d103c20711b09f0">
    <textBlock id="i-9aebc6a13aec3375">2 § Svar på interpellation 1991/92:49 om postverket</textBlock>
  </contentBlock>
  <contentBlock page="0" id="i-78e35e9191c8cfb5">
    <textBlock id="i-af82d6c8761c765c">Anf. 1 Kommunikationsminister MATS</textBlock>
    <textBlock id="i-5a7b9397db5c30f5">ODELL (kds):</textBlock>
  </contentBlock>
  <contentBlock page="0" id="i-07f2ef7aabdd4c35">
    <textBlock id="i-99c0f1af16639850">Fru talman! Lennart Fridén har frågat mig vilken strategi kommunikationsdepartementet kommer att arbeta efter för att åtgärder skall kunna vidtas i tid för att motverka för kunderna negativa effekter av postverkets förändringsplaner.</textBlock>
  </contentBlock>
  <contentBlock page="0" id="i-d3f263dbe0c0a8a9">
    <textBlock id="i-325757b626fe02b8">Jag vill inledningsvis understryka att postverkets förändringsplaner beträffande organisation, servicens utformning m.m. är föranledda av en strukturkris i postkontorsnätet. Antalet transaktioner på postkontoren har minskat med</textBlock>
    <textBlock id="i-019e16738cd8a320">30--40 % under 1980-talet på grund av ökad automatisering och ändrade betalningsvanor.</textBlock>
    <textBlock id="i-bcefc66df2edc6ae">Minskningen hittills under 1990-talet har varit 5--</textBlock>
    <textBlock id="i-78909571b50a7713">6 % årligen. Detta har medfört problem för kontorsnätet, då minskade intäkter inte kunnat mötas med minskade kostnader.</textBlock>
  </contentBlock>
  <contentBlock page="0" id="i-c2997226422e93fc">
    <textBlock id="i-f4ea6c6f3e91ff8f">Samtidigt har postverkets marknadssituation förändrats. Konkurrensen inom flertalet av postverkets verksamhetsområden har ökat. Mot denna bakgrund menar jag att det är postverkets skyldighet att anpassa verksamheten och servicens utformning efter dessa nya förutsättningar.</textBlock>
  </contentBlock>
  <contentBlock page="0" id="i-865ebe63975b8b65">
    <textBlock id="i-02aebfe8bcbf5e2c">Låt mig samtidigt framhålla att postverket är ett affärsverk, vars verksamhet styrs med mål som fastställs av riksdag och regering. Postverkets uppdrag är bl.a. att förmedla brev, paket och betalningar över hela landet. Riksdagen har vidare angett att nuvarande servicenivå skall behållas även om formerna härför förändras. Kundanpassning av servicen skall ske varsamt.</textBlock>
  </contentBlock>
  <contentBlock page="0" id="i-73afacadd9fec3a8">
    <textBlock id="i-3c81bb5039c9beb1">Formerna och förutsättningarna för postverkets verksamhet har nyligen setts över i regeringskansliet i enlighet med den tidigare regeringens förslag (prop. 1990/91:87</textBlock>
    <textBlock id="i-9700b952071588ef">näringspolitik för tillväxt). Jag kommer att redvisa min syn på behovet av åtgärder för att stärka postverkets konkurrenskraft för regeringen inför</textBlock>
    <textBlock id="i-0a9721b425a575b1">1992 års budgetproposition.</textBlock>
  </contentBlock>
  <contentBlock page="0" id="i-7d615a15e440b346">
    <textBlock id="i-693ed2546ae9dfb6">Anf. 2 LENNART FRIDÉN (m):</textBlock>
  </contentBlock>
  <contentBlock page="0" id="i-e9803cfd7cf50fac">
    <textBlock id="i-b1c6296241b0a19c">Fru talman! Jag får tacka statsrådet för svaret på min interpellation. Samtidigt måste jag avslöja att jag kände mig som den lille förväntansfulle gossen, som då tomtens sista klapp utdelats inte kunde hålla tillbaka sin reaktion och lät undslippa sig: ''Var det allt?''</textBlock>
  </contentBlock>
  <contentBlock page="0" id="i-0c9e68eca4b382a5">
    <textBlock id="i-5b06331ca1eb4607">Jag känner igen siffrorna från postverket. Jag ifrågasätter inte heller ett stort rationaliseringsbehov. Det jag med min interpellation främst vill lyfta fram är frågan som berör tillvägagångssättet vid nedläggningar av poststationer.</textBlock>
  </contentBlock>
  <contentBlock page="0" id="i-4e9c08419f0a1712">
    <textBlock id="i-8ba20f8d3ba2ec26">Dessutom är det så att en del nedläggningar av många upplevs som självförvållade. Genom ändringar i öppethållande omöjliggörs för kunderna att använda sig av kontoret. Den därpå följande nedgången tas sedan till intäkt för en nedläggning. Det är på samma sätt som när en av statsrådets f.d. kolleger vid en uppvaktning av posten sade: ''Det påminner om SJs taktik med tidtabellerna under 60-talet.'' De som drabbas och som är beroende är de äldre, de icke bilburna.</textBlock>
  </contentBlock>
  <contentBlock page="0" id="i-1564eefbcbf9675e">
    <textBlock id="i-88ae3d1495e2f76e">Som jag påpekat i interpellationen är det ju också ofta så att olika institutioner på mindre orter stöttar varandra genom närhet. Det gäller även separat belägna stadsdelar på större orter.</textBlock>
  </contentBlock>
  <contentBlock page="0" id="i-4f944d9c79f789cd">
    <textBlock id="i-de37b06118bac1bd">Vid en nedläggning av ett antal kontor som gjordes för snart två år sedan, bl.a. här i Stockholm och i</textBlock>
    <textBlock id="i-aff368cc6d0610d1">Göteborg, blev jag i tillfälle att följa utvecklingen.</textBlock>
    <textBlock id="i-4d751d4fb6c4604a">Ett fall var följande.</textBlock>
  </contentBlock>
  <contentBlock page="0" id="i-d8b4b4dd9edacaad">
    <textBlock id="i-555ee910c4733f9f">Posten stängdes, och -- om den lilla lustigheten tillåts -- som ett brev på posten lades tobaks- och servicebutiken ned mindre än en och en halv månad efteråt, skobutiken ytterligare ett par månader därefter samtidigt med en annan, mindre serviceinrättning. Den lokala speceributiken som finns kvar går på knä -- beroende för sin existens bara av de i området boende många pensionärerna, som inte kan ta sig till annan service. Kunderna hänvisas till ett annat kontor, 2--3 kilometer bort, i ett område känt för sin redan dåliga trafikmiljö och med kronisk brist på parkeringsplatser.</textBlock>
    <textBlock id="i-428bac2c007a5309">Hemtjänstassistenternas tid går nu i större utsträckning åt till postresor för de gamla, i den mån dessa senare inte ökat sitt nyttjande av taxifärdtjänst, eftersom det inte finns någon hållplats för kollektivtrafik i närheten av posten.</textBlock>
  </contentBlock>
  <contentBlock page="0" id="i-971a919639000339">
    <textBlock id="i-9ae58d5b0ee8fc7a">Det är den typen av effekter man kan få och har fått på flera ställen.</textBlock>
  </contentBlock>
  <contentBlock page="0" id="i-04c0ab7ecc7de573">
    <textBlock id="i-795a4a7f5da8e84c">Om det nu är så, som statsrådet påpekar, att posten främst skall se till det företagsekonomiska, måste vi som samtidigt är representanter för kunderna, som ju också är ägarna, göra den samhällsekonomiska bedömningen och fatta beslut därefter.</textBlock>
  </contentBlock>
  <contentBlock page="0" id="i-dcee69f9599be809">
    <textBlock id="i-950ed21e6b3fa993">Både vid tidigare ändringar och de nu aktuella upplever jag att man varit låst vid organisationstänkande i stället för funktionstänkande inom posten. Det framgår också med all tydlighet i intervjun med generaldirektören i det senaste numret av Headhunter. Och det var samma intryck jag fick vid både brevväxling, personligt samtal och TV-debatt förra året med honom och några av hans närmaste medarbetare.</textBlock>
    <textBlock id="i-0d6a8a55e91d1ddc">Dessutom lägger man fram det som kallas förslag till ändringar, men som i realiteten är fattade beslut. Det var också något som vi fick klart för oss vid de kontakter vi hade från Göteborgs kommunledning för snart två år sedan med posten.</textBlock>
  </contentBlock>
  <contentBlock page="0" id="i-40894d5acec97de4">
    <textBlock id="i-9a249e3e3bc8eec4">Statsrådet fick, såvitt jag förstår, i torsdags eller fredags för sig redovisat postens nya förslag. Enligt knapphändiga referat i massmedia synes det som man nu har kommit fram till det som jag -- och säkert många fler -- har föreslagit, nämligen att man genom entreprenadförfarande skall kunna lägga ned postkontoren men ändå behålla servicen. Det är viktigt att man därvid ser till att ha dessa ersättningsmöjligheter väl förberedda innan man lägger ned kontoren.</textBlock>
  </contentBlock>
  <contentBlock page="0" id="i-105937455f65b479">
    <textBlock id="i-7dd68b878e7c4685">Posten är, som jag har skrivit, en mycket viktig infrastrukturell faktor och kan därför inte bara behandlas som ett företag vilket som helst. Jag tycker för egen del att posten sköts på det hela taget bra, men jag kan konstatera att man under senare år tappat förtroende hos många människor. Det är svårt för den enskilde att förstå vitsen med att dra in ett postkontor som ger några tiotusen i underskott vissa år och samtidigt lägger ned miljonbelopp på en annons- och affischkampanj, som gjordes 1990, där man talar om att posten levererar brev -- det har svenskarna känt till sedan 1636. Riksdagens revisorer konstaterade förra året att posten behövde stramare tyglar och att t.o.m. regeringen saknade insyn i stora delar av verkets affärer.</textBlock>
  </contentBlock>
  <contentBlock page="0" id="i-24bb0d938325b420">
    <textBlock id="i-74541d7222162d00">Jag skulle med en följdfråga vilja veta: Är det någon bättring på gång därvidlag?</textBlock>
  </contentBlock>
  <contentBlock page="0" id="i-dc6d1b2f1ab29c23">
    <textBlock id="i-f87724109742a610">Anf. 3 Kommunikationsminister MATS</textBlock>
    <textBlock id="i-42636064581ec6e5">ODELL (kds):</textBlock>
  </contentBlock>
  <contentBlock page="0" id="i-c2cee37ddc13994d">
    <textBlock id="i-469f1c4fcb5a9e2c">Fru talman! Jag kan börja med att säga till Lennart</textBlock>
    <textBlock id="i-9dd38894cce81e22">Fridén att jag tror att det är en bättring på gång. Där skall vi hålla i minnet att en utveckling som betyder väldigt mycket är den ökade affärsmässigheten, genom att postverket, liksom andra affärsverk som har förvaltat gamla s.k. naturliga monopol, möter konkurrens. Det här är en utveckling som leder till en ökad kundanpassning. Man kommer att bli mera lyhörd för vad kunderna tycker, helt enkelt därför att andra också kommer in i verksamheten.</textBlock>
  </contentBlock>
  <contentBlock page="0" id="i-e5deb42b7bbdda12">
    <textBlock id="i-60adeb8edd67ebb9">Lennart Fridén frågar om det skall bli någon bättring. Jag kan berätta att postens koncernstyrelse redan i juni 1990 beslöt att se över hela detta gigantiska postkontorsnät. Skälet var de minskade transaktionsvolymerna. Utredningen, som presenterades häromdagen, kom fram till att man skall genomföra en hel del förändringar, precis i enlighet med det som Lennart Fridén är inne på här, nämligen att i ökad utsträckning ta entreprenader i anspråk, att samarbeta med banker och med dagligvaruhandeln.</textBlock>
  </contentBlock>
  <contentBlock page="0" id="i-3dfa0f8dcc63d8b9">
    <textBlock id="i-9cee3fb7f3e82166">Den här utvecklingen innebär att posten totalt sett kommer att ha lika många serviceställen som tidigare, men genom att man omstrukturerar nätet möter man den här minskningen av transaktioner.</textBlock>
    <textBlock id="i-8c8a2633b126d678">Man kommer att ha kvar krav på kvalitet, sekretess och säkerhet, och man kommer att utbilda personal som skall sköta posttjänsterna i postens regi. På detta sätt utvecklar man i stället för att avveckla, och då bidrar posten både till att det blir postservice och till att annan kommersiell service kan behållas.</textBlock>
  </contentBlock>
  <contentBlock page="0" id="i-0dd946104bc421aa">
    <textBlock id="i-ef3750808d31ec97">Lennart Fridén var inne på att det till slut bara är den lokala servicebutiken eller lanthandeln som är kvar. Syftet och metoden som postverket kommer att använda sig av är att staga upp också lanthandlaren, så att han kan bli entreprenör åt posten och på så vis behålla service i de glesare delarna av landet.</textBlock>
  </contentBlock>
  <contentBlock page="0" id="i-556e8e81b7be707c">
    <textBlock id="i-a016d53ac936ab20">Om vi tittar litet mera konkret på vad detta innebär, ser vi att det på de större orterna finns ungefär 700</textBlock>
    <textBlock id="i-496e5432fd609b3e">postkontor. Målsättningen är att det 1995 skall finnas kvar 450 postkontor, men de skall dessutom kompletteras med 200 s.k. närpostkontor, som har denna typ av samverkan med någon bank eller butik. På de medelstora orterna kommer de 500</textBlock>
    <textBlock id="i-70e6949f07072490">postkontorern i stort sett att finnas kvar.</textBlock>
  </contentBlock>
  <contentBlock page="0" id="i-153562e84daedd10">
    <textBlock id="i-bd568c35b1a44050">På de mindre orterna, där det i dag finns 700</textBlock>
    <textBlock id="i-cf0a02598d38db90">postkontor, kommer det att finnas kvar 300 som drivs bl.a. i samverkan med banker. 350 postkontor på mindre orter kommer att leva vidare i samverkan med butiker av olika slag.</textBlock>
  </contentBlock>
  <contentBlock page="0" id="i-c84d021c5617d087">
    <textBlock id="i-64ac17fb291dad2b">Slutligen finns det 2 750 lantbrevbärarlinjer, som är mycket populära. Här räknar postverket med att det skall ske en utveckling så att det år 1995 finns</textBlock>
    <textBlock id="i-d86fd3a437ba6cfd">2 800 lantbrevbärarlinjer.</textBlock>
  </contentBlock>
  <contentBlock page="0" id="i-eb36769b11899a61">
    <textBlock id="i-b50c57784eb52088">Sammanfattningsvis, fru talman, tycker jag att</textBlock>
    <textBlock id="i-18bcb2e2ab53375d">Lennart Fridén kan se tiden an med viss tillförsikt och optimism, om utvecklingen i enlighet med utredningen Nät 92, kan förverkligas.</textBlock>
  </contentBlock>
  <contentBlock page="0" id="i-50f27511dd452112">
    <textBlock id="i-60c180d7ef3b2b48">Anf. 4 LENNART FRIDÉN (m):</textBlock>
  </contentBlock>
  <contentBlock page="0" id="i-7e332a10bf9a4fe0">
    <textBlock id="i-bb5ddd60fac18820">Fru talman! Jag kan hålla med Mats Odell om att det här låter bra. Jag är bara förvånad över att man inte har reagerat på alla de signaler som posten tidigare har avgivit. Jag har själv en del både praktiska och, dess värre, negativa erfarenheter från den tid då jag följde de frågor som var aktuella för några år sedan.</textBlock>
  </contentBlock>
  <contentBlock page="0" id="i-f090fed4858827dd">
    <textBlock id="i-b53641cc8fdedf63">År 1988 tillsattes en liten utredning av riksdagen, där det i direktiven heter angående posten och televerket: De skall drivas effektivt och täcka sina kostnader och de flesta investeringar med egna intäkter. Samtidigt är de skyldiga att ta regionalpolitiska och sociala hänsyn genom att erbjuda tjänster som inte ger intäkter och täcker kostnaderna. -- Vi får verkligen hoppas att man nu lever upp till det.</textBlock>
  </contentBlock>
  <contentBlock page="0" id="i-e7153644acdd2dd8">
    <textBlock id="i-85e35e11e7d4413d">När det gäller frågan om lantbrevbärarlinjerna kan vi konstatera att man, om man skall kunna utnyttja lantbrevbäraren, måste vara hemma när han kommer. Det är alltså en ganska begränsad grupp människor bosatta på landsbygden som kan utnyttja lantbrevbärarens tjänster. Det kan vara ganska svårt att ändra sitt dagsprogram eller sin dygnsrytm efter postens ankomst.</textBlock>
  </contentBlock>
  <contentBlock page="0" id="i-205735fc0907f993">
    <textBlock id="i-75ba3bd83111e16a">I samband med att posten har lagt ned ett antal kontor har man i efterhand diskuterat vilken service man skulle kunna erbjuda. Det är inte så det skall gå till, utan det bör finnas ett väl utarbetat förslag till det före nedläggningen.</textBlock>
  </contentBlock>
  <contentBlock page="0" id="i-7047172d6bf3ae6d">
    <textBlock id="i-255d129d53dc112d">Posten har, som jag också tidigare påpekade, vid ett antal tillfällen först haft sommarstängt några månader och sedan öppnat posten och haft öppet bara en och annan eftermiddag eller en och annan förmiddag. Därefter har man visat på att postkontoret i fråga inte gått särskilt bra. Det är klart att kunderna har tröttnat på det. De flesta av oss är i dag bilburna och har ändå inte några större problem -- i synnerhet inte vi som bor i tätorter, men säkert inte heller många på landsbygden -- att ta sig till annan service. Men sedan finns det då de som inte kan det och för vilka posten har så oerhörd stor betydelse. Det är gubevars inte bara privatpersoner, utan det finns också en hel del småföretag -- dem skall vi slå vakt om -- ute i glesbygden som faktiskt har fått stora problem genom att de inte fått den service från posten som de varit vana vid.</textBlock>
  </contentBlock>
  <contentBlock page="0" id="i-afabf8e2a67732ce">
    <textBlock id="i-c099988265f47dfe">Avslutningsvis vill jag säga att jag tycker att det är beklagligt att det förslag som förra året förelåg till samarbete mellan sparbanken och posten inte kunde bli verklighet. På många av de små orterna lägger i dag både posten och sparbanken ned verksamheten. Det hade varit bra om de hade kunnat stötta varandra på det sätt som är meningen genom de nu framlagda planerna.</textBlock>
  </contentBlock>
  <contentBlock page="0" id="i-ec40c853d603c106">
    <textBlock id="i-36184bd30ffe4feb">Anf. 5 Kommunikationsminister MATS</textBlock>
    <textBlock id="i-4f1b7d48dd6aa159">ODELL (kds):</textBlock>
  </contentBlock>
  <contentBlock page="0" id="i-3ecfd354a3a936b5">
    <textBlock id="i-1f72ec82ee114947">Fru talman! Lennart Fridén och jag kan naturligtvis beklaga att det inte har hänt någonting tidigare, men jag tror ändå att vi kan förenas i en positiv känsla av att vi nu har fått en regering som tar tag i de här problemen. Om vi skall vara riktigt ärliga har detta initierats av postens koncernstyrelse, som faktiskt tillsattes under den förra regeringens tid.</textBlock>
  </contentBlock>
  <contentBlock page="0" id="i-f879d7a294bc7134">
    <textBlock id="i-6ca621d69ef4779a">Man har inte reagerat, säger Lennart Fridén. Det som nu är på gång är ju också en bolagisering av posten. Tanken är att man skall åstadkomma en situation som gör det möjligt att sätta en prislapp på de regionalpolitiska tjänsterna. Redan i dag kan vi konstatera att det kommer att handla om ungefär</textBlock>
    <textBlock id="i-c605792c03250c43">300 miljoner. Det är viktigt att notera att det finns en beslutsamhet att se till att det fungerar ute i glesbygderna. Jag vill inte säga emot Lennart</textBlock>
    <textBlock id="i-0992cf316adb273d">Fridéns påståenden om att det på olika håll och kanter har funnits en sådan nedläggningsstrategi som han berättade om. Men den nya planen,</textBlock>
    <textBlock id="i-1b8581dc328308b2">Nät 92, indikerar ändå en offensiv vilja att vara marknadsanpassad och kundorienterad. Jag tycker att vi trots allt skall känna oss glada över det.</textBlock>
  </contentBlock>
  <contentBlock page="0" id="i-8a5fde87b0bfcaee">
    <textBlock id="i-c48a51251b0c3f76">Sedan sade Lennart Fridén att det inte är säkert att folk är hemma när lantbrevbäraren kommer. Det är naturligtvis någonting som vi som politiker och aktiva i postverket har mycket svårt att reglera.</textBlock>
    <textBlock id="i-6b125419f5036699">Men jag tror att det trots allt finns möjligheter att posten och lantbrevbärarna kan anpassa sig i de här avseendena. Inte minst om man mer och mer kommer in i en entreprenadverksamhet på de här linjerna tror jag att det kommer att finnas mycket starka incitament för att det skall kunna bli affärer när lantbrevbäraren kommer ut till de olika kunderna.</textBlock>
  </contentBlock>
  <contentBlock page="0" id="i-175c2c57fb3f4eba">
    <textBlock id="i-65fc3c44ca584bcd">Anf. 6 LENNART FRIDÉN (m):</textBlock>
  </contentBlock>
  <contentBlock page="0" id="i-19dedc8791380465">
    <textBlock id="i-20bed1edfabc73a5">Fru talman! Jag tror säkert att vi ligger varandra nära i åsikterna, Mats Odell. Men det var ytterligare en liten fråga som jag tog upp i min interpellation och som jag gärna skulle vilja ha en kommentar till.</textBlock>
  </contentBlock>
  <contentBlock page="0" id="i-20288b723d3c16fe">
    <textBlock id="i-adad9427a96ee138">När man i dag skall lägga en plan över ett nyexploaterat område i en kommun skall man vända sig till alla möjliga typer av kommande förmodade intressenter -- det kan vara televerket, det kan vara kommunikationsföretag av annat slag, det kan vara posten, det kan vara de stora huvudorganisationerna för våra butikskedjor, osv.</textBlock>
    <textBlock id="i-64ac7a3c21a65a55">Då föreligger alltså en skyldighet från kommunernas sida att ta de kontakterna i planarbetet. Men om någon av dessa mycket viktiga institutioner plötsligt beslutar sig för att lägga ned -- när det gäller posten händer det då och då -- föreligger inte samma skyldighet att ta kontakt och tala om att servicen nu försvinner. Man kan då fråga sig: Vore det inte vettigt att genomföra en bestämmelse enligt vilken det föreligger åtminstone en anmälningsplikt, kontaktplikt eller liknande när man skall förändra servicen när det gäller sådana basfunktioner som har med infrastrukturen att göra?</textBlock>
  </contentBlock>
  <contentBlock page="0" id="i-51137b106f298093">
    <textBlock id="i-ed31e26c653907d9">Anf. 7 Kommunikationsminister MATS</textBlock>
    <textBlock id="i-a6f1ad9786c67c1a">ODELL (kds):</textBlock>
  </contentBlock>
  <contentBlock page="0" id="i-be57b875cf6537d2">
    <textBlock id="i-9c7ea4115e38578d">Fru talman! Lennart Fridén har såvitt jag förstår varit med och fattat beslut om att posten skall åläggas att bedriva verksamheten på ett sådant sätt att den blir lönsam. Om vi inrättar ett nytt planinstitut där kommunen i något slags planprocess skulle kunna ålägga t.ex. posten att bedriva en verksamhet som är direkt olönsam måste till detta också knytas någon typ av betalningsinstrument. Jag tror ärligt talat att det är en ganska komplicerad process.</textBlock>
  </contentBlock>
  <contentBlock page="0" id="i-6624cf7de86a5329">
    <textBlock id="i-10f81432bd1e1b7e">Men jag vill gärna återknyta till utredningen. Den innebär i praktiken ingen minskning av postens service i det här avseendet. Den innebär en utökning av servicen i och med att den också ger underlag för lanthandel och annan handel som annars också skulle kunna svepas med. Det är faktiskt inte bara posten som har haft problem.</textBlock>
  </contentBlock>
  <contentBlock page="0" id="i-8c6b3964b7164d38">
    <textBlock id="i-3f53449532fe4eab">Låt mig, fru talman, för Lennart Fridén berätta att det 1960 fanns 23 000 livsmedelsbutiker i Sverige. I</textBlock>
    <textBlock id="i-60c6bceb0efa18c5">början av 1990-talet är det kvar knappt 8 000. Det försiggår alltså en oerhörd snabb förändringsprocess på alla områden. Jag tror att den plan som postverket nu har tagit fram ändå överensstämmer med kravet att ge en rikstäckande och daglig service åt svenska folket när det gäller posten.</textBlock>
  </contentBlock>
  <contentBlock page="0" id="i-ae8f38364343bd2c">
    <textBlock id="i-c69672c8068ed462">Överläggningen var härmed avslutad.</textBlock>
  </contentBlock>
  <contentBlock page="0" id="i-0cdf4d21bee2c08e">
    <textBlock id="i-c4cc14ca76025216">3 § Förnyad bordläggning</textBlock>
  </contentBlock>
  <contentBlock page="0" id="i-e3df109cec886ec7">
    <textBlock id="i-ff37776f135231f7">Föredrogs men bordlades åter</textBlock>
  </contentBlock>
  <contentBlock page="0" id="i-88253f5796f2e252">
    <textBlock id="i-0ed296bc6d67fa8f">Lagutskottets betänkande 1991/92:LU14</textBlock>
  </contentBlock>
  <contentBlock page="0" id="i-dbbdcab127969f15">
    <textBlock id="i-4b0da92a2362a575">Försvarsutskottets betänkanden 1991/92:FöU5 och</textBlock>
    <textBlock id="i-cd5f76974e30d91c">FöU6</textBlock>
  </contentBlock>
  <contentBlock page="0" id="i-b7d59adb167dbe30">
    <textBlock id="i-2a0c59af4b82fe8f">Socialförsäkringsutskottets betänkande</textBlock>
    <textBlock id="i-ee9dfe531f700819">1991/92:SfU5</textBlock>
  </contentBlock>
  <contentBlock page="0" id="i-210f4c5a134d5970">
    <textBlock id="i-570b39868ac5405d">Socialutskottets betänkanden 1991/92:SoU9,</textBlock>
    <textBlock id="i-cde8ca57bb4813fa">SoU10, SoU11 och SoU12</textBlock>
  </contentBlock>
  <contentBlock page="0" id="i-ea4b95539545cb96">
    <textBlock id="i-e2c13d7cdd71917e">Kulturutskottets betänkande 1991/92:KrU9</textBlock>
  </contentBlock>
  <contentBlock page="0" id="i-346ad67de1e123aa">
    <textBlock id="i-3c320cb0f2740cfe">Utbildningsutskottets betänkande 1991/92:UbU7</textBlock>
  </contentBlock>
  <contentBlock page="0" id="i-a15afe8c34c38e1f">
    <textBlock id="i-235c2c25de71af18">Trafikutskottets betänkanden 1991/92:TU5 och</textBlock>
    <textBlock id="i-4e17ed5e55d07476">TU6</textBlock>
  </contentBlock>
  <contentBlock page="0" id="i-28c9a08957d40177">
    <textBlock id="i-60264294593da981">Näringsutskottets betänkande 1991/92:NU9</textBlock>
  </contentBlock>
  <contentBlock page="0" id="i-f14f9e7735e69bf5">
    <textBlock id="i-173adf5be3fcbf2c">Arbetsmarknadsutskottets betänkande</textBlock>
    <textBlock id="i-0b900d0068440518">1991/92:AU4</textBlock>
  </contentBlock>
  <contentBlock page="0" id="i-47b7b0b7fdce381a">
    <textBlock id="i-829f71c2972baebf">Bostadsutskottets betänkanden 1991/92:BoU7,</textBlock>
    <textBlock id="i-ae1b9b9d05b48028">BoU8, och BoU9</textBlock>
  </contentBlock>
  <contentBlock page="0" id="i-4cf4e5c0a8600dcd">
    <textBlock id="i-510d8598974f3a34">4 § Bordläggning</textBlock>
  </contentBlock>
  <contentBlock page="0" id="i-a69e1584dbe85df6">
    <textBlock id="i-511c9a62f27f105e">Anmäldes och bordlades</textBlock>
  </contentBlock>
  <contentBlock page="0" id="i-752a254f3fca4936">
    <textBlock id="i-e12f6933f3416608">Proposition</textBlock>
  </contentBlock>
  <contentBlock page="0" id="i-d32131dadf58f940">
    <textBlock id="i-995cfbc3807af667">1991/92:76 Vissa förändringar av myndighetsstrukturen inom högskole- och studiestödsområdena, m.m.</textBlock>
  </contentBlock>
  <contentBlock page="0" id="i-d8b2e812eb817b2f">
    <textBlock id="i-33402bea4125d0b1">Konstitutionsutskottets betänkande</textBlock>
  </contentBlock>
  <contentBlock page="0" id="i-da7926a76c0c7912">
    <textBlock id="i-a13fe86773fbd059">1991/92:KU19 Förslag till ny lagstiftning för kabelsändningar m.m.</textBlock>
  </contentBlock>
  <contentBlock page="0" id="i-d09fda379d8c3c7d">
    <textBlock id="i-b2afc9d7299a83dc">Finansutskottets betänkanden</textBlock>
  </contentBlock>
  <contentBlock page="0" id="i-89091e85ca374108">
    <textBlock id="i-470d9cfa28091347">1991/92:FiU6 Tilläggsbudget I inom finansdepartementets område</textBlock>
  </contentBlock>
  <contentBlock page="0" id="i-4b4dcd928df29ab7">
    <textBlock id="i-a78a1c75700c0f96">1991/92:FiU7 Tilläggsbudget I inom civildepartementetsområde</textBlock>
  </contentBlock>
  <contentBlock page="0" id="i-91b9d72181769e7d">
    <textBlock id="i-81216f431244c3f9">1991/92:FiU8 Den statliga fastighetsförvaltningen och ombildningen av byggnadsstyrelsen, m.m.</textBlock>
  </contentBlock>
  <contentBlock page="0" id="i-7e251916f371f604">
    <textBlock id="i-b556d713f3db4db4">1991/92:FiU9 Avveckling av löntagarfonderna</textBlock>
  </contentBlock>
  <contentBlock page="0" id="i-762855931c277e2e">
    <textBlock id="i-847baa9a4b16c6dc">Skatteutskottets betänkanden</textBlock>
  </contentBlock>
  <contentBlock page="0" id="i-3a4d237365ea99af">
    <textBlock id="i-e4c6859f74e4fc03">1991/92:SkU6 Skatt på etanol, m.m.</textBlock>
  </contentBlock>
  <contentBlock page="0" id="i-cb5e9993d0f847ff">
    <textBlock id="i-ed8bdbc28df8fb5b">1991/92:SkU7 Skattetillägg</textBlock>
  </contentBlock>
  <contentBlock page="0" id="i-fd2eebeab28e4b2b">
    <textBlock id="i-6fe92b0363c8db33">1991/92:SkU9 Reavinster på bostadsrätter</textBlock>
  </contentBlock>
  <contentBlock page="0" id="i-a4f32b45587c0f34">
    <textBlock id="i-30c2281b9938d42c">1991/92:SkU11 Dubbelbeskattningsavtal mellan</textBlock>
    <textBlock id="i-61a0ff50b3c3b25c">Sverige och Singapore och mellan Sverige och</textBlock>
    <textBlock id="i-39e84fe550b20508">Republiken Korea</textBlock>
  </contentBlock>
  <contentBlock page="0" id="i-0adfd06203111288">
    <textBlock id="i-ddc5591ee63733b0">1991/92:SkU12 Dubbelbeskattningsavtal mellan</textBlock>
    <textBlock id="i-035b65d952b90e9b">Sverige och Nederländerna</textBlock>
  </contentBlock>
  <contentBlock page="0" id="i-b3c050144a4ab367">
    <textBlock id="i-d55116c282e0a254">Trafikutskottets betänkande</textBlock>
  </contentBlock>
  <contentBlock page="0" id="i-6f67821ba7fa31e9">
    <textBlock id="i-463e566c831b1471">1991/92:TU4 Godkännande av ett avtal mellan</textBlock>
    <textBlock id="i-08745a854c900918">Sverige, Norge och EEG om civil luftfart, m.m.</textBlock>
  </contentBlock>
  <contentBlock page="0" id="i-1620179b4d163ff8">
    <textBlock id="i-c2de610a63981160">Jordbruksutskottets betänkande</textBlock>
  </contentBlock>
  <contentBlock page="0" id="i-8bb3490d33984e49">
    <textBlock id="i-97d9d4cfde648005">1991/92:JoU8 Ändrad instansordning enligt bilavgaslagen</textBlock>
  </contentBlock>
  <contentBlock page="0" id="i-3997243b66ada409">
    <textBlock id="i-0deb7e4c0e59b3de">Näringsutskottets betänkanden</textBlock>
  </contentBlock>
  <contentBlock page="0" id="i-747c64f514e818e6">
    <textBlock id="i-c4d40c3896a831a5">1991/92:NU10 Privatisering av statlig ägda företag, m.m.</textBlock>
  </contentBlock>
  <contentBlock page="0" id="i-255a41185722a374">
    <textBlock id="i-242134cb68dfa612">1991/92:NU14 Ny småföretagspolitik, m.m.</textBlock>
  </contentBlock>
  <contentBlock page="0" id="i-5e9494490e23bba0">
    <textBlock id="i-4582a0233d729eb3">1991/92:NU15 Upphävande av regler om utländska företagsförvärv m.m.</textBlock>
  </contentBlock>
  <contentBlock page="0" id="i-7ddf28d361a4e33b">
    <textBlock id="i-7fda632fd804d7aa">5 § Kammaren åtskildes kl. 12.19.</textBlock>
  </contentBlock>
  <contentBlock page="0" id="i-6460d3c0e090a38c">
    <textBlock id="i-76bdbde61a9fb1e4">Förhandlingarna leddes av talmannen.</textBlock>
  </contentBlock>
</protocol>
