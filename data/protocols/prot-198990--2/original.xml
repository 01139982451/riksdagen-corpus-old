<protocol id="prot-198990--2">
  <contentBlock page="0" ix="0">
    <textBlock ix="0">Riksdagens protokoll a 1989/90:2 es</textBlock>
  </contentBlock>
  <contentBlock page="0" ix="1">
    <textBlock ix="0">Tisdagen den 3 oktober Protokoll 1989/90:2</textBlock>
  </contentBlock>
  <contentBlock page="0" ix="2">
    <textBlock ix="0">KI. 14.00-15.01</textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">Efter gudstjänst i Storkyrkan, där predikan hölls av teol. dr Eskil Franck, öppnades riksmötet i kammarens plenisal enligt det program som i bilaga fogats till detta protokoll.</textBlock>
  </contentBlock>
  <contentBlock page="0" ix="5">
    <textBlock ix="0">18 Svensk lyrik</textBlock>
  </contentBlock>
  <contentBlock page="0" ix="6">
    <textBlock ix="0">Skådespelarna Anita Björk och Jan-Olof Strandberg från Kungl. Dramatiska Teatern läste följande dikter av Gunnar Ekelöf:</textBlock>
  </contentBlock>
  <contentBlock page="0" ix="7">
    <textBlock ix="0">Eufori</textBlock>
  </contentBlock>
  <contentBlock page="0" ix="8">
    <textBlock ix="0">Du sitter i trädgården ensam med anteckningsboken, en smörgås, pluntan och pipan.</textBlock>
    <textBlock ix="1">Det är natt men så lugnt att ljuset brinner utan att fladdra,</textBlock>
    <textBlock ix="2">sprider ett återsken över bordet av skrovliga plankor</textBlock>
    <textBlock ix="3">och glänser i flaska och glas.</textBlock>
  </contentBlock>
  <contentBlock page="0" ix="9">
    <textBlock ix="0">Du tar dig en klunk, en bit, du stoppar och tänder din pipa.</textBlock>
    <textBlock ix="1">Du skriver en rad eller två och tar dig en paus och begrundar</textBlock>
    <textBlock ix="2">strimman av aftonrodnad som skrider mot morgonrodnad,</textBlock>
    <textBlock ix="3">havet av hundlokor, skummande grönvitt i sommarnattsdunklet,</textBlock>
    <textBlock ix="4">inte en fjäril kring ljuset men körer av myggor i eken,</textBlock>
    <textBlock ix="5">löven så stilla mot himlen. . . Och aspen som prasslar i stiltjen:</textBlock>
    <textBlock ix="6">Hela naturen stark av kärlek och död omkring dig.</textBlock>
  </contentBlock>
  <contentBlock page="0" ix="10">
    <textBlock ix="0">Som vore det sista kvällen före en lång, lång resa:</textBlock>
    <textBlock ix="1">Man har biljetten i fickan och äntligen allting packat. Och man kan sitta och känna de fjärran ländernas närhet, känna hur allt är i allt, på en gång sitt slut och sin början, känna att här och nu är både ens avfärd och hemkomst, känna hur död och liv är starka som vin inom en!</textBlock>
  </contentBlock>
  <contentBlock page="0" ix="11">
    <textBlock ix="0">Ja, vara ett med natten, ett med mig själv, med ljusets låga 25</textBlock>
  </contentBlock>
  <contentBlock page="1" ix="0">
    <textBlock ix="0">Prot. 1989/90:2</textBlock>
  </contentBlock>
  <contentBlock page="1" ix="1">
    <textBlock ix="0">3 oktober 1989</textBlock>
  </contentBlock>
  <contentBlock page="1" ix="2">
    <textBlock ix="0">26</textBlock>
  </contentBlock>
  <contentBlock page="1" ix="3">
    <textBlock ix="0">som ser mig i ögonen stilla, outgrundligt och stilla,</textBlock>
    <textBlock ix="1">ett med aspen som darrar och viskar,</textBlock>
    <textBlock ix="2">ett med blommornas flockar som lutar sig ut ur dunklet och lyssnar</textBlock>
    <textBlock ix="3">till något jag hade på tungan att säga men aldrig fick utsagt,</textBlock>
    <textBlock ix="4">något jag inte ville förråda ens om jag kunde.</textBlock>
    <textBlock ix="5">Och att det porlar inom mig av renaste lycka!</textBlock>
  </contentBlock>
  <contentBlock page="1" ix="4">
    <textBlock ix="0">Och lågan stiger. . . Det är som om blommorna trängde sig närmre,</textBlock>
    <textBlock ix="1">närmre och närmre ljuset i skimrande regnbågspunkter.</textBlock>
    <textBlock ix="2">Aspen skälver och spelar, aftonrodnaden skrider</textBlock>
    <textBlock ix="3">och allt som var outsägligt och fjärran är outsägligt och nära.</textBlock>
  </contentBlock>
  <contentBlock page="1" ix="5">
    <textBlock ix="0">Jag sjunger om det enda som försonar, det enda praktiska, för alla lika.</textBlock>
  </contentBlock>
  <contentBlock page="1" ix="6">
    <textBlock ix="0">En verklighet (drömd)</textBlock>
  </contentBlock>
  <contentBlock page="1" ix="7">
    <textBlock ix="0">Jag tror inte på ett liv efter detta</textBlock>
    <textBlock ix="1">Jag tror på detta liv</textBlock>
    <textBlock ix="2">Och nu, när saven slutat stiga och jag har hunnit till sensommarn, min årstid, minns jag</textBlock>
    <textBlock ix="3">hur ångestfullt jag förr tyckte syrsorna filade, tycker så inte längre.</textBlock>
  </contentBlock>
  <contentBlock page="1" ix="8">
    <textBlock ix="0">Det är redan skumt</textBlock>
    <textBlock ix="1">och åkervägens smala rödskiftande band försvinner in i dungar, löper ut ur dungar: Om varje vägkrök ett mysterium</textBlock>
    <textBlock ix="2">av färgernas och ljusets egenliv</textBlock>
    <textBlock ix="3">Det är skönt att gå</textBlock>
    <textBlock ix="4">En gammal gärdsgård är också med</textBlock>
    <textBlock ix="5">Det är den stund då stenarna tänker som bäst Det är den stund då denna stora varelse andas och doftar. Vilka färger i skymningen! Trädorna lila, stenar i tankfullt skiftande blått och lövskogen så rik på skiftningar</textBlock>
    <textBlock ix="6">som vore den sitt eget sus!</textBlock>
    <textBlock ix="7">Ett gult löv är ännu en dyrbarhet</textBlock>
    <textBlock ix="8">På ena sidan vägen sädesfält</textBlock>
    <textBlock ix="9">och på den andra sidan barrskog</textBlock>
  </contentBlock>
  <contentBlock page="2" ix="0">
    <textBlock ix="0">och säden gul till röd och i skylarna guldbrun Prot. 1989/90:2 och den sandröda vägen, jag älskar sådana enkla vägar 3 oktober 1989 bara för gående och för grova fordon efter ftfomma hästar ET OR Sådana vägar tycks mig lika goda som någon livsfilosofi</textBlock>
  </contentBlock>
  <contentBlock page="2" ix="1">
    <textBlock ix="0">Och varje landskap, varje skiftning i landskapet, innehåller alla möjliga landskap</textBlock>
    <textBlock ix="1">och detta liv innehåller alla möjliga liv:</textBlock>
    <textBlock ix="2">Syrsornas, lysmaskens, grävlingens — alla tänkbara liv</textBlock>
    <textBlock ix="3">Och det är detta liv som skall fortsätta, som fortsätter</textBlock>
    <textBlock ix="4">också högre och högre upp, i andra sfärer</textBlock>
    <textBlock ix="5">Där pågår just nu detta liv</textBlock>
    <textBlock ix="6">som också är kvällsmolnens liv, och stjärnornas, och de befolkade världarnas,</textBlock>
    <textBlock ix="7">och de osynligas liv, och de dödas</textBlock>
    <textBlock ix="8">ty något annat liv finns inte:</textBlock>
    <textBlock ix="9">Alla lever de och skall leva</textBlock>
    <textBlock ix="10">och alla ger av sitt liv åt alla och lånar sitt ljus åt alla</textBlock>
    <textBlock ix="11">och alla gömmer sitt ljus för alla och lever av och på alla</textBlock>
    <textBlock ix="12">och det är inte ett gott och inte ett ont</textBlock>
    <textBlock ix="13">Det bara är</textBlock>
    <textBlock ix="14">Det finns en lyckokänsla som kommer sällan men kommer ändå</textBlock>
    <textBlock ix="15">Det finns detta vårt förnimmandes vittnesbörd</textBlock>
    <textBlock ix="16">och detta att vara till.</textBlock>
    <textBlock ix="17">Flyktigt är allt medvetande</textBlock>
    <textBlock ix="18">men flyktigt är inte fåfängligt.</textBlock>
    <textBlock ix="19">Så sluts min bukoliska sång.</textBlock>
  </contentBlock>
  <contentBlock page="2" ix="2">
    <textBlock ix="0">Telefontrådarna</textBlock>
  </contentBlock>
  <contentBlock page="2" ix="3">
    <textBlock ix="0">Telefontrådarna sjunger i natt</textBlock>
    <textBlock ix="1">en stämgaffelston, en till</textBlock>
    <textBlock ix="2">som stiger sjunker tystnar och stiger åter en, och nu som en körsång sluter sig samman, delar sig, stiger Du frågar om någon talar i oss</textBlock>
    <textBlock ix="3">Du frågar om någons röst</textBlock>
    <textBlock ix="4">Vad angår oss någons röst</textBlock>
    <textBlock ix="5">Det är för varandra vi sjunger</textBlock>
    <textBlock ix="6">Det är med varandra vi sjunger</textBlock>
  </contentBlock>
  <contentBlock page="2" ix="4">
    <textBlock ix="0">27</textBlock>
  </contentBlock>
  <contentBlock page="3" ix="0">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="3" ix="1">
    <textBlock ix="0">Öppnande av riks-</textBlock>
  </contentBlock>
  <contentBlock page="3" ix="2">
    <textBlock ix="0">mötet</textBlock>
  </contentBlock>
  <contentBlock page="3" ix="3">
    <textBlock ix="0">Vem föder fåglarna</textBlock>
  </contentBlock>
  <contentBlock page="3" ix="4">
    <textBlock ix="0">Vem föder fåglarna, latmask</textBlock>
    <textBlock ix="1">under den blåa himlen?</textBlock>
    <textBlock ix="2">Dock! Sorglöshet föder dem till en del och drift till en annan.</textBlock>
    <textBlock ix="3">Och liljorna?</textBlock>
    <textBlock ix="4">Deras bestämmelse föder dem.</textBlock>
    <textBlock ix="5">Vem föder då latmasken?</textBlock>
    <textBlock ix="6">Det måste förvisso vara en gud</textBlock>
    <textBlock ix="7">Sträck på ryggen och armarna, latmask Försök liggande inta en värdig hållning Dig föder ingen annan än Gud</textBlock>
    <textBlock ix="8">En utvald är du, sannerligen!</textBlock>
  </contentBlock>
  <contentBlock page="3" ix="5">
    <textBlock ix="0">Det omöjliga</textBlock>
  </contentBlock>
  <contentBlock page="3" ix="6">
    <textBlock ix="0">Vad tror du? Att du duger? Aldrig!</textBlock>
    <textBlock ix="1">Hur skall jag då leva?</textBlock>
    <textBlock ix="2">Du skall inte leva.</textBlock>
    <textBlock ix="3">Men hur skall jag vara då?</textBlock>
    <textBlock ix="4">Du skall inte vara.</textBlock>
    <textBlock ix="5">Jag förstår ingenting!</textBlock>
    <textBlock ix="6">Varför frågar du mig då? Vi skall alla dö.</textBlock>
    <textBlock ix="7">Än sen? Vad hjälper det mig?</textBlock>
    <textBlock ix="8">Nej, ingenting särskilt.</textBlock>
    <textBlock ix="9">Tycker du att jag skall ge fan i det här?</textBlock>
    <textBlock ix="10">Ja, det tycker jag.</textBlock>
    <textBlock ix="11">Jaså.</textBlock>
    <textBlock ix="12">Men bli inte arg för det. Det är bara som man säger.</textBlock>
    <textBlock ix="13">Ja, jag vet inte jag, men det är svårt.</textBlock>
    <textBlock ix="14">Ja, det är svårt.</textBlock>
  </contentBlock>
  <contentBlock page="3" ix="7">
    <textBlock ix="0">28 Öppnande av riksmötet</textBlock>
  </contentBlock>
  <contentBlock page="3" ix="8">
    <textBlock ix="0">TALMANNEN: Eders Majestät! Jag hemställer nu att Eders Majestät måtte förklara 1989/90 års riksmöte öppnat.</textBlock>
  </contentBlock>
  <contentBlock page="3" ix="9">
    <textBlock ix="0">HANS MAJESTÄT KONUNGEN:</textBlock>
    <textBlock ix="1">Herr talman! Ärade ledamöter! När ni, valda ombud för Sveriges folk, i dag samlas till riksmöte inleds ett nytt arbetsår för Sveriges riksdag.</textBlock>
    <textBlock ix="2">Det är en ansvarsfull uppgift som ligger framför Eder. Många väsentliga frågor kommer att bli föremål för diskussion och beslut.</textBlock>
  </contentBlock>
  <contentBlock page="4" ix="0">
    <textBlock ix="0">Under det år som har förflutit sedan jag öppnade riksmötet 1988 har samarbetet mellan de två supermakterna fortsatt och varit framgångsrikt inom flera betydelsefulla områden. Konkreta resultat i fråga om minskningar av vapensystem har uppnåtts. Även om arbetet med att avveckla de väpnade konflikterna inom skilda områden av världen inte gett fullt så positiva resultat som vi hoppades på för ett år sedan, har trots allt väsentliga framsteg gjorts.</textBlock>
    <textBlock ix="1">En ny situation har uppstått genom de politiska förändringar som sker i östra Europa. Samtidigt fortsätter strävandena inom EG att stärka samarbetet och den ekonomiska utvecklingen.</textBlock>
    <textBlock ix="2">Detta är några av de skeenden som kan påverka den ekonomiska och säkerhetspolitiska utvecklingen i vårt land.</textBlock>
    <textBlock ix="3">Den politiska utvecklingen i Europa liksom de militära pakternas minskade betydelse inom ramen för beslut om avspänning mellan supermakterna kan påverka den säkerhetspolitiska situationen i Europa. Detta kan även få konsekvenser för bedömningen av Sveriges militärpolitiska läge, problem som med säkerhet blir föremål för beaktande i den nu pågående försvarsutredningen.</textBlock>
    <textBlock ix="4">Under det kommande riksmötet kommer Ni att ta ställning till det framtida försvarets inriktning och omfattning. Detta kommer att medföra känsliga avväganden bl.a. mellan armens krigsoch fredsorganisation samt i relationerna mellan kvalitet och mångfald.</textBlock>
    <textBlock ix="5">Den ekonomiska politiken har varit föremål för ett flertal utredningar. Särskilt gäller detta det framtida skattesystemet, som kommer att beröra oss alla.</textBlock>
    <textBlock ix="6">Vår energiförsörjning kommer att bli en av de mest komplexa och betydelsefulla frågorna i den närmaste framtiden. Besluten kommer att påverka den enskildes samt vårt lands ekonomiska möjligheter.</textBlock>
    <textBlock ix="7">Miljöproblemen fortsätter att oroa oss alla. Behovet av ett internationellt samarbete är den viktigaste förutsättningen för att minska sådana miljöhot som markförsurning, drivhuseffekt och inverkan på ozonlagret. Att begränsa luftoch vattenföroreningarna och dessas negativa inverkan på växter, djur och människor är livsviktigt.</textBlock>
    <textBlock ix="8">Jag har med dessa exempel på viktiga områden som kommer att påverka Edert arbete önskat framhålla hur betydelsefullt detta är för landets framtid. De beslut som Ni fattar under detta riksmöte kommer att beröra oss alla. Vi kommer med uppmärksamhet och intresse följa Edert arbete för vårt lands utveckling. Jag önskar Eder alla välgång och lycka i detta viktiga värv och förklarar härmed 1989/90 års riksmöte öppnat.</textBlock>
  </contentBlock>
  <contentBlock page="4" ix="1">
    <textBlock ix="0">3$ Regeringsförklaring</textBlock>
  </contentBlock>
  <contentBlock page="4" ix="2">
    <textBlock ix="0">Statsminister INGVAR CARLSSON:</textBlock>
    <textBlock ix="1">Eders Majestäter, Eders Kungliga Högheter, herr talman, ledamöter av Sveriges riksdag!</textBlock>
    <textBlock ix="2">På tröskeln till 1900-talets sista decennium sker nu de mest dramatiska förändringarna i världen sedan det andra världskriget.</textBlock>
  </contentBlock>
  <contentBlock page="4" ix="3">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="4" ix="4">
    <textBlock ix="0">Regeringsförklaring</textBlock>
  </contentBlock>
  <contentBlock page="4" ix="5">
    <textBlock ix="0">”</textBlock>
  </contentBlock>
  <contentBlock page="5" ix="0">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="5" ix="1">
    <textBlock ix="0">Regeringsförklaring</textBlock>
  </contentBlock>
  <contentBlock page="5" ix="2">
    <textBlock ix="0">Vi bevittnar i dag en löftesrik omvandling i Sovjetunionen och på andra håll i Östeuropa. Den väcker förhoppningar om en politisk och ekonomisk utveckling, som på ett avgörande sätt kan påverka villkoren för mellanfolkligt samarbete i Europa.</textBlock>
    <textBlock ix="1">Förändringarna på andra sidan Östersjön berör i högsta grad Sverige. Bland annat har den sovjetiska omdaningspolitiken lett till väsentligt utökade kontakter, inte minst med de baltiska folken.</textBlock>
    <textBlock ix="2">Den folkligt förankrade koalitionsregeringen i Polen utgör en milstolpe i Europas efterkrigshistoria. Beslutet att lämna svenskt bistånd till Polen är ett uttryck för solidaritet med ett grannfolk och ett bidrag till vår gemensamma säkerhet och miljö.</textBlock>
    <textBlock ix="3">Avspänningen mellan öst och väst banar väg för nedrustning. De strategiska kärnvapenarsenalerna måste skäras ned. Ett fullständigt stopp för kärnvapenprov måste åstadkommas och ett totalförbud mot kemiska vapen införas. Frågan om kärnvapen till sjöss måste också föras in i nedrustningsprocessen.</textBlock>
    <textBlock ix="4">Förenta nationernas roll som centralt forum för internationell fred och säkerhet måste stärkas ytterligare.</textBlock>
    <textBlock ix="5">Sveriges neutralitetspolitik är av avgörande betydelse för vårt lands fred och oberoende. Den bidrar till stabilitet och avspänning i vår del av världen, och den är samtidigt grunden för vårt internationella arbete för samförstånd och solidaritet. Denna politik kommer att fullföljas med kraft och konsekvens.</textBlock>
    <textBlock ix="6">Neutralitetspolitiken stöds av ett starkt och allsidigt totalförsvar som redan i fredstid skapar förtroende för viljan och förmågan att värna vårt oberoende.</textBlock>
    <textBlock ix="7">Förslag lämnas under hösten till riksdagen om modernisering och effektivisering av armén.</textBlock>
    <textBlock ix="8">Dialogen mellan EFTA-länderna och EG har utvecklats snabbt det senaste året. Sverige diskuterar ett fördjupat och breddat samarbete med EG på alla samhällsområden där detta är förenligt med neutralitetspolitiken. Ambitionen är att så långt möjligt delta i den inre marknad som nu tar form. Regeringen kommer i detta arbete att lägga stor vikt vid de höga krav som vi i Sverige ställer på miljö, full sysselsättning och social trygghet. Ett svenskt medlemskap är inte aktuellt i de diskussioner med EG som nu pågår.</textBlock>
    <textBlock ix="9">Regeringen avser att stödja u-ländernas strävan att ta sig ur skuldkrisen och genomföra ekonomiska reformer.</textBlock>
    <textBlock ix="10">En generös biståndspolitik och aktiv solidaritet med de fattiga och förtryckta i u-länderna är samtidigt av stor betydelse för miljön och för fredssträvandena på olika håll i världen.</textBlock>
    <textBlock ix="11">Sverige är även fortsättningsvis berett att bidra till fredsprocessen i Mellanöstern.</textBlock>
    <textBlock ix="12">Förenta nationerna ges fortsatt starkt stöd i sitt internationella flyktingarbete.</textBlock>
    <textBlock ix="13">Den generösa och solidariska flyktingpolitiken skall utvecklas. Handläggningstiderna i flyktingmottagningen skall kortas. Regeringen kommer att föreslå åtgärder som leder till att invandrare snabbare kan komma ut i arbetsli-</textBlock>
  </contentBlock>
  <contentBlock page="6" ix="0">
    <textBlock ix="0">vet. Kommunerna ges det samlade ansvaret för utbildningen i svenska för invandrare.</textBlock>
    <textBlock ix="1">De nordiska länderna har under lång tid kännetecknats av vitala parlament, handlingskraftiga regeringar, starka och ansvarsfulla fackföreningar. Detta har bidragit till den goda utveckling som våra länder har präglats av.</textBlock>
    <textBlock ix="2">Det finns nu tecken på att denna stabilitet håller på att upplösas.</textBlock>
    <textBlock ix="3">Sverige har hittills varit förskonat från detta. Med sex partier i riksdagen har dock riskerna för vågmästarlägen ökat.</textBlock>
    <textBlock ix="4">Samtidigt har arbetsmarknaden kommit att kännetecknas av splittring och konkurrens. Detta ställer ökade krav på den ekonomiska politiken. Erfarenheterna från i våras visar emellertid att det kan möta betydande svårigheter att föra en stram politik, särskilt för en minoritetsregering.</textBlock>
    <textBlock ix="5">Det är mot denna bakgrund man skall se de svåra och viktiga beslut som Sverige nu står inför:</textBlock>
    <textBlock ix="6">Omläggningen av skattesystemet. Kampen mot inflationen. Energipolitiken. Förhandlingarna mellan EFTA och EG. Försvarspolitiken. Barnoch äldreomsorgen. Bostadspolitiken. Jordbrukspolitiken.</textBlock>
    <textBlock ix="7">Detta sammantaget kommer att ställa stora krav på de politiska partierna, särskilt i det nuvarande parlamentariska läget. Partierna måste söka samlande lösningar på vårt lands viktigaste problem och utmaningar.</textBlock>
    <textBlock ix="8">Sveriges ekonomi visar fortfarande tecken på överhettning. Bristen på arbetskraft, de snabba prisoch kostnadsstegringarna, det växande underskottet i bytesbalansen riskerar den samhällsekonomiska balansen.</textBlock>
    <textBlock ix="9">Om den utvecklingen fortsätter hotas sysselsättning och välfärd. Det kan icke tillåtas. De nuvarande tendenserna i denna utveckling måste brytas.</textBlock>
    <textBlock ix="10">De ekonomiska åtgärderna i våras syftade till att kyla ned samhällsekonomin. Ännu har inte de fulla effekterna av de insatserna inträtt. En fortsatt stram finansoch penningpolitik är därför nödvändig. Budgetarbetet kommer att bedrivas med stor stramhet. Samtidigt måste tillgången på kapital och arbetskraft stimuleras och produktiviteten höjas.</textBlock>
    <textBlock ix="11">Det innebär att de förslag till utgiftsökande reformer som aviseras i det följande kommer att föreläggas riksdagen endast under förutsättning att de, utan skattehöjningar, kan finansieras inom ramen för en fortsatt stram finanspolitik. Uppfylls inte detta villkor kommer reformerna att uppskjutas eller omprövas.</textBlock>
    <textBlock ix="12">Med denna regeringsförklaring fastläggs således att uppgiften att föra en ansvarsfull ekonomisk politik överordnas övriga politiska krav. Regeringen följer mycket noggrant den ekonomiska utvecklingen och kommer att vidta nödvändiga åtgärder utan dröjsmål. Det är i detta samhällsekonomiska perspektiv som den nödvändiga omläggningen av skattesystemet skall ses.</textBlock>
    <textBlock ix="13">Under nästa år kommer förslag att läggas fram om en omfattande reformering av skattesystemet. Syftet är att åstadkomma ett skattesystem som stimulerar arbete och sparande och som är mer effektivt och mer rättvist än dagens.</textBlock>
    <textBlock ix="14">Bred enighet kring skattepolitiken är av stort värde för vårt land. Regeringen kommer därför inom kort att inbjuda till samtal med riksdagens partier och arbetmarknadens parter om de ekonomiska förutsättningarna att re-</textBlock>
  </contentBlock>
  <contentBlock page="6" ix="1">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="6" ix="2">
    <textBlock ix="0">Regeringsförklaring</textBlock>
  </contentBlock>
  <contentBlock page="6" ix="3">
    <textBlock ix="0">31</textBlock>
  </contentBlock>
  <contentBlock page="7" ix="0">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="7" ix="1">
    <textBlock ix="0">Regeringsförklaring</textBlock>
  </contentBlock>
  <contentBlock page="7" ix="2">
    <textBlock ix="0">32</textBlock>
  </contentBlock>
  <contentBlock page="7" ix="3">
    <textBlock ix="0">dan 1990 kunna genomföra en betydande del av den genomgripande skattereformen.</textBlock>
    <textBlock ix="1">Rättvisa och solidaritet är djupt förankrade värderingar hos svenska folket. Det nya skattesystemet måste därför bidra till att rättvisan och jämlikheten ökar. Sänkta marginalskatter måste balanseras med bland annat skärpt kapitalbeskattning.</textBlock>
    <textBlock ix="2">Förslaget till nytt skattesystem har inslag som berör pensionärerna. Pensionärernas Riksorganisation och Sveriges Pensionärsförbund inbjuds därför till överläggningar.</textBlock>
    <textBlock ix="3">En stark ekonomi och ett rättvist och effektivt skattesystem är en förutsättning för att med full kraft kunna utveckla politiken på de områden som särskilt kommer att stå i förgrunden under nästa decennium:</textBlock>
    <textBlock ix="4">En god livsmiljö. Miljöhänsyn skall genomsyra hela samhället på alla nivåer. 90-talet skall bli miljöns årtionde.</textBlock>
    <textBlock ix="5">Förnyelsen av arbetslivet. Målet är ett arbetsliv utan arbetsskador. Människor skall kunna känna mening och ansvar på sina arbetsplatser. 90-talet skall bli det goda arbetets årtionde.</textBlock>
    <textBlock ix="6">Välfärden och tryggheten. Den offentliga sektorn skall värnas och utvecklas. Ojämlika livsvillkor är särskilt tydliga i storstäderna. 90-talet skall bli rättvisans och jämlikhetens årtionde.</textBlock>
    <textBlock ix="7">Skall dessa ambitioner kunna förverkligas, krävs dock först att vi gemensamt — politiska partier, intressegrupper och alla medborgare — tar spjärn för att vrida den ekonomiska utvecklingen rätt.</textBlock>
    <textBlock ix="8">Sverige kommer i FN:s generalförsamling att lägga fram ett förslag om ett globalt handlingsprogram mot narkotikan.</textBlock>
    <textBlock ix="9">Regeringen kommer i höst att inleda en offensiv för att i vårt land intensifiera kampen mot narkotikan. Insatserna mot den illegala narkotikahandeln samordnas och förstärks. Åtgärder mot missbruk bland ungdomar prioriteras. Vinster från narkotikahandel skall lättare kunna tas i beslag och förverkas.</textBlock>
    <textBlock ix="10">En aktionsgrupp bildas, bestående av cheferna för berörda myndigheter samt representanter för kommunoch landstingsförbunden.</textBlock>
    <textBlock ix="11">Kampen mot våldet och åtgärder mot ungdomsbrottligheten skall skärpas. En försöksverksamhet med samhällstjänst, främst för unga lagöverträdare, föreslås.</textBlock>
    <textBlock ix="12">Stödet till kvinnor som drabbats eller hotats av våld följs upp och utvecklas.</textBlock>
    <textBlock ix="13">Satsningarna på att förbättra rättsväsendet fortsätter. Vissa förslag till förbättringar av rättsväsendet föreläggs riksdagen redan under hösten.</textBlock>
    <textBlock ix="14">Arbetet med avvecklingen av kärnkraften fortsätter planenligt. En proposition om hur kärnkraften skall avvecklas föreläggs riksdagen.</textBlock>
    <textBlock ix="15">Miljölagstiftningen samordnas och skärps. Före sekelskiftet bör industriutsläppen ned till ofarliga nivåer. Miljöavgifter införs. Miljöforskning prioriteras. Ny, miljövänlig, teknik stimuleras.</textBlock>
    <textBlock ix="16">Insatser för att rena storstädernas trafikmiljö inleds. Överläggningar med bilindustrin genomförs för att kraftigt minska trafikens miljöeffekter. Regeringen arbetar för en internationell överenskommelse om att begränsa trafikens miljöpåverkan.</textBlock>
  </contentBlock>
  <contentBlock page="8" ix="0">
    <textBlock ix="0">Åtgärder mot försurningen av skog och sjöar sätts in. Skogsbruket måste utvecklas i samklang med naturvårdskraven. Stor återhållsamhet skall gälla för skogsbruk i fjällnära skogar.</textBlock>
    <textBlock ix="1">Jordbrukspolitiken läggs om för att främja ett livskraftigt jordbruk, som motsvarar miljökraven och den regionala balansen. Alternativodling stimuleras och det öppna landskapet värnas. Djurskyddet förbättras och gentekniken kontrolleras för både djur och växter.</textBlock>
    <textBlock ix="2">Jordbruksstödet ställs om till former som innebär minskad protektionism. Prisutvecklingen på livsmedel måste dämpas och livsmedelskontrollen skärpas.</textBlock>
    <textBlock ix="3">Den framgångsrika politiken för full sysselsättning måste nu integreras med förnyelsen av arbetslivet. Arbetsgivarna har ett särskilt ansvar för att arbetsmiljöerna och villkoren i arbetslivet förbättras.</textBlock>
    <textBlock ix="4">Regeringen kommer i höst att lägga fram förslag om hur den nya arbetslivsfonden skall användas.</textBlock>
    <textBlock ix="5">Inom regeringskansliet bereds den regionalpolitiska utredningens förslag i syfte att senare lägga fram proposition till riksdagen. Regionalpolitiken inriktas mot kompetenshöjning, utbildning och förbättrad infrastruktur.</textBlock>
    <textBlock ix="6">Arbetet med att öka kvinnorepresentationen i olika beslutande organ fortsätter.</textBlock>
    <textBlock ix="7">Första etappen mot sex veckors semester för alla inleds. Regeringen kommer att föreslå riksdagen att den lagstadgade semestern förlängs med två dagar 1991, med två dagar 1992 och med ytterligare en dag 1993.</textBlock>
    <textBlock ix="8">Konsumentskyddet förstärks bl.a. genom en ny konsumentköplag. Skärpta krav ställs på banker och finansieringsinstitut vid kreditgivning och marknadsföring av krediter. Budgetrådgivningen stärks. Ett frivilligt system för miljömärkning införs.</textBlock>
    <textBlock ix="9">Åtgärder för att förbättra produktiviteten i näringslivet och utvecklingsmöjligheterna för småföretagen förbereds i regeringskansliet.</textBlock>
    <textBlock ix="10">Förnyelsen av den offentliga sektorn drivs vidare med kraft. Resurserna styrs till de områden som ger störst välfärdsutbyte.</textBlock>
    <textBlock ix="11">Medborgarna skall ges större valfrihet och bättre möjligheter att direkt påverka de offentliga verksamheterna. Statsbidragen skall bli mer generella.</textBlock>
    <textBlock ix="12">De statliga myndigheterna ges stor frihet att själva utforma sin förvaltning.</textBlock>
    <textBlock ix="13">Utbyggnaden av föräldraförsäkringen fortsätter.</textBlock>
    <textBlock ix="14">Som tidigare beslutats höjs barnbidragen med 900 kr. per barn och år den 1 januari 1990.</textBlock>
    <textBlock ix="15">Utbyggnaden av barnomsorgen fortsätter i enlighet med tidigare riksdagsbeslut. Statsbidragen till barnomsorgen förstärks med 900 milj. kr. den 1 januari 1990.</textBlock>
    <textBlock ix="16">Ett särskilt pensionstillägg till folkpensionen föreslås för långvarig vård av sjukt eller handikappat barn.</textBlock>
    <textBlock ix="17">Äldreoch handikappomsorgen utvecklas och samordnas i syfte att skapa större trygghet, självbestämmande och valfrihet.</textBlock>
    <textBlock ix="18">Sverige kommer i FN att ta initiativ till en internationell konvention om handikappades rättigheter.</textBlock>
  </contentBlock>
  <contentBlock page="8" ix="1">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="8" ix="2">
    <textBlock ix="0">Regeringsförklaring</textBlock>
  </contentBlock>
  <contentBlock page="8" ix="3">
    <textBlock ix="0">33</textBlock>
  </contentBlock>
  <contentBlock page="9" ix="0">
    <textBlock ix="0">Prot. 1989/90:2 3 oktober 1989</textBlock>
  </contentBlock>
  <contentBlock page="9" ix="1">
    <textBlock ix="0">Regeringsförklaring</textBlock>
  </contentBlock>
  <contentBlock page="9" ix="2">
    <textBlock ix="0">Ett program för uppföljning och utvärdering av landets hälsooch sjukvård utarbetas.</textBlock>
    <textBlock ix="1">Sjukförsäkringen och arbetsskadeförsäkringen ses över. Målsättningen är att få till stånd snabbare och effektivare rehabiliteringsinsatser. Försäkringskassorna ges möjligheter att själva bekosta rehabiliteringsinsatser.</textBlock>
    <textBlock ix="2">För att öka bostadsbyggandet måste övrigt byggande stå tillbaka. Den kraftiga kostnadsutvecklingen angrips med såväl begränsande som konkurrensstimulerande åtgärder. Särskilda åtgärder vidtas för att få fram bostäder till unga.</textBlock>
    <textBlock ix="3">Förslag till nytt bostadsfinansieringsoch bostadsbidragssystem föreläggs riksdagen. Förslag läggs fram för att motverka kontoriseringen av bostadslägenheter. Producenter och materialtillverkare ges ökat ansvar för skador som orsakas av dåligt material och felaktiga byggmetoder. Hyreslagen ses över.</textBlock>
    <textBlock ix="4">Kommunerna skall friare kunna disponera de resurser som staten anvisar för skolan. Det kommunala driftsansvaret förtydligas. Skolans omfattande regelverk förenklas. Ett program för uppföljning och utvärdering av skolan kommer att utarbetas.</textBlock>
    <textBlock ix="5">En reformering av skolbarnsomsorgen förbereds.</textBlock>
    <textBlock ix="6">Alla ungdomar under 20 år skall beredas plats i gymnasieskolan. De yrkesinriktade utbildningarna förbättras. En expertgrupp tillsätts för att analysera betygens betydelse.</textBlock>
    <textBlock ix="7">En forskningspolitisk proposition för de närmaste tre åren föreläggs riksdagen under våren.</textBlock>
    <textBlock ix="8">Under parlamentarisk medverkan bereds ett förslag till ny grundlag för yttrandefriheten när det gäller radio, TV och film.</textBlock>
    <textBlock ix="9">Kulturpolitiken utvecklas ytterligare. Det regionala kulturlivet förstärks och de konstnärliga yrkesutövarnas villkor förbättras. Särskild uppmärksamhet ägnas barnoch ungdomskulturen liksom folkrörelsernas arbete bland barn och ungdomar.</textBlock>
    <textBlock ix="10">En utredning om ungdomars livsvillkor tillkallas.</textBlock>
    <textBlock ix="11">När riksdagen nu samlas till ett nytt riksdagsår står vi inför besvärliga ekonomiska problem men också inför viktiga framtidsuppgifter.</textBlock>
    <textBlock ix="12">Problemen får inte undanskymma att Sverige är ett bra land som vi kan vara stolta över. Vi har klarat svårare utmaningar än de som vi nu står inför.</textBlock>
    <textBlock ix="13">Därför kan vi gripa oss an de stora framtidsfrågorna med beslutsamhet och tillförsikt. Att sätta omsorgen om miljön främst. Att stärka och utveckla ekonomin. Att bidra till fred och nedrustning i världen. Att fördjupa samarbetet och kontakterna med folken i Europa, både i öst och i väst. Nu kan vi öka kvaliteten i omsorg och vård. Nu kan vi lägga om skattesystemet så att det blir rättvisare. Nu kan vi ta itu med arbetsmiljöer som skadar och bryter ner, samtidigt som vi utvecklar arbetets innehåll.</textBlock>
    <textBlock ix="14">Stoltheten över ett bra land, byggt på solidaritet och rättvisa, bjuder oss, när vi nu skall lösa dessa stora och viktiga uppgifter, att verka för en framtid i jämlikhet och trygghet där alla människor får en vidgad frihet att leva goda och utvecklande liv.</textBlock>
  </contentBlock>
  <contentBlock page="10" ix="0">
    <textBlock ix="0">48 Ceremonin avslutades kl. 15.01.</textBlock>
  </contentBlock>
  <contentBlock page="10" ix="1">
    <textBlock ix="0">In fidem</textBlock>
  </contentBlock>
  <contentBlock page="10" ix="2">
    <textBlock ix="0">GUNNAR GRENFORS</textBlock>
  </contentBlock>
  <contentBlock page="10" ix="3">
    <textBlock ix="0">/Gunborg Apelgren</textBlock>
  </contentBlock>
  <contentBlock page="10" ix="4">
    <textBlock ix="0">Prot. 1989/90:2</textBlock>
  </contentBlock>
  <contentBlock page="10" ix="5">
    <textBlock ix="0">3 oktober 1989</textBlock>
  </contentBlock>
  <contentBlock page="10" ix="6">
    <textBlock ix="0">35</textBlock>
  </contentBlock>
  <contentBlock page="11" ix="0">
    <textBlock ix="0"> </textBlock>
  </contentBlock>
  <contentBlock page="11" ix="1">
    <textBlock ix="0">Prot. 1989/90:2</textBlock>
  </contentBlock>
  <contentBlock page="11" ix="2">
    <textBlock ix="0">3 oktober 1989. — VARANN —— — — Riksdagens protokoll 1989/90:2 Program vid öppnandet av riksmötet 1989/90 tisdagen den 3 oktober 1989 kl. 14.00 Musik under samlingen Fanfar Kungssången BIN S crtrene  rn asien RISE RANE k Groupa Svensk lyrik KANIN ARLA &amp;h hl NON eV a Groupa TALMANNEN HANS MAJESTÄT KONUNGEN Vallåt Leksands tingamälsch » ; . « .: sö sec soc s Kungs Levi och Alm Nils STATSMINISTERN Gånglåt efter Lekatt Mats Danielsson . . . . . Kungs Levi och Alm Nils KINNNEN SNIA MUS a en ds RR roa de SR a Kungs Levi och Alm Nils DU GAMLA, DU FRIA KIQINOR &gt;= gng! «6 a Män, pan ör i VR BA Groupa</textBlock>
  </contentBlock>
  <contentBlock page="11" ix="3">
    <textBlock ix="0"> </textBlock>
  </contentBlock>
  <contentBlock page="11" ix="4">
    <textBlock ix="0">MEDVERKANDE Fanfartrumpetare från Stockholmsmusiken Spelmännen Kungs Levi Nilsson och Alm Nils Ersson Folkmusikgruppen Groupa Skådespelarna Anita Björk och Jan-Olof Strandberg från Kungl. Dramatiska Teatern</textBlock>
    <textBlock ix="1">I trapphallen medverkar Nacka musikskolas flickkör</textBlock>
    <textBlock ix="2">samt musikgruppen Pukaj Wayra. Folkdansgillet</textBlock>
    <textBlock ix="3">Kedjan paraderar med Sveriges landskapsfanor.</textBlock>
  </contentBlock>
  <contentBlock page="11" ix="5">
    <textBlock ix="0">36</textBlock>
  </contentBlock>
  <contentBlock page="12" ix="0">
    <textBlock ix="0">Prot.</textBlock>
  </contentBlock>
  <contentBlock page="12" ix="1">
    <textBlock ix="0">Innehållsförteckning 1989/90:1-2 3 oktober 1989</textBlock>
  </contentBlock>
  <contentBlock page="12" ix="2">
    <textBlock ix="0">Tisdagen den 3 oktober</textBlock>
  </contentBlock>
  <contentBlock page="12" ix="3">
    <textBlock ix="0">Kl. 11.00</textBlock>
  </contentBlock>
  <contentBlock page="12" ix="4">
    <textBlock ix="0">18 VIllonmMöd «sopranen aren dgea bar Ses ERROR 1 Talmannen 2$ Meddelande om kammarens arbete .........sssessssorsers 1 Talmannen 3$ Avsägelse från uppdraget som riksdagsledamot ........--++&gt; 48 Återkomster SE DOP 2 nns GÄR NERE RIAL SERA RA GÅ UPPE osten sans IREYTTT VVKRT FÄRATSRONRNRRSTRN 75 BOrdlöggnltig &gt; «ss sasews sees kws eeh END RR NRK NAR 8$ Meddelande om interpellationer 1989/90:1 av Carl Frick (mp) om kärnkraftsavvecklingen m.m. 3 1989/90:2 av Carl Frick (mp) om behandlingen av utvisnings-</textBlock>
  </contentBlock>
  <contentBlock page="12" ix="5">
    <textBlock ix="0">   </textBlock>
  </contentBlock>
  <contentBlock page="12" ix="6">
    <textBlock ix="0">N NN NN</textBlock>
  </contentBlock>
  <contentBlock page="12" ix="7">
    <textBlock ix="0">ärenden rörande DRM + sx wsseså sets Ko NAR 7 1989/90:3 av Per Gahrton (mp) om förekomsten av åsiktsregist-</textBlock>
    <textBlock ix="1">rering riktad mot fredsoch miljörörelsen . ......s+++&gt;+ 7 1989/90:4 av Anna Horn af Rantzien (mp) om sträckningen av</textBlock>
    <textBlock ix="2">väg E4 vid Haga Norra i Stockholm .....ssssseseerrre 8 1989/90:5 av Carl Frick (mp) om rötslammet och dioxinerna . 10 1989/90:6 av Oskar Lindkvist (s) om lägre bostadsbyggnads-</textBlock>
    <textBlock ix="3">KORR Same RN RR SV AN NAN 1</textBlock>
  </contentBlock>
  <contentBlock page="12" ix="8">
    <textBlock ix="0"> </textBlock>
  </contentBlock>
  <contentBlock page="12" ix="9">
    <textBlock ix="0">1989/90:7 av Gullan Lindblad (m) om sjukvården 12 1989/90:8 av Gullan Lindblad (m) om kostnadsökningen inom sjukoch arbetsskadeförsäkringen ........s-ssssesssea 13 1989/90:9 av Margaretha af Ugglas (m) om Europapolitiken . 14 1989/90:10 av Daniel Tarschys (fp) om ökade vårdresurser för MÖETSÖemNNA. ss on RR KRYA RIND SR RR 15 9$ Meddelande om frågor 1989/90:1 av Claes Roxbergh (mp) om partiledarinformationen</textBlock>
  </contentBlock>
  <contentBlock page="12" ix="10">
    <textBlock ix="0">från SEGPDDEN &gt; 5 arna none svöe FIG KERS SN EKA RER 16 1989/90:2 av Per Gahrton (mp) om embargopolitiken ...... 16 1989/90:3 av Per Gahrton (mp) om åtgärder med anledning av</textBlock>
    <textBlock ix="1">visst inslag i TV-program om försvaret .........-s-s--e+ 17 1989/90:4 av Ingrid Ronne-Björkqvist (fp) om ökade möjlighe-</textBlock>
    <textBlock ix="2">ter att viga svenska medborgare i utlandet .........«..+ 17 1989/90:5 av Gullan Lindblad (m) om ändrade regler för ar-</textBlock>
    <textBlock ix="3">botvrältsliga skadestånd: +: cares vcere kela ön 4” 1989/90:6 av Hugo Bergdahl (fp) om planerad utlokalisering av</textBlock>
    <textBlock ix="4">delar av Försvarets Forskningsanstalt ........sssserse 18</textBlock>
  </contentBlock>
  <contentBlock page="12" ix="11">
    <textBlock ix="0">1989/90:7 av Ulla Orring (fp) om stärkt skydd för Vindelälven 18</textBlock>
  </contentBlock>
  <contentBlock page="13" ix="0">
    <textBlock ix="0">Prot. 1989/90:1—-2</textBlock>
  </contentBlock>
  <contentBlock page="13" ix="1">
    <textBlock ix="0">3 oktober 1989</textBlock>
  </contentBlock>
  <contentBlock page="13" ix="2">
    <textBlock ix="0">38</textBlock>
  </contentBlock>
  <contentBlock page="13" ix="3">
    <textBlock ix="0">1989/90:8 av Hadar Cars (fp) om regeringsåtgärder till stöd åt den tjeckoslovakiske regimkritikern Stanislav Devåty . ... 1989/90:9 av Erling Bager (fp) om ett närmande mellan de baltiska ovh NOrdlöka sådöt » «oms bona enes narr FANA RANN 1989/90:10 av Kjell Johansson (fp) om ändrade regler om ränta PR SVE OCR SIVONENN cc bernen oe bs se RNEre VERA KOKA 1989/90:11 av Kent Lundgren (mp) om en centralantennanläggning vid Härlandafängelset .........sssssrssrrrea 1989/90:12 av Lars Sundin (fp) om ökat skydd mot sexualför- ÖTYRRINEE-S ba dans nn BARR RR RKS SNES ARA KRA 1989/90:13 av Ingrid Ronne-Björkqvist (fp) om handläggningen av ansökningar om personnummer. ....sssssses 1989/90:14 av Barbro Westerholm (fp) om den rät.spsykia- (NE RE RN RO Ua ola akne eka er RK Jr kk NORER SR 1989/90:15 av Hadar Cars (fp) om koldioxidutsläppen .....- 1989/90:16 av Karl-Göran Biörsmark (fp) om användningen av HIIROISINGER PE 40 06s aln slöa KRA KRRRS RENA kod hå 1989/90:17 av Maria Leissner (fp) om förvarstagande av flyk- FINNA a a kid RK BEEN 6 SLR NGA Sjee  Bn BIR BRA BMA € 1989/90:18 av Maria Leissner (fp) om transportföretagens av- Visning OM ANYOKENOS =&gt; a does ses ROSP VÄRDA kkr 1989/90:19 av Maria Leissner (fp) om införandet av viserings- Sää för MRVMORROUS &gt; ecco rena die hå bevaka sera Re Kr 1989/90:20 av Karl-Göran Biörsmark (fp) om en svensk läs- KVARNEN = «sis 08 alerra ne RR MOR KRA REN 1989/90:21 av Jan-Erik Wikström (fp) om rätt till enskilt samtal PHONE BJUKHUEPFRSE «om» s8o vie pinne BN JKA AKTRA BARR KKR É 1989/90:22 av Jan-Erik Wikström (fp) om den framtida TV-po- MURNN 20-300 3-0 oa he DAN R SENARE SNR REN NR 1989/90:23 av Ingemar Eliasson (fp) om vidgad rätt till barnbidrag vid utlandstjänstgöring .......---ss-ss-sessserea 1989/90:24 av Daniel Tarschys (fp) om köerna inom barnom- SÖTROIN (ars 400 6.8 Söp ale stel We see ers Ra AE ALe tjena de. 1989/90:25 av Göthe Knutson (m) om omhändertagandet av brottslingar som dömts till sluten psykiatrisk vård .. ....-</textBlock>
  </contentBlock>
  <contentBlock page="13" ix="4">
    <textBlock ix="0">Kl. 14.00 18: Svend läg 4 sees unsna Ke UNG NR RS RN VAN NR</textBlock>
  </contentBlock>
  <contentBlock page="13" ix="5">
    <textBlock ix="0">Skådespelarna Anita Björk och Jan-Olof Strandberg</textBlock>
  </contentBlock>
  <contentBlock page="13" ix="6">
    <textBlock ix="0">25 Öppnöabde: av riksmötet. -.5/+ sl, 1ssiö ökas sb SAR st</textBlock>
  </contentBlock>
  <contentBlock page="13" ix="7">
    <textBlock ix="0">Talmannen Hans Majestät Konungen</textBlock>
  </contentBlock>
  <contentBlock page="13" ix="8">
    <textBlock ix="0">35 Regeringsförklåfllig: -sssesa ss Gus NONE nd SIR</textBlock>
  </contentBlock>
  <contentBlock page="13" ix="9">
    <textBlock ix="0">Statsminister Ingvar Carlsson</textBlock>
  </contentBlock>
  <contentBlock page="13" ix="10">
    <textBlock ix="0">PrOSISRN cal oa 6 bro DBR VIRA MT JAA HAIR RAKA 4</textBlock>
  </contentBlock>
  <contentBlock page="13" ix="11">
    <textBlock ix="0">18</textBlock>
  </contentBlock>
  <contentBlock page="13" ix="12">
    <textBlock ix="0">19</textBlock>
  </contentBlock>
  <contentBlock page="13" ix="13">
    <textBlock ix="0">19</textBlock>
  </contentBlock>
  <contentBlock page="13" ix="14">
    <textBlock ix="0">19</textBlock>
  </contentBlock>
  <contentBlock page="13" ix="15">
    <textBlock ix="0">20</textBlock>
  </contentBlock>
  <contentBlock page="13" ix="16">
    <textBlock ix="0">20</textBlock>
  </contentBlock>
  <contentBlock page="13" ix="17">
    <textBlock ix="0">20 20</textBlock>
  </contentBlock>
  <contentBlock page="13" ix="18">
    <textBlock ix="0">2</textBlock>
  </contentBlock>
  <contentBlock page="13" ix="19">
    <textBlock ix="0">21</textBlock>
  </contentBlock>
  <contentBlock page="13" ix="20">
    <textBlock ix="0">21</textBlock>
  </contentBlock>
  <contentBlock page="13" ix="21">
    <textBlock ix="0">21</textBlock>
  </contentBlock>
  <contentBlock page="13" ix="22">
    <textBlock ix="0">22</textBlock>
  </contentBlock>
  <contentBlock page="13" ix="23">
    <textBlock ix="0">2</textBlock>
  </contentBlock>
  <contentBlock page="13" ix="24">
    <textBlock ix="0">22</textBlock>
  </contentBlock>
  <contentBlock page="13" ix="25">
    <textBlock ix="0">23</textBlock>
  </contentBlock>
  <contentBlock page="13" ix="26">
    <textBlock ix="0">23</textBlock>
  </contentBlock>
  <contentBlock page="13" ix="27">
    <textBlock ix="0">25</textBlock>
  </contentBlock>
  <contentBlock page="13" ix="28">
    <textBlock ix="0">28</textBlock>
  </contentBlock>
  <contentBlock page="13" ix="29">
    <textBlock ix="0">29</textBlock>
  </contentBlock>
  <contentBlock page="13" ix="30">
    <textBlock ix="0">36</textBlock>
  </contentBlock>
  <contentBlock page="15" ix="0">
    <textBlock ix="0">gotab 99047, Stockholm 1989</textBlock>
  </contentBlock>
</protocol>
