<protocol id="prot-199091--27">
  <contentBlock page="0" id="i-6f4cab72ee053756">
    <textBlock id="i-6a70b462b0410ad8">1 § Justering av protokoll</textBlock>
  </contentBlock>
  <contentBlock page="0" id="i-9bee477d8c811429">
    <textBlock id="i-842f18fdfcef6bc9">Justerades protokollen för den 12 och 13 november.</textBlock>
  </contentBlock>
  <contentBlock page="0" id="i-7396d7225f9490ea">
    <textBlock id="i-342e38079f0ae219">2 § Förnyad bordläggning</textBlock>
  </contentBlock>
  <contentBlock page="0" id="i-e13e2bd980211280">
    <textBlock id="i-bfe5bb523b9e6622">Föredrogs men bordlades åter</textBlock>
  </contentBlock>
  <contentBlock page="0" id="i-95eb96749372894c">
    <textBlock id="i-ca96e9be854a7a8a">Konstitutionsutskottets betänkande</textBlock>
  </contentBlock>
  <contentBlock page="0" id="i-15933b2793b1e3e6">
    <textBlock id="i-b202abc8febc80fa">1990/91:KU8 och KU10</textBlock>
  </contentBlock>
  <contentBlock page="0" id="i-ea50dc220127c1a5">
    <textBlock id="i-0f0c3d4081c0358c">Lagutskottets betänkande</textBlock>
  </contentBlock>
  <contentBlock page="0" id="i-f4011ccf0474fe0d">
    <textBlock id="i-858784ec9da0c2d2">1990/91:LU6--LU10</textBlock>
  </contentBlock>
  <contentBlock page="0" id="i-b66c63ab196d0974">
    <textBlock id="i-48ad573389133656">Socialförsäkringsutskottets betänkande</textBlock>
  </contentBlock>
  <contentBlock page="0" id="i-c17bf3137e737ea6">
    <textBlock id="i-2fc123fae434a9fb">1990/91:SfU5</textBlock>
  </contentBlock>
  <contentBlock page="0" id="i-98234b18c540d0b5">
    <textBlock id="i-80cb04f4fda39818">Trafikutskottets betänkande</textBlock>
  </contentBlock>
  <contentBlock page="0" id="i-25b302eceac0cca9">
    <textBlock id="i-a61142bce0d76fcd">1990/91:TU5</textBlock>
  </contentBlock>
  <contentBlock page="0" id="i-f8a5a79bf31b9899">
    <textBlock id="i-f65499a93b906cdd">Jordbruksutskottets betänkande</textBlock>
  </contentBlock>
  <contentBlock page="0" id="i-406ccdcd1e54cf6e">
    <textBlock id="i-0a0e438da5dcc411">1990/91:JoU10</textBlock>
  </contentBlock>
  <contentBlock page="0" id="i-bf34ff577bd8b333">
    <textBlock id="i-42e9024493ccdb8c">Arbetsmarknadsutskottets betänkanden</textBlock>
  </contentBlock>
  <contentBlock page="0" id="i-a1dc26f9703b272a">
    <textBlock id="i-078bad7643f07da4">1990/91:AU2--AU8 och AU14</textBlock>
  </contentBlock>
  <contentBlock page="0" id="i-5b878ae6665eb840">
    <textBlock id="i-faff0776f663c056">3 § Bordläggning</textBlock>
  </contentBlock>
  <contentBlock page="0" id="i-63bf7ef92338c202">
    <textBlock id="i-2ebfe11eb942a114">Anmäldes och bordlades</textBlock>
  </contentBlock>
  <contentBlock page="0" id="i-be6e62c4e992a40e">
    <textBlock id="i-35d6ccba030d919a">Proposition</textBlock>
  </contentBlock>
  <contentBlock page="0" id="i-10c244336eb79425">
    <textBlock id="i-e9c9b9fbfc5f8b98">1990/91:61 Ändrade regler för bidrag till avhjälpande av fukt- och mögelskador i småhus.</textBlock>
  </contentBlock>
  <contentBlock page="0" id="i-b264ebbc3ba8c26a">
    <textBlock id="i-37ee04da5f892c12">Motion</textBlock>
  </contentBlock>
  <contentBlock page="0" id="i-1662ca4367a5f300">
    <textBlock id="i-13129f7343db6cfe">med anledning av redog. 1990/91:5 Riksdagens förvaltningskontors redogörelse för verksamhetsåret 1989/90.</textBlock>
  </contentBlock>
  <contentBlock page="0" id="i-134d8c8d5a8b265f">
    <textBlock id="i-458496c0325431cb">1990/91:K11 av Lars Werner och Bo Hammar (v).</textBlock>
  </contentBlock>
  <contentBlock page="0" id="i-078931e889e454fc">
    <textBlock id="i-2e6e10b8a642a31a">4 § Anmälan om interpellation</textBlock>
  </contentBlock>
  <contentBlock page="0" id="i-1d5bf474f0d64d8a">
    <textBlock id="i-035f467661d4600a">Anmäldes att följande interpellation framställts</textBlock>
  </contentBlock>
  <contentBlock page="0" id="i-8c5c60955452e1ea">
    <textBlock id="i-f96a45450033f2ca">den 19 november</textBlock>
  </contentBlock>
  <contentBlock page="0" id="i-d88acc2e22ca74f5">
    <textBlock id="i-f27cb73524cfbe06">1990/91:99 av Inga-Britt Johansson (s) till statsrådet Margot Wallström om den kommunala konsumentvägledningen:</textBlock>
  </contentBlock>
  <contentBlock page="0" id="i-0d57aa46abe03100">
    <textBlock id="i-5bc8aa883d31ce39">Förutsättningen för att den av riksdagen beslutade konsumentpolitiken skall kunna fungera är att det finns konsumentvägledare ute i våra kommuner.</textBlock>
    <textBlock id="i-4e0a0cd3ab71c78e">Konsumentverkets och allmänna reklamationsnämndens resurser utgår helt från att det finns en lokal konsumentverksamhet och kan inte fungera utan denna. Riksdagen har också förutsatt att detta är ett område som inte behöver regleras med lagstiftning utan överlåtit till kommunerna att själva bestämma hur och i vilken omfattning medborgarnas behov av konsumentstöd skall tillgodoses. Detta har medfört att det under senare år har inrättats konsumentvägledartjänster i de flesta kommuner i landet.</textBlock>
  </contentBlock>
  <contentBlock page="0" id="i-6d03c68c8c640b76">
    <textBlock id="i-d4b73e2a78d79763">Konsumentvägledarnas insatser är många. De kanske viktigaste är det arbete riktat mot hushållsekonomi som utvecklats under senare år.</textBlock>
    <textBlock id="i-505e65c8e77772dc">Det handlar både om att hjälpa personer som skuldsatt sig över sin förmåga som att, och det är viktgast, genom budgetrådgivning och information före köp hjälpa människor att inte hamna i den situationen. Information i skolor och samarbete med pensionärsorganisationer och konsumentombud på arbetsplatserna är andra betydelsefulla insatser. Genom marknadsbevakning gör konsumentvägledarna betydelsefulla insatser för att sanera handel och tjänster på ett sätt som inte kan genomföras från central nivå. Konsumentvägledarna hanterar tillsammans ca 90 000 reklamationer per år, alltså tio gånger fler ärenden än som tas upp i allmänna reklamationsnämnden, vilka för övrigt är skyldiga att förvissa sig om att man försökt lösa ärendet lokalt innan det tas upp för behandling i nämnden.</textBlock>
  </contentBlock>
  <contentBlock page="0" id="i-d1bc59dc0562bf6e">
    <textBlock id="i-76e1aa99a95c3224">Tyvärr har nu utvecklingen dramatiskt förändrats.</textBlock>
    <textBlock id="i-ee55baee5fe706a5">Från kommun till kommun har information kommit att man avser att ta bort eller dra ner denna för de svagaste konsumenterna så angelägna verksamhet. I många fall har man redan avsatt konsumentnämnderna och vakantsatt befintliga tjänster. Detta sker vid en tidpunkt då verksamheten kanske är viktigare än någonsin.</textBlock>
  </contentBlock>
  <contentBlock page="0" id="i-7d2a17f799aca760">
    <textBlock id="i-9e007e34b43fe49d">I många fall är det stora kommuner som lägger ner och man kan förutsätta att det kommer att ha en förödande smittoeffekt på de små kommunerna. I</textBlock>
    <textBlock id="i-2ffe051eb2e8f4b0">vissa fall finns risk för att hela län blir utan konsumentvägledning. Arbetsuppgifterna kan inte tas över av konsumentverket och vi står alltså inför en situation där samhällets hela konsumentverksamhet hotar att störta samman.</textBlock>
  </contentBlock>
  <contentBlock page="0" id="i-c38b7dde7fbdd163">
    <textBlock id="i-59d3ed811af5c9b2">Konsumentverksamheten är lönsam för kommunerna. Problemet är att det är svårt att direkt bevisa att kostnader kommer att uppstå på annat håll om den inte finns. Exempelvis att fler blir beroende av socialbidrag eller att en dålig ekonomi också försämrar människors hälsa.</textBlock>
    <textBlock id="i-9fc0a927910268ca">Undersökningar har dock gjorts i vissa kommuner och man har där kunnat visa att man fått tillbaka flera gånger den kostnad som man lagt ner på verksamheten.</textBlock>
  </contentBlock>
  <contentBlock page="0" id="i-656bb16a324ba00e">
    <textBlock id="i-e36a1875ac144f92">Jag vill därför fråga statsrådet:</textBlock>
  </contentBlock>
  <contentBlock page="0" id="i-c42bac6d08c422fd">
    <textBlock id="i-5330563bb6ecf0f8">Vilken beredskap har regeringen för att kunna sätta in åtgärder till stöd för de svagaste konsumentgrupperna?</textBlock>
  </contentBlock>
  <contentBlock page="0" id="i-0fd9120d2aa12372">
    <textBlock id="i-e62c08b3d78f2ebd">Är regeringen beredd att tillsammans med exempelvis kommunförbundet, konsumentverket och spardelegationen snabbt dra i gång en bred informationskampanj för att rädda den kommunala konsumentvägledningen?</textBlock>
  </contentBlock>
  <contentBlock page="0" id="i-d05400d8ffe767c3">
    <textBlock id="i-304200444dde5d0c">5 § Meddelande om frågor</textBlock>
  </contentBlock>
  <contentBlock page="0" id="i-4d03a59c46beec08">
    <textBlock id="i-725a2df62355a40d">Anmäldes att följande frågor framställts</textBlock>
  </contentBlock>
  <contentBlock page="0" id="i-f5334c24629794c1">
    <textBlock id="i-6bf0db2f67caf70d">den 19 november</textBlock>
  </contentBlock>
  <contentBlock page="0" id="i-b8bb9870e262bdb8">
    <textBlock id="i-ab8dc9acafb69c5c">1990/91:207 av Görel Thurdin (c) till statsrådet Erik</textBlock>
    <textBlock id="i-53fcb3912b927704">Åsbrink om tullservicen och färjetrafiken mellan</textBlock>
    <textBlock id="i-c3a8375498b1d4ef">Örnsköldsvik och Vasa:</textBlock>
  </contentBlock>
  <contentBlock page="0" id="i-46143ab41f89b189">
    <textBlock id="i-d3e890c337ab8279">Det är väsentligt att hamnstäder med betydande båt- och färjetrafik som t.ex. Örnsköldsvik har en bra service och bevakning på tullområdet.</textBlock>
  </contentBlock>
  <contentBlock page="0" id="i-5c3344d53605dfc9">
    <textBlock id="i-513096420de825e1">Det planeras nu en utökad färjetrafik mellan</textBlock>
    <textBlock id="i-9af118001dedf3a5">Örnsköldsvik och Vasa i Finland.</textBlock>
  </contentBlock>
  <contentBlock page="0" id="i-f29f1a44fe0dd8b5">
    <textBlock id="i-f963265f1754a4db">Generaltullstyrelsen har dock meddelat att man inte är beredd att ge den service som krävs för att färjetrafiken skall kunna upprätthållas och utökas i</textBlock>
    <textBlock id="i-99b36d0c0af68eb6">Örnsköldsvik.</textBlock>
  </contentBlock>
  <contentBlock page="0" id="i-bae2f2053675a970">
    <textBlock id="i-b907b2fe187590e3">Mot denna bakgrund vill jag ställa följande fråga till statsrådet Erik Åsbrink:</textBlock>
  </contentBlock>
  <contentBlock page="0" id="i-c814bc332d7a7faf">
    <textBlock id="i-ec83337b41a24a52">Är regeringen beredd att medverka till att generaltullstyrelsen kan upprätthålla en grundläggande service på tullområdet så att en fungerande färjetrafik kan bedrivas mellan</textBlock>
    <textBlock id="i-5f8a0c55807d97fe">Örnsköldsvik och Vasa?</textBlock>
  </contentBlock>
  <contentBlock page="0" id="i-c2935a1efff74601">
    <textBlock id="i-b311a8bb97559116">1990/91:208 av Sven-Olof Petersson (c) till jordbruksministern om det beslutade</textBlock>
    <textBlock id="i-37f282b6c1a1f2c5">Östersjölaboratoriet:</textBlock>
  </contentBlock>
  <contentBlock page="0" id="i-f0fdd9bd334b9dfd">
    <textBlock id="i-6f0227001609e4ca">Riksdagen har under våren fattat beslut om inrättandet av ett Östersjölaboratorium. Avsikten var att verksamheten skulle starta i Karlskrona nu under hösten. Uppgifter gör dock gällande att regeringen i dagarna har gett fiskeristyrelsen besked om att inte starta upp denna verksamhet.</textBlock>
  </contentBlock>
  <contentBlock page="0" id="i-76e62d4eea540541">
    <textBlock id="i-24ff0576e7ba2b2f">Är det regeringens avsikt att frångå det fattade riksdagsbeslutet och vad är i så fall orsaken till detta?</textBlock>
  </contentBlock>
  <contentBlock page="0" id="i-2c87de936d114b0c">
    <textBlock id="i-96e18fa29fef508c">6 § Kammaren åtskildes kl. 15.01.</textBlock>
  </contentBlock>
  <contentBlock page="0" id="i-ef9ac2a4e415db21">
    <textBlock id="i-f1cc3309211283bb">Förhandlingarna leddes av tredje vice talmannen.</textBlock>
  </contentBlock>
</protocol>
