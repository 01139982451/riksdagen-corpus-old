<protocol id="prot-199596--53">
  <contentBlock page="0" id="i-ed817c8cfa8b2f7b">
    <textBlock id="i-6a97e09e372fd038">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-bc13cfb58151f486">
    <textBlock id="i-32fffe193d0f238d"/>
    <textBlock id="i-6f0c602f112cd44d">----------------------------------------------------------------</textBlock>
  </contentBlock>
  <contentBlock page="0" id="i-152dd0cebf2ea765">
    <textBlock id="i-ef5e128d0d844b36">1 §  Antalet suppleanter i trafikutskottet</textBlock>
  </contentBlock>
  <contentBlock page="0" id="i-13546858d9a9c6c9">
    <textBlock id="i-d0982d0966ca3c2e">Enligt ett från valberedningen tillstyrkt förslag beslöt kammaren att antalet suppleanter i trafikutskottet skulle utökas från 23 till 24.</textBlock>
  </contentBlock>
  <contentBlock page="0" id="i-8fcd1e4da569dd04">
    <textBlock id="i-38c165148b0d79a1">2 §  Val av extra suppleant i trafikutskottet</textBlock>
  </contentBlock>
  <contentBlock page="0" id="i-5eeb4b908cbe00e6">
    <textBlock id="i-00ce1118a943703c">Företogs val av extra suppleant i trafikutskottet.</textBlock>
  </contentBlock>
  <contentBlock page="0" id="i-d9c80e9892d00dc3">
    <textBlock id="i-ecf9bef5d61ef75e">Kammaren valde i enlighet med valberedningens förslag till</textBlock>
  </contentBlock>
  <contentBlock page="0" id="i-f9b5f92a91704dc9">
    <textBlock id="i-8a9dff99abbf43fb">suppleant i trafikutskottet</textBlock>
  </contentBlock>
  <contentBlock page="0" id="i-8c7d22651cdb4ee2">
    <textBlock id="i-922d1274163fab99">Elizabeth Nyström (m)</textBlock>
  </contentBlock>
  <contentBlock page="0" id="i-5302f233af8bd2d5">
    <textBlock id="i-9f810fa64dd4d217">3 §  Ledighet</textBlock>
  </contentBlock>
  <contentBlock page="0" id="i-69853bd2c492667c">
    <textBlock id="i-5f521bbd2a584c28">Tredje vice talmannen meddelade att Bo Finnkvist</textBlock>
    <textBlock id="i-5ab2966e417f52e3">(s) hade ansökt om fortsatt sjukledighet under tiden den 1 mars - den 31 maj.</textBlock>
  </contentBlock>
  <contentBlock page="0" id="i-0c9cb76eabcb7c00">
    <textBlock id="i-5cfd7af9932954ad">Kammaren biföll denna ansökan.</textBlock>
  </contentBlock>
  <contentBlock page="0" id="i-a15893fcff9169f8">
    <textBlock id="i-9e1b42f9f9f5e15f">Tredje vice talmannen meddelade att Frank Lassen (s) skulle fortsätta tjänstgöra som ersättare för Bo</textBlock>
    <textBlock id="i-ad8f5b9aa72d825e">Finnkvist.</textBlock>
  </contentBlock>
  <contentBlock page="0" id="i-6439ee49c9b131c8">
    <textBlock id="i-f55f27b331a20dc3">4 §  Meddelande om frågestund</textBlock>
  </contentBlock>
  <contentBlock page="0" id="i-5baba4aabd92bc97">
    <textBlock id="i-2d051e971bcde332">Tredje vice talmannen meddelade att vid frågestunden torsdagen den 15 februari kl. 14.00 skulle följande statsråd närvara:</textBlock>
  </contentBlock>
  <contentBlock page="0" id="i-4215fbf0789ba7e7">
    <textBlock id="i-e5e8c71d32be620e">Statsminister Ingvar Carlsson, utrikesminister Lena Hjelm-Wallén, jordbruksminister Margareta Winberg. civilminister Marita Ulvskog, miljöminister</textBlock>
    <textBlock id="i-24220fff32aedf28">Anna Lindh, statsrådet Mats Hellström och statsrådet</textBlock>
    <textBlock id="i-9a50e4d724de98cb">Anna Hedborg.</textBlock>
  </contentBlock>
  <contentBlock page="0" id="i-57076600d7717a1f">
    <textBlock id="i-266aafbbc59ed66b">5 §  Svar på interpellation 1995/96:48 om yttrandefriheten</textBlock>
  </contentBlock>
  <contentBlock page="0" id="i-47949f706705a48c">
    <textBlock id="i-a4e976f52f4c9b38">Anf.  1  Justitieminister  LAILA</textBlock>
    <textBlock id="i-a141505abed1ea10">FREIVALDS (s)</textBlock>
  </contentBlock>
  <contentBlock page="0" id="i-fd9a6f1c11bbf714">
    <textBlock id="i-0c3107278b2bedbe">Herr talman! Sten Andersson har mot bakgrund av en arbetsmarknadskonflikt frågat mig vilka åtgärder jag är beredd att vidta i avsikt att garantera yttrandefriheten.</textBlock>
  </contentBlock>
  <contentBlock page="0" id="i-f9e9a716f88cd02a">
    <textBlock id="i-c63f51d61646128a">Yttrandefriheten såsom den är uttryckt i våra grundlagar är en rättighet för den enskilde i förhållande till staten och andra allmänna organ.</textBlock>
  </contentBlock>
  <contentBlock page="0" id="i-5b20c7763e580003">
    <textBlock id="i-3ce62c38c2dd5dc0">Enligt tryckfrihetsförordningen har alla rätt att trycka skrifter, ge ut tryckta skrifter och sprida dem.</textBlock>
    <textBlock id="i-4bb85e3336e0b2be">Denna rätt får inte föregås av någon förhandsgranskning från myndigheternas sida. Inte heller får det allmänna vidta några åtgärder som innebär hinder för den som utövar trycknings- och spridningsrätten om hindret grundar sig på vad skriften innehåller.</textBlock>
  </contentBlock>
  <contentBlock page="0" id="i-301a3a2558fba3d7">
    <textBlock id="i-5a7dd3f35adcd52b">Bestämmelserna innebär emellertid inte någon skyldighet för en enskild person att se till att t.ex. en bok eller en tidning kan tryckas. Ett fackförbund som förmår sina medlemmar att lägga ned arbetet vid en tidning på grund av innehållet i den handlar alltså inte i strid mot tryckfrihetsförordningen.</textBlock>
  </contentBlock>
  <contentBlock page="0" id="i-2a17cdeacf8cdefa">
    <textBlock id="i-8c599ca2be426393">I samband med den nuvarande tryckfrihetsförordningens tillkomst diskuterades frågan om skyddet mot hindrande åtgärder även skulle gälla mot enskilda.</textBlock>
    <textBlock id="i-535504e43d240330">Det anfördes då att det skulle bli svårt att upprätthålla en klar och tydlig gräns mellan vad som å ena sidan skulle utgöra förbjudna åtgärder och vad som å andra sidan kunde vara att anse som tillåten moralisk påverkan.</textBlock>
  </contentBlock>
  <contentBlock page="0" id="i-59134ef102665524">
    <textBlock id="i-12feaee313110a6c">Det är oerhört viktigt att det allmänna inte ges utrymme att hindra utgivning av skrifter på grund av innehållet. Åtgärder mot innehållet i den tryckta skriften skall ju enligt en av grundstenarna i tryckfrihetsförordningen kunna ske först i efterhand. Och sådana ingripanden skall endast få ske om det som förekommer i tidningen är oacceptabelt ur tryckfrihetsrättslig synvinkel. Detta medför enligt min mening att ribban måste placeras högt när man bestämmer vad som skall vara straffbart att framföra i tryckta skrifter. Därför är det viktigt att det finns en viss möjlighet för enskilda att genom eget handlande visa sitt missnöje mot sådant som, utan att vara brottsligt, förekommer i massmedierna.</textBlock>
  </contentBlock>
  <contentBlock page="0" id="i-0c27f158437e7644">
    <textBlock id="i-ea9234d07d570372">Det skulle t.ex. kunna synas egendomligt om de anställda kunde ställas till straffrättsligt ansvar för att de inte önskat medverka till tryckning av en tidningsupplaga som balanserade på gränsen mellan vad som är straffbart respektive straffritt enligt bestämmelserna om barnpornografibrott. En annan sak är hur t.ex. en mer bestående hindrande åtgärd skulle komma att bedömas enligt arbetsrättsliga bestämmelser.</textBlock>
  </contentBlock>
  <contentBlock page="0" id="i-048303e4b17380cc">
    <textBlock id="i-814e28648ec331a1">Vad jag nu sagt är en ytterlighet av det exempel som Sten Andersson tar upp som bakgrund till sin fråga. Det är emellertid med sådana exempel som ändringar i våra grundlagsfästa principer bör belysas.</textBlock>
  </contentBlock>
  <contentBlock page="0" id="i-e77e8afb63b6ff67">
    <textBlock id="i-2b202a2b1c6bc36d">I somras ställde Sten Andersson en fråga som hade samma bakgrund som den fråga jag besvarar i dag.</textBlock>
    <textBlock id="i-24d806d3811ea019">Jag anförde då att jag inte avser att vidta några åtgärder. Mitt svar i dag är detsamma - jag avser inte att vidta några åtgärder i den riktning som Sten Andersson åsyftar.</textBlock>
  </contentBlock>
  <contentBlock page="0" id="i-c3f92533eeb0b760">
    <textBlock id="i-6139c8fd6bbb031b">Anf.  2  STEN ANDERSSON (m)</textBlock>
  </contentBlock>
  <contentBlock page="0" id="i-8cfd442a48321c4a">
    <textBlock id="i-6bdb2a5d0f77f404">Herr talman! Jag tackar för svaret. Det är korrekt att vi hade en liten frågedebatt i somras. Men jag var inte nöjd med svaret då, och jag är lika litet nöjd med det svar som presteras här i dag.</textBlock>
  </contentBlock>
  <contentBlock page="0" id="i-df0148313bf7bf47">
    <textBlock id="i-fe88070c5fee72a8">Yttrandefriheten och pressfriheten är några av grundpelarna, och kanske de mest betydelsefulla, i vår demokrati. Det är alltså ytterst viktigt att vi kan prata med varandra, kommunicera och informera. Man kan också säga att pressfriheten är en grund för en korrekt utveckling i ett samhälle. Vi har sett länder en bit öster om oss där man inte hade pressfrihet. Det bidrog säkert delvis till det kaos och det ras som inträffade där för några år sedan.</textBlock>
  </contentBlock>
  <contentBlock page="0" id="i-8a142a78e795e909">
    <textBlock id="i-9d5f3a0267ac6db2">Yttrandefriheten är förvisso grundlagsskyddad. I</textBlock>
    <textBlock id="i-086f71bf5bc6ad2c">somras skrev statsrådet att hon närmast ville jämställa strejkrätten med yttrandefriheten. Det står ingenting om det i svaret i dag, men jag anser ändå att yttrandefriheten borde ta över över strejkrätten. Tyvärr har det skett missbruk tidigare avseende yttrandefriheten och pressfriheten.</textBlock>
  </contentBlock>
  <contentBlock page="0" id="i-9c928202aa56e0fa">
    <textBlock id="i-10784611b0342694">För några år sedan hade vi en konflikt på några tidningar. Då nekande Transportarbetareförbundet att köra trycksvärta till borgerliga tidningar. Däremot levererade man samma material till socialdemokratiska tidningar.</textBlock>
  </contentBlock>
  <contentBlock page="0" id="i-917339b31511b5d7">
    <textBlock id="i-632f671aee9528e7">Vi hade en konflikt vid Sveriges Radio och TV för några år sedan där det påstås att man satt och sorterade nyhetsutflödet ute i Kaknästornet. Allt sådant är ju missbruk, och det skapar en obalans. Folk vet inte vad som är sant och vad som inte är sant.</textBlock>
  </contentBlock>
  <contentBlock page="0" id="i-ada6e321ecebbf69">
    <textBlock id="i-6dbf3801948e618b">Bakgrunden till min interpellation är en konflikt i fjol våras och somras mellan ett litet företag i Malmö som inte ville skriva kollektivavtal och Handelsanställdas förbund. Det innebar att Handelsanställdas förbund bojkottade företaget, och det såg ut att bli en lång konflikt. Då beslöt grafikerna något som jag tycker var ett absolut övertramp. Grafiska Fackförbundet beslöt att storstadspressen inte fick lov att ta in annonser eller insändare från eller om detta företag.</textBlock>
  </contentBlock>
  <contentBlock page="0" id="i-26ae4b5f24f172b6">
    <textBlock id="i-042e7469f8a92199">Herr talman! Jag kan till nöds förstå att man kan förbjuda företaget att informera om sina produkter.</textBlock>
    <textBlock id="i-33ac98fa89517ba4">Men jag har mycket svårt att förstå att de inte ens i en betald annons skulle få lov att tala om sin syn på tingens ordning. Nu skall jag erkänna att grafikerna i sin stora generositet sade att de inte skulle lägga sig i ledarsidan. Så långt kunde de sträcka sig. Jag tycker att detta är ett exempel där man missbrukar yttrandefriheten.</textBlock>
  </contentBlock>
  <contentBlock page="0" id="i-0ae01da7df4b2f40">
    <textBlock id="i-fec9cce1d1670989">Sedan säger statsrådet också i sitt svar att det är tillåtet att strejka på en tidning om man är missnöjd med innehållet i tidningen. Men grafikerna var ju inte berörda av konflikten. De var inte missnöjda med något som hade stått i tidningarna. Däremot ville de kanske hindra det som skulle stå därefter. Därför vidtog de den här åtgärden, som kanske är juridiskt riktig, men jag tror att många utanför det här huset anser att den är moraliskt felaktig. Det är absolut helt fel verktyg att tillgripa i en så här liten konflikt.</textBlock>
  </contentBlock>
  <contentBlock page="0" id="i-02afc4c925105f39">
    <textBlock id="i-b4f4a85d01651c7a">Jag har skrivit brev till ett antal chefredaktörer, men jag har inte fått något svar. Då måste frågan bli:</textBlock>
    <textBlock id="i-11d5f75ac9bc5552">Skäms man för att man inte vågar stå för det som man hänvisar till under högtidliga middagstal om vikten av yttrandefrihet och pressfrihet? Eller var man i Sverige</textBlock>
    <textBlock id="i-5fc1fe5ebce4059a">1995 rädd för Grafiska Fackförbundet?</textBlock>
  </contentBlock>
  <contentBlock page="0" id="i-7a71c6ab3cb8bad5">
    <textBlock id="i-48b45c4e9117d90a">Sedan säger statsrådet också att man t.ex. på en tidning skall kunna neka att deltaga i tryckning om man inte tycker om visst material. Det skall inte få några straffrättsliga konsekvenser. Men det måste få två i alla fall.</textBlock>
  </contentBlock>
  <contentBlock page="0" id="i-49cb8943155e6b40">
    <textBlock id="i-da2a0cf371c932bf">För det första får man ingen lön. Det är självklart.</textBlock>
    <textBlock id="i-eb2414edfa51699d">För det andra är det väl skäl till uppsägning om man nekar att göra jobb som man är anställd för.</textBlock>
  </contentBlock>
  <contentBlock page="0" id="i-d17fd9273be8a3a4">
    <textBlock id="i-1ae860691357ff5c">Vi hade en debatt i riksdagen för ett år sedan om barnmorskorna där man sade att barnmorskor inte fick lov att undantas från arbete även om de tyckte att aborter inte var förenliga med deras samvete. Deras krav tillbakavisade riksdagen totalt.</textBlock>
  </contentBlock>
  <contentBlock page="0" id="i-0cdd67d576380134">
    <textBlock id="i-73a314a2c4bdaa6f">Jag skulle vilja sluta med att ställa en fråga till statsrådet. Nu var det här en liten konflikt. Men vad hade hänt om det hade varit en större konflikt på arbetsmarknaden och t.ex. SAF hade lockoutat alla grafiker för att tidningarna skulle kunna lägga sin syn på konflikten? Vad gör man rent teoretiskt om t.ex.</textBlock>
    <textBlock id="i-e759ff1e313b5b11">grafikerna säger att de inte gillar innehållet i en viss tidning och därför vill strejka? Är sådant acceptabelt i ett samhälle av svensk modell 1996?</textBlock>
  </contentBlock>
  <contentBlock page="0" id="i-71e12f54753f42b2">
    <textBlock id="i-45e9fbd62cf92d22">Anf.  3  Justitieminister  LAILA</textBlock>
    <textBlock id="i-7a13a460f5d5e68e">FREIVALDS (s)</textBlock>
  </contentBlock>
  <contentBlock page="0" id="i-fe7aa0b4f8a18881">
    <textBlock id="i-805e840abf99bdcc">Herr talman! Den händelse som Sten Andersson hänvisar till gäller företaget Toys R Us om jag förstått saken rätt. Att kalla det för ett litet företag var kanske litet vilseledande. Det är ett mycket stort amerikanskt företag som agerar på de flesta marknader. Men det hör inte till saken över huvud taget, utan det är vissa principfrågor som ligger till grund för Sten Anderssons fråga.</textBlock>
  </contentBlock>
  <contentBlock page="0" id="i-26978925748ae674">
    <textBlock id="i-3bc705caca548eec">De grundlagsfästa garantier som finns för yttrandefriheten innebär inte att enskilda har rätt att framföra yttranden i former som andra enskilda disponerar över. Den enskilde har t.ex. inte rätt att fordra att en tidning tar in och publicerar hans insändare. Inget hindrar att ett företag eller en enskild person som inte bereds utrymme i ett visst medium sprider sitt budskap på annat sätt. Fackföreningars agerande kan naturligtvis upplevas som en extra maktfaktor och innebära betydande svårigheter för ett företag där de fackligt anslutna är anställda. Men det rubbar inte argumenten mot att införa något slags tvång för enskilda att publicera material eller att anställda skall tvingas trycka vissa yttranden. Det är inte däri yttrandefrihetens kärna ligger, Sten Andersson.</textBlock>
  </contentBlock>
  <contentBlock page="0" id="i-44e5b7695b90d501">
    <textBlock id="i-3e958b3a41fc250d">En helt annan fråga är vilka arbetsrättsliga konsekvenser det kan få om arbetstagare vägrar att trycka material som en tidningsägare och utgivare vill publicera. Det finns ett arbetsrättsligt regelverk som reglerar fackliga stridsåtgärder i form av t.ex. sympatiåtgärder och politiska aktioner. Det är inom de ramarna man måste behandla de frågor som Sten Andersson beskriver. Hur de aktuella åtgärderna skall bedömas i det sammanhanget kan inte jag uttala mig om.</textBlock>
  </contentBlock>
  <contentBlock page="0" id="i-c8a13b2bfd6dcdc7">
    <textBlock id="i-a36b030524032d3c">Anf.  4  STEN ANDERSSON (m)</textBlock>
  </contentBlock>
  <contentBlock page="0" id="i-7c0c7970ac871c16">
    <textBlock id="i-e19d73bc00288375">Herr talman! När jag talar om Toys R Us som ett litet företag avser jag dess verksamhet i Sverige, och då är det faktiskt ett litet företag. Att det sedan är worldwide är en annan sak.</textBlock>
  </contentBlock>
  <contentBlock page="0" id="i-61b5a0651d9b1bf0">
    <textBlock id="i-d9494f61245361d6">Jag inser som de flesta politiker att man inte kan få in allt i pressen när man vill. Vi har väl alla blivit refuserade några gånger. Så skall det också vara. Den enskilde skall inte kunna säga: "Jag vill ha detta i tidningen, alltså måste det tas in." Men jag tycker inte att facket skall få avgöra detta, utan det är den ansvarige utgivaren som skall bestämma vad som skall publiceras och tryckas i hans tidning. Jag tycker att det är ett övertramp av stora mått när man i ett fackförbund som inte har med konflikten att göra går ut på det viset som gjordes i det här fallet.</textBlock>
  </contentBlock>
  <contentBlock page="0" id="i-601f836aeada1d82">
    <textBlock id="i-59c659afa28dea2f">Jag skrev alltså brev till de flesta chefredaktörer och ansvariga utgivare i den s.k. storstadspressen och frågade varför det var så tyst om detta. Jag fick inget svar. Jag vill betona det jag sade i mitt första inlägg, att det är förvånansvärt. Jag vidhåller att de tydligen skämdes för att de hade lagt sig. De är rädda för en facklig organisation. Det tycker jag visar en stor brist på civilkurage. Att detta skulle hända i Sverige 1995</textBlock>
    <textBlock id="i-ec953078798112b3">hade jag, herr talman och fru statsråd, faktiskt inte räknat med. Jag trodde att civilkuraget var med utbrett i Sverige.</textBlock>
  </contentBlock>
  <contentBlock page="0" id="i-be6f99d1961d3f3b">
    <textBlock id="i-19ee27d92f06982f">Anf.  5  Justitieminister  LAILA</textBlock>
    <textBlock id="i-1cbe2d6d99b44c67">FREIVALDS (s)</textBlock>
  </contentBlock>
  <contentBlock page="0" id="i-2dc28ea5a8567a33">
    <textBlock id="i-50c9f21ecefb9519">Herr talman! Jag blir litet konfunderad över vilken debatt vi egentligen har fått här i riksdagen. Sten</textBlock>
    <textBlock id="i-ecde71731bf7677e">Andersson är tydligen missnöjd med våra tidningsutgivare. Men jag tycker att det är mycket begärt att jag skall svara för dem här i kammaren. Den debatten bör väl ändå Sten Andersson föra på annat håll.</textBlock>
  </contentBlock>
  <contentBlock page="0" id="i-5892f27ec7b18f95">
    <textBlock id="i-bdee545b2b4039c7">Uppenbarligen tycker Sten Andersson att facket inte bör få agera på ett sådant sätt att det kan hindra någon från att få sitt meddelande spritt i tidningar.</textBlock>
    <textBlock id="i-a5ecccbb71ddf633">Förbudet mot agerande av det här slaget skulle då gälla facket enligt det regelverk som Sten Andersson ser framför sig. Men går gränsen där, eller skall det gälla också enskilda personer eller bara enskilda personer som är anslutna till ett fack? Är det de som inte är medlemmar i ett fack som skall ha friheten att själva ha ett utrymme för agerande utifrån sin övertygelse om vad som moraliskt riktigt, eller är det bara fackets agerande som Sten Andersson är ute efter att begränsa? Jag måste fortfarande säga att den diskussionen hör hemma i arbetsrätten och inte har någonting med yttrandefriheten att göra.</textBlock>
  </contentBlock>
  <contentBlock page="0" id="i-d1495899f8896a57">
    <textBlock id="i-08487ad0db376ac8">Anf.  6  STEN ANDERSSON (m)</textBlock>
  </contentBlock>
  <contentBlock page="0" id="i-205ce638d46acecb">
    <textBlock id="i-d40a2f19a3cd334b">Herr talman! Det är självklart så som statsrådet konstaterar, att jag är missnöjd med ett antal chefredaktörer och ansvariga utgivare i storstadspressen. Jag har hört dem många gånger i högtidliga sammanhang säga att de till sista blodsdroppen skall kämpa för det fria ordet. Men den här gången var det inte så mycket blod kvar att kämpa med eller kämpa för. Man vek sig. Man skulle ha kunnat förklara offentligt varför man hade accepterat åtgärden från fackets sida. Jag tycker - det må vara juridiskt inkorrekt - att facket inte skall få lov att vidta åtgärder som hindrar yttrandefrihet för tredje part. Det tycker jag är felaktigt.</textBlock>
  </contentBlock>
  <contentBlock page="0" id="i-6a339e1e76dc5e49">
    <textBlock id="i-2df4900d417a6eb4">Jag hoppas att vi slipper se den här typen av åtgärder i Sverige i fortsättningen. Vi kan väl ändå resonera oss fram. Det måste finnas andra metoder att tillgripa vid en arbetsmarknadskonflikt än att strypa rätten till det fria ordet. Dock skall jag betona än en gång att det givetvis inte är jag som skriver artikeln som skall bestämma om den skall publiceras i en viss tidning, utan det skall den som äger tidningen göra.</textBlock>
  </contentBlock>
  <contentBlock page="0" id="i-ce5e3f8315926315">
    <textBlock id="i-65d9297534a634b1">Anf.  7  Justitieminister  LAILA</textBlock>
    <textBlock id="i-58cc48f4c81d8d6b">FREIVALDS (s)</textBlock>
  </contentBlock>
  <contentBlock page="0" id="i-7e0b8ddbd03a0499">
    <textBlock id="i-741316af4b962121">Herr talman! Jag tycker att Sten Andersson skulle vidga sitt synsätt från den vrede han känner mot facket som har agerat mot ett stort globalt företag, som ville kringgå den svenska arbetsrättsliga lagstiftningen, till att se den här problematiken i ett vidare sammanhang. Sten Andersson tycker alltså att det vore fel att t.ex. enskilda personer, fackliga medlemmar, eller t.o.m. fackförbund agerade mot t.ex. spridande av nazistiska tidskrifter, vägrade att medverka vid tryckande och spridning av sådana. Tycker Sten</textBlock>
    <textBlock id="i-b4665ca447b8dc03">Andersson att vi skall hålla den problematiken utanför och bara hålla oss till facket mot arbetsgivare och fackliga strider? Ser man detta ur yttrandefrihetens synvinkel går det inte göra den typen av åtskillnad som Sten Andersson vill göra. Då hamnar vi i en diskussion om var gränserna skall gå. Då hamnar vi svåra moraliska frågor som kan ha att göra med nazism, barnpornografi och liknande. Men Sten Andersson undviker den frågeställningen, och det tycker jag är ganska avslöjande.</textBlock>
  </contentBlock>
  <contentBlock page="0" id="i-2973d35fdadf2599">
    <textBlock id="i-d43023d002398237">Överläggningen var härmed avslutad.</textBlock>
  </contentBlock>
  <contentBlock page="0" id="i-600c98148a816a28">
    <textBlock id="i-383940d534906d20">6 §  Svar på interpellation 1995/96:49 om miljöskyddsavgifter</textBlock>
  </contentBlock>
  <contentBlock page="0" id="i-12e653a65a62d1e8">
    <textBlock id="i-44dcb3480a2ad9ed">Anf.  8  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-d4df07d3c1c28210">
    <textBlock id="i-5bbd17e6abd44af8">Herr talman! Kia Andreasson har ställt ett antal frågor som rör miljöskyddsavgifternas tillämpning och utformning.</textBlock>
  </contentBlock>
  <contentBlock page="0" id="i-3e34061aedc3cb66">
    <textBlock id="i-feee5fa5cadab165">Frågor om miljöskyddsavgifter regleras i miljöskyddslagen (1969:387). Miljöskyddsavgift skall betalas av den som bryter mot visst förbud eller åsidosätter vissa föreskrifter, beslut eller villkor som meddelats med stöd av miljöskyddslagen. Avgiften skall motsvara den ekonomiska fördelen av överträdelsen. Avgiften skall utgå även om överträdelsen inte har skett av oaktsamhet eller med uppsåt. Det är en administrativ sanktionsavgift och inte ett straff i straffrättslig mening. För de överträdelse som beror på uppsåt eller grov vårdslöshet finns dessutom möjlighet att utdöma kännbara straff.</textBlock>
  </contentBlock>
  <contentBlock page="0" id="i-51699ff818d846f0">
    <textBlock id="i-699700169b952636">Syftet med miljöskyddsavgiften var ursprungligen att eliminera de ekonomiska fördelar som en överträdelse kan medföra. Att förhindra otillåtna utsläpp är ett väl så angeläget syfte.</textBlock>
  </contentBlock>
  <contentBlock page="0" id="i-eb8abbfee871ef3c">
    <textBlock id="i-8d2c26a99cc29516">Det är naturligtvis angeläget att sanktionsavgifterna fungerar och är slagkraftiga. Den ursprungliga tanken bakom miljöskyddsavgifterna, nämligen att det inte skall löna sig att begå miljöbrott eller annan överträdelse av miljöreglerna, har fortfarande lika stor aktualitet. Att lagtekniskt åstadkomma detta har emellertid visat sig vara svårt.</textBlock>
  </contentBlock>
  <contentBlock page="0" id="i-de310128504b35ad">
    <textBlock id="i-a94ce048b0572867">Miljöbalksutredningen arbetar för närvarande på ett betänkande med förslag till en miljöbalk. Miljöskyddslagen kommer att omfattas av detta förslag.</textBlock>
    <textBlock id="i-4e90b9a71e1f4a94">Som Kia Andreasson vet kan jag inte föregripa vare sig utredningens förslag eller regeringens kommande ställningstagande. Min egen uppfattning är emellertid att bestämmelserna om miljöskyddsavgiften kan göras effektivare och enklare att tillämpa.</textBlock>
  </contentBlock>
  <contentBlock page="0" id="i-3fe633723b3569c3">
    <textBlock id="i-0bf665c6e551a28c">Anf.  9  KIA ANDREASSON (mp)</textBlock>
  </contentBlock>
  <contentBlock page="0" id="i-0e11b0741d8121f8">
    <textBlock id="i-1398d3de580fdf22">Herr talman! Jag tackar för svaret, att den pågående Miljöbalksutredningen skall arbeta för att även miljöskyddslagen skall innefattas, och att ministern därför inte kan säga något. Det var ju inte så mycket till svar.</textBlock>
  </contentBlock>
  <contentBlock page="0" id="i-8198bba8286345d4">
    <textBlock id="i-fe8fa7421d63bcfb">Däremot är slutet av svaret sympatiskt. Miljöministern uttalar där sin egen inställning, nämligen att bestämmelserna om miljöskyddsavgifter kan göras effektivare och enklare att tillämpa.</textBlock>
  </contentBlock>
  <contentBlock page="0" id="i-36185ff4aad52af4">
    <textBlock id="i-4d6141625ea1b1d8">Jag hoppas därför att problemen är identifierade.</textBlock>
    <textBlock id="i-3f1689ea7ae6cb5e">Man kan säga att miljöskyddsavgiften över huvud taget inte har fungerat. Frågan kommer att lösas även om det inte skulle ske i och med den pågående Miljöbalksutredningen.</textBlock>
  </contentBlock>
  <contentBlock page="0" id="i-656604c1331598d6">
    <textBlock id="i-f347109ae290bbe5">Men det som jag är väldigt bekymrad över är att tiden går. Det kan ta mycket lång tid innan några förändringar sker. I dag är det dessutom väldigt få som fälls för miljöbrott i straffrättslig mening därför att beviskraven är svåra att uppfylla - det skall alltså bevisas att det föreligger uppsåt eller grov vårdslöshet. De skyldiga kan ju alltid förneka uppsåt och skylla på diverse orsaker. Domstolarna vill i dag hellre fria än fälla. Detta är ett klart problem just vid miljöbrott. Statistiken visar att det är ytterst få som fälls för miljöbrott. Därför är det av stor vikt att miljöskyddslagen är effektiv. Den innehåller ju inte det krångliga beviskravet. Man behöver bara bevisa att utsläpp har skett och att en viss ekonomisk vinning har erhållits.</textBlock>
  </contentBlock>
  <contentBlock page="0" id="i-ad88d864117709c6">
    <textBlock id="i-816fa743cc960b62">Att upptäcka att även denna reglering, som skall vara ett skydd för miljön, inte fungerar är väldigt sorgligt. Därför behövs det en skyndsam förändring.</textBlock>
    <textBlock id="i-c33ba74cd4c50ff5">Det har alltså gått 15 år, och det är endast i fyra fall som det har utkrävts avgift. Det är också mycket märkligt att ingen har reagerat tidigare, särskilt Naturvårdsverket borde ha slagit larm.</textBlock>
  </contentBlock>
  <contentBlock page="0" id="i-8525cf15b7147891">
    <textBlock id="i-a0978a1c60b6dcd6">Enligt min personliga åsikt borde det bästa vara att miljöministern arbetade för inrättande av miljödomstolar med specialutbildad personal. Det behövs en bra och samlad kompetens för utredning och handläggning av miljöbrott. Det har nu presenterats en utredning som har sysslat med ekobrott, som är det område där miljöbrott skall ingå. Ekobrottsutredningen föreslår att det skall inrättas en ekobrottsmyndighet, som jag hoppas mycket på, där dessa idéer skall finnas. Det skall ordnas en samlad kompetens just där med åklagare, specialpoliser och specialister inom miljöområdet som kan lösa dessa problem.</textBlock>
  </contentBlock>
  <contentBlock page="0" id="i-c94cfaf1478d61b6">
    <textBlock id="i-72038c9ecfe6a188">Anf.  10  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-db40bb34ae37e053">
    <textBlock id="i-edb24cf92283f3d4">Herr talman! Det är två saker som detta tyder på, dels måste det vara enklare att tillämpa och använda sig av miljöskyddsavgifter, dels måste det bli en effektivare hantering av miljöbrott. Båda dessa saker utgör ett problem.</textBlock>
  </contentBlock>
  <contentBlock page="0" id="i-fc1fbe4315fd923c">
    <textBlock id="i-67ef417c174a7fbe">När det gäller miljöbrotten vet jag inte om det är beviskraven som är för höga. Jag tror snarare att det handlar om för dålig kunskap om miljöbrott. Det är många poliser och åklagare som skall agera på ett väldigt specialiserat område. Men detta område kan bli enklare att hantera genom förslaget om ekobrottslighet och specialmyndighet. Det är också en diskussion som förs i samband med miljöbalken, om man skall ha speciella miljödomstolar.</textBlock>
  </contentBlock>
  <contentBlock page="0" id="i-5c0c8c75ab6d636b">
    <textBlock id="i-3530626212f1619e">Jag tror att bara det faktum att vi får en miljöbalk med mera överskådlig och tydligare lagstiftning innebär att det också blir lättare att anmäla, åtala och döma vid miljöbrott när sådana begås.</textBlock>
  </contentBlock>
  <contentBlock page="0" id="i-1af31593bf95c93c">
    <textBlock id="i-f157bc5a5e7f63bc">Problemet kommer alltså att bli betydligt lättare att hantera i framtiden med tanke på den kommande miljöbalken. Även om det har tagit 15 år kan jag dock glädja Kia Andreasson - hon vill ju att det skall hända något - med att miljöbalksförslaget skall komma till sommaren.</textBlock>
  </contentBlock>
  <contentBlock page="0" id="i-5182aef01cb3336f">
    <textBlock id="i-4c4476a0b20d4608">Anf.  11  KIA ANDREASSON (mp)</textBlock>
  </contentBlock>
  <contentBlock page="0" id="i-dca454f1756b3b4c">
    <textBlock id="i-6f0bbc318bedbac0">Herr talman! Jag ser med nyfikenhet fram emot detta. Men under tiden kan det ju inte hända något, och det är synd.</textBlock>
  </contentBlock>
  <contentBlock page="0" id="i-28d03d6b37732859">
    <textBlock id="i-bb29220e576b7ac8">Min erfarenhet är att det inte bara är lagarna och bristen på miljöbalk som är orsaken. Det finns lagar och bra intentioner, men det är just uppföljningen som brister, att sätta kraft bakom lagarna och att verkställa.</textBlock>
  </contentBlock>
  <contentBlock page="0" id="i-5bdf150c3c2a9f77">
    <textBlock id="i-7485f5fdb9162696">Jag sitter i justitieutskottet och där ser jag verkligen att det är den delen som brister. Därför hoppas jag att man skall samla specialutbildad kompetens och inte sprida ut ansvaret på olika myndigheter. Det är just när det gäller kompetensen och handläggningen som det brister.</textBlock>
  </contentBlock>
  <contentBlock page="0" id="i-dd72b7dea5de6406">
    <textBlock id="i-512843e7794f7c23">Anf.  12  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-01807f162341db45">
    <textBlock id="i-d5f610d5096f4526">Herr talman! Jag tar med mig dessa synpunkter till det fortsatta arbetet.</textBlock>
  </contentBlock>
  <contentBlock page="0" id="i-d166f27bb49f51c1">
    <textBlock id="i-f68671d3713ea7d9">överläggningen var härmed avslutad.</textBlock>
  </contentBlock>
  <contentBlock page="0" id="i-6f9db7b2e2399830">
    <textBlock id="i-a403431346bdca6c">7 §  Svar på interpellationerna 1995/96:53 och</textBlock>
    <textBlock id="i-f1a200dea358516e">64 om handel med avfall över nationsgränserna</textBlock>
  </contentBlock>
  <contentBlock page="0" id="i-ad0b399ff9f0b0ac">
    <textBlock id="i-cce1e973bfc2bbc9">Anf.  13  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-86c8dfe3c64bde0c">
    <textBlock id="i-96a22c44b50a05e1">Herr talman! Dan Ericsson har frågat mig om jag förstår den tyska miljörörelsens kritik av avfallsexporten till Sverige och hur jag ser på förbränning av avfall i relation till visionerna om ett kretsloppssamhälle. Han har vidare frågat mig om jag är beredd att på EU-nivå agera för att höja minimigränserna vad gäller insamling av förpackningar och grad av återvinning respektive att helt ta bort den övre maximigränsen samt hur jag avser att agera för att alla externa kostnader som den tunga lastbilstrafiken orsakar skall bli fullt internaliserade i priset. Kia Andreasson har frågat mig vilka åtgärder jag ämnar vidta mot handeln med tyska sopor. Jag har valt att bevara dessa frågor i ett sammanhang.</textBlock>
  </contentBlock>
  <contentBlock page="0" id="i-1b02b9449df43135">
    <textBlock id="i-a962094a1762fa44">Jag har full förståelse för att den tyska miljörörelsen är kritisk till att plastavfall exporteras till Sverige för förbränning med energiutvinning. Redan i december förra året var jag därför i kontakt med den tyska miljöministern Angela Merkel för att försöka reda ut situationen. Därefter har våra tjänstemän haft en kontinuerlig dialog.</textBlock>
  </contentBlock>
  <contentBlock page="0" id="i-70932efc33ccd893">
    <textBlock id="i-31916743fee39cb9">Avfallstransporter över nationsgränserna inom EU</textBlock>
    <textBlock id="i-3a52bf7270d54374">regleras genom EU:s förordning om övervakning och kontroll av avfallstransporter inom, till och från Europeiska gemenskapen. I förordningen delas avfall upp på tre listor; grön, gul och röd lista. När det gäller avfall som finns listade på grön avfallslista och som transporteras för återvinning finns inget kontrollförfarande enligt förordningen. Med återvinning menar man både materialåtervinning och huvudsaklig användning som bränsle. Utsorterade fraktioner ur hushållsavfall är i EU att betrakta som "grönt avfall" och faller således utanför reglerna om kontroll.</textBlock>
  </contentBlock>
  <contentBlock page="0" id="i-9be6c360f4058039">
    <textBlock id="i-87fa3d296ebd0de9">I EU:s ramdirektiv om avfall anges att gemenskapen som helhet bör vara självförsörjande på avfallsanläggningar. Varje medlemsstat bör också sträva efter att bli självförsörjande. Vidare gäller enligt EU:s avfallspolicy den s.k. närhetsprincipen som innebär att avfall bör hanteras så nära källan som möjligt.</textBlock>
  </contentBlock>
  <contentBlock page="0" id="i-7003b6baf7820178">
    <textBlock id="i-3edcde3af2270117">Det andra regelsystemet som berörs är EU:s förpackningsdirektiv som i princip är harmoniserande.</textBlock>
    <textBlock id="i-1b8c4f31ff96d0f9">Den övre gräns för återvinningsgraden på 65 % respektive materialutnyttjandegraden på 45 % som finns uppställd i direktivet är dock inte absolut. Medlemsländerna har möjlighet att ha högre återvinningskrav.</textBlock>
    <textBlock id="i-0fac1e1b6e08634a">I direktivet anges att medlemsstater som har antagit eller kommer att anta mer långtgående mål än dem som anges i direktivet får sträva efter att uppnå dessa.</textBlock>
    <textBlock id="i-14c72ee4122e8a4f">Detta gäller om medlemsstaten har tillräcklig kapacitet samt om den inre marknaden inte störs. Återvinningsgraderna i direktivet kommer successivt att skärpas.</textBlock>
  </contentBlock>
  <contentBlock page="0" id="i-90bcfce1769a1708">
    <textBlock id="i-0e633e24ed2d88e1">I Sverige anser vi att avfall bör behandlas utifrån sina egenskaper. Kretsloppet kräver i första hand återvinning när det inte går med energiutvinning.</textBlock>
    <textBlock id="i-0f201804cb50a6ed">Genom att förbränna vissa typer av avfall kan således mängden avfall som deponeras avsevärt reduceras, vilket är viktigt.</textBlock>
  </contentBlock>
  <contentBlock page="0" id="i-d87557bd4ac8f3a2">
    <textBlock id="i-b3971de93298ec75">En av anledningarna till att tyskt avfall transporteras till Sverige är att kostnaderna för omhändertagande av avfall i Tyskland är betydligt högre än i Sverige. Avfallsskatteutredningen har nu i uppdrag att ta fram ett förslag till en skatt som skulle syfta till att minska mängden avfall som deponeras, vilket skulle kunna beröra slagg och aska från avfallsförbränning.</textBlock>
    <textBlock id="i-01c1bea9d27399ec">En avfallsskatt skulle i detta fall kunna medföra att kostnadsskillnaden för omhändertagande av avfall mellan Sverige och Tyskland minskar.</textBlock>
  </contentBlock>
  <contentBlock page="0" id="i-84fb4fa8453faf20">
    <textBlock id="i-d6c6d8f7c4cfcc98">Det finns uppgifter som tyder på att det avfall som exporterats är en sorteringsrest som inte går att återvinna. Uppgifterna är dock ännu inte bekräftade. Jag kommer att på nytt ta upp frågan med Angela Merkel för att höra hur man avser att lösa problemet. För svensk del är lösningen bl.a. att det måste bli dyrare att behandla avfall i kombination med att EU inför strängare regler för avfallstransporter. Jag kommer att driva på arbetet för att EU skall införa strängare regler.</textBlock>
  </contentBlock>
  <contentBlock page="0" id="i-ebcfdf01b43b4a65">
    <textBlock id="i-af51577739fd794c">Anf.  14  DAN ERICSSON (kds)</textBlock>
  </contentBlock>
  <contentBlock page="0" id="i-3817dda0777ee2e7">
    <textBlock id="i-156f64b9ef8c43e5">Herr talman! Jag vill tacka miljöministern för svaret. Det var via informationstekniken, IT, som vi i en av våra databaser fick ett tips om den här hanteringen med transport av tyska sopor. Man hade reagerat på innehållet i den transport som man var chaufför för.</textBlock>
  </contentBlock>
  <contentBlock page="0" id="i-9f298d2093ba85a1">
    <textBlock id="i-a217b7c716c8585f">Jag fick det här tipset i början på januari. Efteråt har jag förstått att det funnits en viss uppmärksamhet kring detta också tidigare. Jag hade till en början svårt att tro på det här. Det verkade mycket märkligt att vi nu skall transportera sopor kors och tvärs genom</textBlock>
    <textBlock id="i-142c1a93a138cdc3">Europa.</textBlock>
  </contentBlock>
  <contentBlock page="0" id="i-7125afdaf805f1b0">
    <textBlock id="i-e3239ed5783350fc">Vi undersökte detta, och till min förvåning upptäckte jag att uppgifterna var riktiga. Sopor är nu en stor vara som transporteras långa vägar genom Europa. Jag kan inte anse annat än att detta är en orimlighet och att det inte ligger i linje med en hållbar utveckling, med kretsloppssamhället eller med ett sunt förnuft.</textBlock>
  </contentBlock>
  <contentBlock page="0" id="i-0a5408c4bf1e7da4">
    <textBlock id="i-a5e5c7d3f3f909dc">Herr talman! Ju mer vi undersökte det, desto värre blev det. Det handlar inte bara om sorterade plastsopor från det tyska dualsystemet. Det handlar också om träavfall och gummidäck. Exempelvis skickas tusentals ton gummidäck från Tyskland till Sverige för förbränning, som innebär utsläpp av svavel, bly och zink. Det avfall som är kvar efter denna förbränning, kolgummiaska, skickas sedan till Danmark. Först får vi hit ett avfall från Tyskland. Sedan gör vi ett nytt avfall som går till Danmark. Detta är tossigt. Det är faktiskt rena snurren. Jag tror att miljöministern håller med om det.</textBlock>
  </contentBlock>
  <contentBlock page="0" id="i-67a0c8dd08416d3e">
    <textBlock id="i-a9ab7035fc262ed3">I min interpellation har jag ställt fyra frågor till ministern. Jag har i varierande grad fått visst svar. För det första har miljöministern förståelse för att tyska miljövänner är kritiska till avfallsexporten till Sverige. Hon säger i svaret att hon har varit i kontakt med den tyska miljöministern för att försöka reda ut situationen. Då blir man ju litet nyfiken. Vad menas med den här kontakten? Är det frågor som är ställda? Har det lämnats synpunkter? Har det framförts krav från miljöministern? Har det funnits någon egen uppfattning från svensk sida? Detta skulle jag vilja veta litet mer om i den fortsatta debatten. Vad handlar den kontinuerliga dialog om som tjänstemännen nu sysslar med på detta område? Det vore nog värdefullt om ministern vill vidareutveckla detta.</textBlock>
  </contentBlock>
  <contentBlock page="0" id="i-34c6f10322895d3c">
    <textBlock id="i-26fe5cc1114453ac">För det andra gäller det förbränningsfrågan och synsättet på kretsloppstänkandet. Här finns det olika grader. En del saker vet vi. Det är bra att vi förbränner så att avfallet kan användas i energisystemet. En del saker är mindre bra. Jag vill ta upp frågan om gummidäcken. Där finns återvinningsmöjligheten. Är det verkligen rimligt att vi med åtföljande miljöfarliga utsläpp bränner dessa däck och i detta fall också importerar avfallet från Tyskland?</textBlock>
  </contentBlock>
  <contentBlock page="0" id="i-8da29e571895b7c3">
    <textBlock id="i-47aa7ba64cecd76c">För det tredje gäller det min fråga om EU-nivå vad gäller minimi- och maximigränser för insamling av förpackningar och grad av återvinning. Ministerns svar är här något oklart. Jag förstår det i varje fall inte, men det kanske är jag som inte riktigt förstår.</textBlock>
    <textBlock id="i-fba83176e35d6790">Ministern säger att om en medlemsstat har tillräcklig kapacitet kan man han högre återvinningskrav. Vad menas med detta? Kan man eller kan man inte gå längre än de gränser som är satta av EU? Här har jag fått olika besked. Ett besked är att det inte går. Ministern säger att det går under vissa förutsättningar. Jag skulle önska litet större klarhet.</textBlock>
  </contentBlock>
  <contentBlock page="0" id="i-bb47c38f9d5c800d">
    <textBlock id="i-8b12dfa5f7d45029">För det fjärde väljer ministern på frågan om hur man skall baka in ett miljökostnadspris i en fraktkostnad att inte svara alls. Jag kan förstå det, eftersom det inte är någon enkel fråga. Men jag vill höra om miljöministern har någon tanke på hur vi ytterligare skall kunna internalisera, som det så fint heter, miljökostnaden även i frakten. Finns det någon ny tanke där?</textBlock>
  </contentBlock>
  <contentBlock page="0" id="i-7a4f43b31f005ef0">
    <textBlock id="i-78e8fab5ccd46ab9">Herr talman! Avslutningsvis vill jag i detta inlägga säga att jag tycker att det är bra att regeringen nu förbereder en avfallsavgift eller avfallsskatt. Det är något som vi kristdemokrater föreslog för över ett år sedan. När man hör litet grand av argumentationen från dem som bränner dessa sopor kan man konstatera, att om vi haft denna avfallsskatt införd i dag hade kanske problemet med import av tyska sopor inte funnits, och då hade vi sluppit den här debatten. Litet senfärdig kanske regeringen är även i denna fråga.</textBlock>
    <textBlock id="i-8dd1d46460afc93c">Men det är bra att man nu förbereder detta. Miljöministern vet att hon på denna punkt också har kristdemokraternas stöd.</textBlock>
  </contentBlock>
  <contentBlock page="0" id="i-3f728627df517b99">
    <textBlock id="i-44c51e0f3b655392">Anf.  15  KIA ANDREASSON (mp)</textBlock>
  </contentBlock>
  <contentBlock page="0" id="i-9e73f319c6f175cd">
    <textBlock id="i-ef68f45728f9dceb">Herr talman! Jag tackar för svaret, miljöministern.</textBlock>
    <textBlock id="i-407e93554fd5bf81">Svaret var: Jag skall göra allt inom EU för att försöka förhindra detta. Det tycker inte jag med min grundinställning är så tillfredsställande. Jag hade hoppats på att Sverige skulle kunna ta tag i detta och göra något med omedelbar verken. Jag tycker att hela den här historien är helt fantastisk.</textBlock>
  </contentBlock>
  <contentBlock page="0" id="i-b3f0beefd0b5b348">
    <textBlock id="i-c75434285d5b1c5c">Jag fick veta detta av en privatperson, en lastbilschaufför som körde den här lasten gång på gång. Han körde stora laster av plast och Grüne Punkt - som han sade, men han förstod inte vad som var i plasten - ut till ett ställe i Axvalla där det dumpades på ett något fallfärdigt ställe, en gård. Den man som tog emot det var väldigt hemlighetsfull och ville inte säga någonting.</textBlock>
  </contentBlock>
  <contentBlock page="0" id="i-405402d7b1b1ab96">
    <textBlock id="i-23871ce69e190396">Att spåra hur det gick till var faktiskt ett detektivarbete med chaufförens hjälp och med en reporter från TV 4. Det var rena thrillern. Äntligen fick man fram hur det sköttes, och det var väldigt förvånande.</textBlock>
    <textBlock id="i-e9a0b37a56d5ca83">Det mest förvånansvärda är att allt detta är tillåtet.</textBlock>
    <textBlock id="i-4d2fb9fc64171ce8">Tekniska Verken i Linköping AB tycker att det är hel okej och dessutom att det är bra. Man tjänar pengar, det är billigt, och man ämnar inte sluta med handeln med tyska sopor. Tvärtom tänker man fortsätta i framtiden också.</textBlock>
  </contentBlock>
  <contentBlock page="0" id="i-db42bf07ed0437e3">
    <textBlock id="i-8f474814cbb8b841">Tekniska Verken säger att man har fått ett tillstånd av Koncessionsnämnden att förbränna en viss mängd, och det vill man utnyttja till bristningsgränsen. Eftersom vi i Sverige är duktiga på att få ner sopberget och själv ta hand om det genom sortering och på andra sätt, t.ex. lägga avfall i trädgården, säger Tekniska</textBlock>
    <textBlock id="i-49424fccc9cc6b28">Verkens chef att man ändå måste ha in den kapacitet som man har tillstånd för, och då blir det industriavfall eller avfall från Tyskland eller från andra länder, bara det kommer. Dessutom tjänar man på det, och det är god ekonomi.</textBlock>
  </contentBlock>
  <contentBlock page="0" id="i-edbdfd29f33e0b75">
    <textBlock id="i-1de769101bc746b7">Det är det som stör mig. Politiker i Tyskland säger: Vi tycker inte om att man bränner det här avfallet, utan vi vill ha en helt annan sortering. Befolkningen i Tyskland vill också detta. Den har tagit sitt ansvar, och politikerna har en press på sig. Därför skall vi som är politiker i Sverige inte tillåta att Sverige tar emot avfallet och bränner det.</textBlock>
  </contentBlock>
  <contentBlock page="0" id="i-8e9d90982194cbfd">
    <textBlock id="i-4c7526f14a465cf0">Dessutom är det kartlagt, som Dan Ericsson sade, att det blir slagg, och gifterna försvinner inte för att man förbränner. Det är en väldigt dålig form. Man säger att mängden för deponin blir mindre. Men det blir koncentrerat i aska. Molekylsoporna försvinner inte, utan de finns kvar. Den askan kör vi sedan -</textBlock>
    <textBlock id="i-f25ccfaa27b282ba">vilket också är enastående - till Danmark. Där har man i sin tur andra restriktioner. Tekniska Verken vill inte lägga det som deponi, utan man vill ha det som fyllnadsmaterial för vägar. Här i Sverige har vi så höga krav att man inte får det. Men i Danmark är kraven lägre. Där tar man emot det som utfyllnadsmaterial för vägar. Det blir då billigare. För detta har de fått tillstånd. Är det Koncessionsnämnden som ger</textBlock>
    <textBlock id="i-257c07588a6bfc58">Tekniska Verken dessa tillstånd gång på gång? Detta avfall finns med på gröna listan, men man har även fått tillstånd att ta emot sådant avfall som finns på gula listan. Det krävs alltså tillstånd, vilket de också har fått. De har fått tillstånd för ganska mycket. De har också fått tillstånd av våra svenska myndigheter att frakta slagget till Danmark, vilket är mycket konstigt.</textBlock>
  </contentBlock>
  <contentBlock page="0" id="i-be3bd7be9d327c83">
    <textBlock id="i-56fa9962fe93c726">Det finns ramdirektiv i EU som säger att närhetsprincipen skall gälla. Dessa tycker jag att vi skall följa väldigt noga och att energiåtervinning skall ske i yttersta nödfall. Hela denna affär innehåller väldigt många komponenter.</textBlock>
  </contentBlock>
  <contentBlock page="0" id="i-73c549ab27ea8b04">
    <textBlock id="i-75ece91ffc1034cb">Anf.  16  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-73986587ffbf8b72">
    <textBlock id="i-62ff65f61be69872">Herr talman! Det finns några principer som jag tror att Dan Ericsson, Kia Andreasson och jag är överens om.</textBlock>
  </contentBlock>
  <contentBlock page="0" id="i-93ae3e6e84cf651a">
    <textBlock id="i-418f2976b8ba47b9">Den första principen är att man naturligtvis inte bör ha så många och långa transporter av sopor. Det är egentligen också EU:s grundläggande regel att varje land själv skall ta hand om detta. Detta har redan lyfts fram i EU, och Sverige kommer att tillhöra de länder som driver på för att se till att det också blir verklighet. En del i detta är det som Dan Ericsson pekar på i sin sista fråga i interpellationen, nämligen hur man inkluderar de olika kostnaderna för att se till att de långa avfallstransporterna skall kosta mer. Som</textBlock>
    <textBlock id="i-02fd44ea52a3ea08">Dan Ericsson säger är detta komplicerat. Men jag tror att det är nödvändigt och att man skall arbeta för detta på EU-nivå. En diskussion har inletts, även om det inte finns några riktigt konkreta förslag ännu.</textBlock>
  </contentBlock>
  <contentBlock page="0" id="i-06f85bfb0b729624">
    <textBlock id="i-6cbd65341872ba11">Den andra principen som jag tror att vi är överens om är att talet om ett kretsloppssamhälle i första hand handlar om återanvändning och i andra hand om återvinning. Men när det inte går att vare sig återanvända eller återvinna är energiutvinning bättre, vilket därmed kan förhindra att man i stället bränner annat material. Med energiåtervinning vinner man någonting med sopförbränningen. Då bör man använda rena material för förbränning. Det är den sortens material som lämpar sig för förbränning och energiutvinning, för då är det ju energiutvinning som är syftet.</textBlock>
  </contentBlock>
  <contentBlock page="0" id="i-2fe23ad467d5079f">
    <textBlock id="i-709ee05be2d9466c">Vårt problem är att vi fortfarande inte med säkerhet vet vad det är som har hänt i det fall som Dan</textBlock>
    <textBlock id="i-77d2ae327b9664c0">Ericsson och Kia Andreasson tar upp. Innan Dan</textBlock>
    <textBlock id="i-c855de919506aeac">Ericsson läste om detta på Internet  tog jag kontakt med den tyske miljöministern, eftersom vi hade fått uppgifter om att material som var avsett för återvinning i Tyskland skickades till Sverige för förbränning.</textBlock>
    <textBlock id="i-10519500e01668fd">Det finns också andra uppgifter som säger att detta inte är avfall som är avsett för återvinning utan avfall avsett för förbränning, och i Tyskland har man inte någon kapacitet för förbränning kvar. Därför har man valt att exportera avfallet för förbränning. Vilken version som stämmer vet vi alltså ännu inte. Det måste vi få bekräftat från Tyskland. Den kontinuerliga dialog som vi har fört med tjänstemännen handlar i första hand om att de tyska tjänstemännen har bett om mer information från Sverige om vad vi har för uppgifter i det här fallet. Jag räknar också med att snart få en bekräftelse från min tyske kollega på vad det är fråga om för avfall. Det är viktigt att Tyskland i huvudsak hanterar detta. I Tyskland har man kommit långt när det gäller att ta hand om sitt avfall, men detta visar att man inte har kommit så långt som man hade hoppats. Varje land bör ta hand om sitt eget avfall. Inriktningen för tyskarna måste vara att ta hand om sitt eget avfall, oavsett om det handlar om avfall för återvinning eller för förbränning, framför allt för att undvika transporterna.</textBlock>
  </contentBlock>
  <contentBlock page="0" id="i-a5d35899d791fb1b">
    <textBlock id="i-d6b71672d804eef6">Dan Ericsson ställde sedan en fråga om de olika gränserna. EU har inga gränser när det gäller insamling utan gränser för återvinning. Man kan då alltså ha högre återvinningskrav, vilket vi har haft i Sverige på ett antal punkter. Men skälet till att man har haft dessa maximigränser, som kan se väldigt underliga ut, är bl.a. att man skall klara av att återvinna allt sitt avfall själv och att det inte skall bli som i detta fall, nämligen att avfallet skall exporteras för återvinning. Man skall alltså undvika detta genom att ha något slags minimi- och maximigränser. Tanken är att gränserna skall höjas i takt med att länderna bygger ut sin kapacitet för återvinning.</textBlock>
  </contentBlock>
  <contentBlock page="0" id="i-25785ec21a4dbbae">
    <textBlock id="i-a6852f1fee8b529e">Herr talman! Jag tror som sagt var att vi är överens om principerna. När det sedan gäller den exakta frågan om det tyska avfallet är det i första hand tyskarna själva som måste lösa problemet. Vi är intresserade av att vara med, men det förutsätter att vi får en bekräftelse från Tyskland på vilken sorts avfall det handlar om i detta fall.</textBlock>
  </contentBlock>
  <contentBlock page="0" id="i-7c397415a788ee0f">
    <textBlock id="i-e448a694febdfeff">Anf.  17  DAN ERICSSON (kds)</textBlock>
  </contentBlock>
  <contentBlock page="0" id="i-992eb29371f8ffef">
    <textBlock id="i-22a97b88d166cb47">Herr talman! Ministern försökte ändå besvara frågorna något utförligare, men det finns fortfarande en del oklarheter.</textBlock>
  </contentBlock>
  <contentBlock page="0" id="i-1c543733afc4cbf6">
    <textBlock id="i-7cabd77de9c214f4">För det första gäller det de långväga transporterna och det komplicerade i att finna metoder för att inkludera miljökostnaden. Ministern säger att det förs samtal om denna fråga i EU-sammanhang, som jag uppfattade det. Men då måste ni väl ha någonting med i bagaget i den diskussionen. Jag skulle nog vilja att ministern vore litet mer precis när det gäller i vilket forum samtalen förs och vad som tas upp från svensk sida i diskussionen om hur man skall få en rättvisande prisbild beträffande transporterna.</textBlock>
  </contentBlock>
  <contentBlock page="0" id="i-691605b7870fc5fc">
    <textBlock id="i-26ef064d4a4d9570">Herr talman! För det andra säger ministern att man fortfarande inte vet vad som har hänt när det gäller frågan om Tyskland men att man redan i december uppmärksammade den. Man väntar fortfarande på en bekräftelse på vad som är riktiga uppgifter. Eftersom detta uppmärksammade redan före nyår, har det nu snart gått en och en halv månad. Skall jag uppfatta svaret på frågan så att ni har ställt en fråga om hur saken förhåller sig, att ni inte har ställt några krav eller framfört några principiella uppfattningar om att den här typen av transporter inte kan vara i överensstämmelse med sunt förnuft? Om jag har uppfattat det rätt, så har ni ställt en fråga och väntar fortfarande på ett svar. Är detta riktigt uppfattat?</textBlock>
  </contentBlock>
  <contentBlock page="0" id="i-800180ed9b7c3f9f">
    <textBlock id="i-26b151ae6be7460c">När det gäller EU:s krav på en gräns för återvinning säger ministern att vi kan ha högre återvinningskrav. Det har vi i Sverige också på en del produkter, som ministern säger. Men det finns en maximigräns.</textBlock>
    <textBlock id="i-32d489b0b11e193d">Jag fick inget besked om ifall ministern verkar för att gränsen skall ändras. Ministern säger att det ligger i tanken att kraven skall höjas successivt. Men mot bakgrund av vad som nu händer, när tyskarna uppenbarligen inte längre klarar av att hantera sitt eget avfall, vore det väl rimligt att ministern drev frågan litet hårdare än vad som framskymtade i svaret. Man tycks vara nöjd med sakernas tillstånd och driver inte frågan.</textBlock>
  </contentBlock>
  <contentBlock page="0" id="i-829ed0588ea3b168">
    <textBlock id="i-f354c3edd069db97">Herr talman! En fråga lämnade ministern därhän, vilket jag kan förstå om hon saknar kunskap om den, nämligen förbränningen av däck. Hur ser ministern på detta? Är det verkligen rimligt att vi tar emot och förbränner däck från Tyskland för att sedan skicka avfallet till Danmark?</textBlock>
  </contentBlock>
  <contentBlock page="0" id="i-836546aa55484885">
    <textBlock id="i-fb622a8b94848dbb">Anf.  18  KIA ANDREASSON (mp)</textBlock>
  </contentBlock>
  <contentBlock page="0" id="i-fe09a72571ddef2e">
    <textBlock id="i-57182fbb58cb1a2a">Herr talman! Det är förfärligt att man eldar tyska däck, vilket man bevisligen gör. Det finns uppgifter om att 15 000 ton däck eldas i Linköping. Det som stör mig är kraftvärmeverkschefernas inställning. De uttalar att de tycker att det är positivt och säger t.o.m.</textBlock>
    <textBlock id="i-50a429baa40bb53c">att de gör en god gärning för miljön. Det är deras inställning.</textBlock>
  </contentBlock>
  <contentBlock page="0" id="i-d946e79286963ec2">
    <textBlock id="i-2dfaf27d998375ab">Jag tycker att miljöministern skulle ta dem i örat! I</textBlock>
    <textBlock id="i-7f66d855c138e982">alla fall tycker jag att hon skall gå ut med information till dessa värmeverkschefer om att vi inte tycker att återvinningssystemet skall vara på det här viset. Vi skall inte hålla på och elda upp avfallet. Det är ju inte det som är det primära och det bästa.</textBlock>
  </contentBlock>
  <contentBlock page="0" id="i-735d02c56e705a1c">
    <textBlock id="i-a132fc63b9f2265c">Sedan gäller det kontrollen. Vi tillåter gråzoner.</textBlock>
    <textBlock id="i-cdafe4e5b82d5aa4">Det plastavfall som kommer på Grüne Punkt-märkta lastbilar är egentligen inte Grüne Punkt, utan det handlar om en gråzon. När tyska konsumenter slänger sitt Grüne Punkt-avfall, kommer det också in annat avfall i påsen, och det just detta andra avfall, som är inte är Grüne Punkt-märkt utan som är Sortierrest, som vi tar hand om. Egentligen tillhör detta gult avfall som man skall tillstånd för, men det hamnar på grön lista. Det är detta som gör det så krångligt.</textBlock>
  </contentBlock>
  <contentBlock page="0" id="i-bcbdbbbcc775b6d5">
    <textBlock id="i-5a0d147a316d7ff0">De svenska kommunala värmeverken får, som jag sade innan, mycket mindre avfall. Skall de nu  befästa sin inställning genom att ta emot avfall från andra länder eller genom att öka förbränningen av industriavfall är ju detta mycket alarmerande. Jag skulle vilja att miljöministern tar upp detta i sitt svar.</textBlock>
  </contentBlock>
  <contentBlock page="0" id="i-03951f38710eec4e">
    <textBlock id="i-4c86fee5c08547e9">Anf.  19  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-337365cc33b59c0a">
    <textBlock id="i-a3a81e66f7aabb3a">Herr talman! Jag skall försöka svara på de olika tekniska frågorna. Transportkostnaderna diskuteras i</textBlock>
    <textBlock id="i-708251a7c632fb72">Technical Adaption Commity. Där diskuteras också mandatet att ändra bilagorna i avfallsdirektivet, och där finns möjligheten att påverka transportkostnaderna. Men det är som sagt var rätt komplicerat.</textBlock>
  </contentBlock>
  <contentBlock page="0" id="i-375003649ac29c46">
    <textBlock id="i-556ddadb1f9f5633">Dessutom har Sverige arbetat för att ändra EU:s transportförordning, så att vissa avfallsslag som i dag står på den gröna listan istället lyfts upp till den gula listan. Det handlar naturligtvis också om att man skall kontrollera vad som ingår i exempelvis det gröna avfallet.</textBlock>
  </contentBlock>
  <contentBlock page="0" id="i-6e2078cd621ab23d">
    <textBlock id="i-09056e72e4d9082b">Dan Ericsson ansåg att han fick ett matt svar när det gällde återvinningsgränserna. Skälet är att höjda återvinningsgränser i just det här fallet inte skulle vara någon lösning. I det här fallet är problemet nästan det motsatta. Tyskland har högre återvinningsgränser än man har möjlighet att klara av. Framför allt har man inte anläggningar för att också klara energiutvinningen.</textBlock>
  </contentBlock>
  <contentBlock page="0" id="i-8846a3297c33fac7">
    <textBlock id="i-160842eda1f60585"/>
    <textBlock id="i-6c186e90c0af4167">Trots detta avser Sverige att driva på, och har i flera sammanhang gjort det, för att gränserna skall höjas. Vi var ju inte medlemmar när direktivet antogs, men när olika avfallslagar senare har diskuterats, har</textBlock>
    <textBlock id="i-af82a6ff0b679635">Sverige hela tiden varit drivande för att det skall bli så höga gränser som möjligt. Vi har också väldigt tydligt markerat att varje land måste ha möjlighet att självt så långt möjligt  gå i täten för en så hög återvinning som det någonsin är möjligt.</textBlock>
  </contentBlock>
  <contentBlock page="0" id="i-385f7d00035a75a1">
    <textBlock id="i-daea580d798e7154">När det gäller frågan om däck vill jag gärna kontrollera saken litet närmare, frågeställaren hann inte med det förut, innan jag direkt berör den.</textBlock>
  </contentBlock>
  <contentBlock page="0" id="i-8874e1958527d473">
    <textBlock id="i-b0d973d557fbb4f0">Själva principen är vi överens om. Vi skall få ner transporterna. Vi skall ha ett kretslopp. Då återstår frågan om vad vi har sagt till våra tyska kolleger. Vi var relativt upprörda när vi hörde av oss till dem i december. Då hade vi fått uppgifterna att det var fråga om plastavfall som egentligen skulle gå direkt till återvinning som i stället brändes i Sverige. Det fanns väldigt tydliga signaler i det brevet om vad vi ansåg om den sortens export. Sedan har de tyska tjänstemännen hört av sig för att få fram så fullödig information som möjligt.</textBlock>
  </contentBlock>
  <contentBlock page="0" id="i-0429cc74a8810751">
    <textBlock id="i-fe84fef0232db3ff">Om Dan Ericsson anser att de tyska tjänstemännen och politikerna har agerat senfärdigt, får han väl be sina partikamrater i Tyskland att skynda på processen.</textBlock>
  </contentBlock>
  <contentBlock page="0" id="i-019b640cf60f928f">
    <textBlock id="i-9065c71925d05e6f">Anf.  20  DAN ERICSSON (kds)</textBlock>
  </contentBlock>
  <contentBlock page="0" id="i-e41d6918b47ac2a7">
    <textBlock id="i-c5b81d7c5037fc03">Herr talman! Det är klart att vi också försöker verka med de instrument vi har för att påverka våra systerpartier. Nu kan ju kanske inte precis kristdemokraterna i Tyskland jämföras med kristdemokraterna i</textBlock>
    <textBlock id="i-c38c1d1459a53cc6">Sverige. De har ju också kontakter med andra partier.</textBlock>
  </contentBlock>
  <contentBlock page="0" id="i-b9559c1452c0886d">
    <textBlock id="i-2e87e1a5a6e7d2a3">Det finns ett par saker som jag avslutningsvis vill ta upp. När det gäller däcks- eller gummifrågan, är det bra om  miljöministern nu tar reda fakta. Ju mer man rotade i detta, desto mer konstiga uppgifter fick man.</textBlock>
    <textBlock id="i-e2b685da42b14c1e">Här ligger kanske både en och flera hundar begravda.</textBlock>
  </contentBlock>
  <contentBlock page="0" id="i-6296bc13e6af9c70">
    <textBlock id="i-6d94fede29448d23">Det är bra om ministern tittar mer på detta. Det är ju faktiskt så att svenska miljömyndigheter har vetat om det. Då är det rimligt att miljöministern, som ytterst har ansvaret, undersöker saken. Detta kan inte vara en rimlig hantering, och det vore kanske bra om ministern sade det.</textBlock>
  </contentBlock>
  <contentBlock page="0" id="i-b9dd05aa555636bc">
    <textBlock id="i-4aa61e1db2b695b5">Jag vill också ta upp detta med att tyskarna producerar mer avfall än vad man klarar av. Det är väl rimligt att ministern i kontakterna skickar mycket tydliga signaler; så här kan det inte vara. Precis som ministern sade, måste varje land klara av att hantera sitt eget avfall. Jag vet inte hur de tyska planerna för utbyggnad av avfallssystemet ser ut, men från svensk sida måste vi skicka tydliga signaler om att detta inte är acceptabelt. Detta måste man hantera på egen hand.</textBlock>
  </contentBlock>
  <contentBlock page="0" id="i-850169f3ea26e3d9">
    <textBlock id="i-845fd5ebc9a226ac">Jag hoppas att ministern får ett besked från Tyskland om hur det ligger till. Ligger det till på det sätt som vi tror, och som vi tycker är felaktigt, så hoppas jag att ministern arbetar aktivt för att förändra det, så att vi får stopp på denna typ av transporter. Jag hoppas också att hon skickar ut den tydliga signalen till dem som sysslar med detta i Sverige, att det inte är en bra verksamhet. Sedan hoppas jag att ministern snabbt lägger fram ett förslag till deponiskatt. Det kan faktiskt vara ett sätt att lösa detta.</textBlock>
  </contentBlock>
  <contentBlock page="0" id="i-57260fd401a98c0c">
    <textBlock id="i-27b92852d06baac8">Anf.  21  KIA ANDREASSON (mp)</textBlock>
  </contentBlock>
  <contentBlock page="0" id="i-cce5f6ea87879d7b">
    <textBlock id="i-239204da428bb670">Herr talman! Detta är inget lätt problem. Dan</textBlock>
    <textBlock id="i-2e54f5470a4a25d0">Ericsson säger att lösningen skall vara en deponiskatt.</textBlock>
    <textBlock id="i-e71eefd8be8703cd">Men av detta exempel tycker jag  faktiskt att man kan se att en deponiskatt  också kan leda till att man i ökad utsträckning väljer förbränning. I vissa kommuner finns det indikationer på att man säger att det är bättre att förbränna om det blir dyrt med deponi. Man kan tjäna på det. Det ekonomiska systemet blir lättare.</textBlock>
    <textBlock id="i-45d67c4dbb621244">Detta är alltså inga lätta frågor. Vi måste se till att det inte blir på det viset, för jag tycker inte att det vore mycket bättre.</textBlock>
  </contentBlock>
  <contentBlock page="0" id="i-ebd315e6a87b1639">
    <textBlock id="i-d60f117a6c2589f5">Det som också bekymrar mig är hur det skall gå med det svenska producentansvaret. Vi ser att plastproducenterna inte kan ta ansvaret för förpackningarna. Det finns plaster som man inte kan återvinna osv.</textBlock>
    <textBlock id="i-8431cd29b5681601">och det är väldigt dyrt.</textBlock>
  </contentBlock>
  <contentBlock page="0" id="i-44e8e27efb275259">
    <textBlock id="i-c7383b10b8341ece">I Tyskland har företag gått samman och försökt få en anläggning för krackning av 300 000 ton blandat plastavfall per år, men nu har dessa planer och detta bygge ställts in. Anläggningen kunde inte garanteras tillräckligt med plast beroende på att det skulle bli ganska dyrt att lämna plast på detta ställe. Men om vi tar emot och förbränner plast, och om andra länder gör det, förhindrar det utvecklingen mot att hitta bättre lösningar - som just krackningsanläggningar osv.</textBlock>
    <textBlock id="i-d01b2e4b0c0da73e">Dessa lösningar kräver mycket kapital. Därför måste det bli kontroll och strängare krav.</textBlock>
  </contentBlock>
  <contentBlock page="0" id="i-d0a61ccab7e07bf1">
    <textBlock id="i-2c0c2514ba5182a4">Anf.  22  Miljöminister  ANNA LINDH (s)</textBlock>
  </contentBlock>
  <contentBlock page="0" id="i-796116126031a3cb">
    <textBlock id="i-e96528e9f062dc7a">Herr talman! Syftet med deponiskatten är att vi skall minska sopberget och att det skall bli dyrare att hanterar sopor. Deponi är dock det allra sämsta alternativet. Först kommer återanvändning, sedan återvinning och sedan energiutvinning. Så långt vinner man ju ändå något. Deponi är det allra sämsta.</textBlock>
  </contentBlock>
  <contentBlock page="0" id="i-e180843230ea61a5">
    <textBlock id="i-745d2c8f2810d5d6">När det gäller återvinning av plaster är ett viktigt inslag att vi i Sverige har givit ett uppdrag för att få fram ett system för märkning av plaster. Detta menar vi är mycket viktigt, bl.a. med tanke på frågan om hur man skall hantera plaster ur återvinningssynpunkt.</textBlock>
  </contentBlock>
  <contentBlock page="0" id="i-b752aeb54aecf55c">
    <textBlock id="i-c252f2f5c2165165">När det gäller däcken kan jag inte komma med någon omedelbar reaktion. En känsla man får är dock att däcken är ett område som borde flyttas från den s.k. gröna listan till den s.k. gula listan i EU. Det skulle åtminstone minska risken för den här sortens problem.</textBlock>
  </contentBlock>
  <contentBlock page="0" id="i-263c4474e86f8735">
    <textBlock id="i-2737505552ec58bb">Jag är övertygad om att vi är överens i fråga om principerna. Vi skall ha så få transporter av sopor som möjligt. Vi skall också se till att vi har ett fungerande kretslopp med i första hand återanvändning, i andra hand återvinning, i tredje hand energiutvinning och först i fjärde hand deponi. Jag kommer att arbeta för detta gentemot EU. Jag kommer också att framföra det till den tyska miljöministern. Jag hoppas att också</textBlock>
    <textBlock id="i-aef13e54f01c55e3">Dan Ericsson och Kia Andreasson använder sina partikontakter i Tyskland så att vi hjälps åt med att se till problemen löses där de har uppstått, alltså i Tyskland.</textBlock>
  </contentBlock>
  <contentBlock page="0" id="i-68c69d5ab18e6f8f">
    <textBlock id="i-ec4afd80a8dd11f5">Överläggningen var härmed avslutad.</textBlock>
  </contentBlock>
  <contentBlock page="0" id="i-4bc630c3d3f4c870">
    <textBlock id="i-7472d39799036534">8 §  Hänvisning av ärenden till utskott</textBlock>
  </contentBlock>
  <contentBlock page="0" id="i-62da3fcb8ff39c53">
    <textBlock id="i-d0300af83c8a64d2">Föredrogs och hänvisades</textBlock>
  </contentBlock>
  <contentBlock page="0" id="i-689a3ccdad019373">
    <textBlock id="i-2d7380a955083832">Motioner</textBlock>
  </contentBlock>
  <contentBlock page="0" id="i-d834ed83ad55592b">
    <textBlock id="i-08df68a49e245a55">1995/96:K23-K25 till konstitutionsutskottet</textBlock>
  </contentBlock>
  <contentBlock page="0" id="i-594a0dd983b875e0">
    <textBlock id="i-37b0658b4bfca899">1995/96:Kr1-Kr5 till kulturutskottet</textBlock>
  </contentBlock>
  <contentBlock page="0" id="i-e65a00c46b48f42e">
    <textBlock id="i-1ddf83a6732fd4af">1995/96:Kr6     yrk. 1 och 3 till kulturutskottet</textBlock>
  </contentBlock>
  <contentBlock page="0" id="i-92d3a3c599bfb5a1">
    <textBlock id="i-c9611b1abc903d5c">yrk. 2 till utbildningsutskottet</textBlock>
  </contentBlock>
  <contentBlock page="0" id="i-db3b2186bce4abe1">
    <textBlock id="i-ead761820835d598">1995/96:Ub7     yrk. 1, 2 och 4 till utbildningsutskottet</textBlock>
  </contentBlock>
  <contentBlock page="0" id="i-b8325b3d43502a5d">
    <textBlock id="i-c6bdb0f7f0b36a58">yrk. 3 till kulturutskottet</textBlock>
  </contentBlock>
  <contentBlock page="0" id="i-b949562239f03f5d">
    <textBlock id="i-1b8bad42bb01bba4">yrk. 5 och 6 till socialförsäkringsutskottet</textBlock>
  </contentBlock>
  <contentBlock page="0" id="i-084bd713e2feb630">
    <textBlock id="i-d96fb26433efb534">1995/96:Ub8 till utbildningsutskottet</textBlock>
  </contentBlock>
  <contentBlock page="0" id="i-9753dd3e57436e02">
    <textBlock id="i-0b1442cf39d95275">1995/96:Ub9     yrk. 1, 2, 4-6 och 11 till utbildningsutskottet</textBlock>
  </contentBlock>
  <contentBlock page="0" id="i-03ea767144e726e0">
    <textBlock id="i-4ef29b95514c2a74">yrk. 3 till socialförsäkringsutskottet</textBlock>
  </contentBlock>
  <contentBlock page="0" id="i-d6bef077aca8555e">
    <textBlock id="i-caa5eabf14e5eb0e">yrk. 7-10 till kulturutskottet</textBlock>
  </contentBlock>
  <contentBlock page="0" id="i-503dfb7fd5d63b55">
    <textBlock id="i-4208282a5fde3fa2">1995/96:Ub10    yrk. 1 till kulturutskottet</textBlock>
  </contentBlock>
  <contentBlock page="0" id="i-12ba8b0af0e8e811">
    <textBlock id="i-f438eff0fac24a22">yrk.2, 4, 5 och 7 till utbildningsutskottet</textBlock>
  </contentBlock>
  <contentBlock page="0" id="i-70cae42e06af2dc3">
    <textBlock id="i-893b296397fb3ad7">yrk. 3 och 6 till socialförsäkringsutskottet</textBlock>
  </contentBlock>
  <contentBlock page="0" id="i-ad2d804bf1a50b6c">
    <textBlock id="i-935dc4d4e6fd1f29">1995/96:Ub11 till utbildningsutskottet</textBlock>
  </contentBlock>
  <contentBlock page="0" id="i-4881a562ed878920">
    <textBlock id="i-38bc50c792b057a4">1995/96:Jo16    yrk. 1 till socialförsäkringsutskottet</textBlock>
  </contentBlock>
  <contentBlock page="0" id="i-f9864a2dd57472fe">
    <textBlock id="i-ecb03222a832e3b0">yrk. 2 och 3 till utbildningsutskottet</textBlock>
  </contentBlock>
  <contentBlock page="0" id="i-30e4844e74080d41">
    <textBlock id="i-ab77ddd366737ffb">yrk. 4 till näringsutskottet</textBlock>
  </contentBlock>
  <contentBlock page="0" id="i-d41b094d3360deea">
    <textBlock id="i-f4088db2f5ee9436">yrk. 5-9 till jordbruksutskottet</textBlock>
  </contentBlock>
  <contentBlock page="0" id="i-dad8285327c3b662">
    <textBlock id="i-7689e7177e2b193d">1995/96:A11 och A12 till arbetsutskottet</textBlock>
  </contentBlock>
  <contentBlock page="0" id="i-d85b804e995f1255">
    <textBlock id="i-61d85207cf7bbd9a">1995/96:Sf9-Sf19 till socialförsäkringsutskottet</textBlock>
  </contentBlock>
  <contentBlock page="0" id="i-10e6ce83de14ea0a">
    <textBlock id="i-c48632c8d95192dd">1995/96:L24-L27 till lagutskottet</textBlock>
  </contentBlock>
  <contentBlock page="0" id="i-ef4c01825ac271e7">
    <textBlock id="i-def088b2af262805">1995/96:K20-K22 till konstitutionsutskottet</textBlock>
  </contentBlock>
  <contentBlock page="0" id="i-321cc43557f0f07f">
    <textBlock id="i-5f3f0362adfa17da">9 §  Bordläggning</textBlock>
  </contentBlock>
  <contentBlock page="0" id="i-367ebfca2dbb6d6f">
    <textBlock id="i-2856e16e4e767a92">Anmäldes och bordlades</textBlock>
  </contentBlock>
  <contentBlock page="0" id="i-4709872eb3770de9">
    <textBlock id="i-d899d032130c1a4a">Lagutskottets betänkande</textBlock>
  </contentBlock>
  <contentBlock page="0" id="i-f5faa145e75b6257">
    <textBlock id="i-85be916e269ab7e5">1995/96:LU17 Ändring i lagen om Sveriges allmänna hypoteksbank</textBlock>
  </contentBlock>
  <contentBlock page="0" id="i-e35e3d5cb62cf85e">
    <textBlock id="i-3d06bcf6912100bb">Kulturutskottets betänkanden</textBlock>
  </contentBlock>
  <contentBlock page="0" id="i-7a8fadfc8874fd23">
    <textBlock id="i-7f0f8344fb28f1ff">1995/96:KrU7 Språkvård</textBlock>
  </contentBlock>
  <contentBlock page="0" id="i-c0441a3812d3db0d">
    <textBlock id="i-283c59442913769b">1995/96:KrU8 Kulturmiljöfrågor</textBlock>
  </contentBlock>
  <contentBlock page="0" id="i-f21a7b8c5391ddde">
    <textBlock id="i-0c33ea7e759e7784">1995/96:KrU9 Forskningsinformation m.m.</textBlock>
  </contentBlock>
  <contentBlock page="0" id="i-7b8457288c4b0a1b">
    <textBlock id="i-7fe1763c010a773e">Jordbruksutskottets betänkanden</textBlock>
  </contentBlock>
  <contentBlock page="0" id="i-823338722a7d4138">
    <textBlock id="i-d7ef3bce52afd346">1995/96:JoU9 Vatten- och luftvård</textBlock>
  </contentBlock>
  <contentBlock page="0" id="i-dd1a9d6495d1cd5a">
    <textBlock id="i-f3670923d5e7ee6e">1995/96:JoU13 Avfallshantering</textBlock>
  </contentBlock>
  <contentBlock page="0" id="i-7360f085907c4f02">
    <textBlock id="i-e40b157b37c91ad4">1995/96:JoU14 Djurskydd m.m.</textBlock>
  </contentBlock>
  <contentBlock page="0" id="i-3f41392688a36c63">
    <textBlock id="i-46e58076573bc47c">10 §  Anmälan om interpellationer</textBlock>
  </contentBlock>
  <contentBlock page="0" id="i-0181c0f4aa1ffb81">
    <textBlock id="i-99ee5ec005a85a2e">Anmäldes att följande interpellationer framställts</textBlock>
  </contentBlock>
  <contentBlock page="0" id="i-ad168ec7e3e54129">
    <textBlock id="i-e20608d405a1b245">den 8 februari</textBlock>
  </contentBlock>
  <contentBlock page="0" id="i-87554ca6f7d3662f">
    <textBlock id="i-135f302583790fd3">1995/96:80 av Elver Jonsson (fp) till arbetsmarknadsministern</textBlock>
  </contentBlock>
  <contentBlock page="0" id="i-bdfd4275083c6d0b">
    <textBlock id="i-edba1eb88528a58c">Situationen på arbetsmarknaden</textBlock>
  </contentBlock>
  <contentBlock page="0" id="i-c7dbe7db79577ba5">
    <textBlock id="i-f32640e98fd581df">den 9 februari</textBlock>
  </contentBlock>
  <contentBlock page="0" id="i-6d80dae373b6f69d">
    <textBlock id="i-d58c832fa65f42e5">1995/96:81 av Chatrine Pålsson (kds) till socialministern</textBlock>
  </contentBlock>
  <contentBlock page="0" id="i-66617610d88f6e13">
    <textBlock id="i-66c0ec515b4530bf">Mammografiscreening</textBlock>
  </contentBlock>
  <contentBlock page="0" id="i-73bd0526fd77b092">
    <textBlock id="i-ea88e3736c56197b">Interpellationerna redovisas i bilaga som fogas till riksdagens snabbprotokoll tisdagen den 13 februari.</textBlock>
  </contentBlock>
  <contentBlock page="0" id="i-96939303fd831df9">
    <textBlock id="i-06d73e84db4157b9">11 §  Anmälan om frågor</textBlock>
  </contentBlock>
  <contentBlock page="0" id="i-f64c05e5334b53dd">
    <textBlock id="i-53bd2cfe49c3c03d">Anmäldes att följande frågor framställts</textBlock>
  </contentBlock>
  <contentBlock page="0" id="i-fe1ca540935024f8">
    <textBlock id="i-5427aba92fabe98d">den 8 februari</textBlock>
  </contentBlock>
  <contentBlock page="0" id="i-e6e1f7677cee73e4">
    <textBlock id="i-726ba44eed133977">1995/96:279 av Ingrid Näslund (kds) till utrikesministern</textBlock>
  </contentBlock>
  <contentBlock page="0" id="i-d4b5bc2896d89f21">
    <textBlock id="i-37744bfb485f89b1">EU och religionsfriheten</textBlock>
  </contentBlock>
  <contentBlock page="0" id="i-79b9670e6b250a62">
    <textBlock id="i-a7a34432faec2fed">1995/96:280 av Marie Granlund (s) till arbetsmarknadsministern</textBlock>
  </contentBlock>
  <contentBlock page="0" id="i-bff1c448043c9052">
    <textBlock id="i-9671b1c31b677e78">Transportstödet</textBlock>
  </contentBlock>
  <contentBlock page="0" id="i-b021ca8984665a95">
    <textBlock id="i-487e34053b844c38">Frågorna redovisas i bilaga som fogas till riksdagens snabbprotokoll tisdagen den 13 februari.</textBlock>
  </contentBlock>
  <contentBlock page="0" id="i-6cb15bc1ffd4e3a0">
    <textBlock id="i-c7ac46bef8740f12">12 §  Kammaren åtskildes kl. 10.01.</textBlock>
  </contentBlock>
  <contentBlock page="0" id="i-0093ba13f922a0aa"/>
  <contentBlock page="0" id="i-8ee24530ff4f3bf3">
    <textBlock id="i-10bf39d5786e7e4f">Förhandlingarna leddes av tredje vice talmannen.</textBlock>
  </contentBlock>
</protocol>
