<protocol id="prot-199091--60">
  <contentBlock ix="0">
    <textBlock ix="0">1 § Meddelande om ändring i kammarens sammanträdesplan</textBlock>
    <textBlock ix="1">Anf. 1 FÖRSTE VICE TALMANNEN:</textBlock>
    <textBlock ix="2">Onsdagen den 20 februari kl. 9.00 sammanträder kammaren för utrikespolitisk debatt. Tidigare planerat arbetsplenum nämnda dag är inställt.</textBlock>
    <textBlock ix="3">2 § Val av ytterligare suppleant i bostadsutskottet</textBlock>
    <textBlock ix="4">Företogs val av en ny suppleant i bostadsutskottet.</textBlock>
    <textBlock ix="5">I överensstämmelse med förslag från valberedningen valdes till</textBlock>
    <textBlock ix="6">suppleant i bostadsutskottet</textBlock>
    <textBlock ix="7">Nils Fredrik Aurelius (m)</textBlock>
    <textBlock ix="8">3 § Anmälan om kompletteringsval till lagutskottet och skatteutskottet</textBlock>
    <textBlock ix="9">Förste vice talmannen meddelade att moderata samlingspartiets riksdagsgrupp efter Ewy Möller anmält dels Margareta Gard som ny ledamot i lagutskottet, dels Nils Fredrik Aurelius som ny suppleant i skatteutskottet.</textBlock>
    <textBlock ix="10">Förste vice talmannen förklarade utsedda till</textBlock>
    <textBlock ix="11">ledamot i lagutskottet</textBlock>
    <textBlock ix="12">Margareta Gard (m)</textBlock>
    <textBlock ix="13">suppleant i skatteutskottet</textBlock>
    <textBlock ix="14">Nils Fredrik Aurelius (m)</textBlock>
    <textBlock ix="15">4 § Justering av protokoll</textBlock>
    <textBlock ix="16">Justerades protokollen för den 4 och 5 februari.</textBlock>
    <textBlock ix="17">5 § Bordläggning</textBlock>
    <textBlock ix="18">Anmäldes och bordlades</textBlock>
    <textBlock ix="19">Motionerna</textBlock>
    <textBlock ix="20">med anledning av proposition 1990/91:75 Importrutiner i ett datoriserat tullförfarande, m.m..</textBlock>
    <textBlock ix="21">1990/91:Sk46 av Kjell Johansson m.fl. (fp)</textBlock>
    <textBlock ix="22">1990/91:Sk47 av Bo Lundgren m.fl. (m)</textBlock>
    <textBlock ix="23">1990/91:Sk48 av Sigge Godin (fp)</textBlock>
    <textBlock ix="24">1990/91:Sk49 av Görel Thurdin m.fl. (c)</textBlock>
    <textBlock ix="25">6 § Anmälan om interpellation</textBlock>
    <textBlock ix="26">Anmäldes att följande interpellation framställts</textBlock>
    <textBlock ix="27">den 11 februari</textBlock>
    <textBlock ix="28">1990/91:145 av Sten Andersson i Malmö (m) till statsrådet Bengt Lindqvist om åtgärder mot hembränning:</textBlock>
    <textBlock ix="29">Det är en fara för demokratin när medborgarna struntar i att följa beslutade lagar och regler. Ett sådant exempel är alkoholpolitiken där lagstiftningen totalt misslyckats! Detta inser allt flera med undantag av socialstyrelsen och vissa ledande socialpolitiker.</textBlock>
    <textBlock ix="30">I stället för att hjälpa missbrukare och förhindra uppkomsten av sådana går alkoholpolitiken ut på att skapa obegripliga och inkonsekventa restriktioner för en bred allmänhet. Reaktionen från densamma kan nu utläsas i en omfattande och ökande hembränning.</textBlock>
    <textBlock ix="31">Enligt ett flertal undersökningar varav senast en publicerad i Bryggartidningen december -90, beräknas hembränningen ha ökat kraftigt under senare tid. Vi börjar närma oss en situation liknande Norge, där Vinmonopolet uppger sig försälja mindre än hälften av landets starkspritkonsumtion. En liknande utveckling i Sverige kan endast och enbart hänföras till vår av en bred allmänhet obegriplig och orespekterad alkoholpolitik.</textBlock>
    <textBlock ix="32">Hembränningens attraktivitet beror till alla delar på att alkoholpriserna betraktas som alltför höga!</textBlock>
    <textBlock ix="33">Vilka åtgärder är statsrådet beredd vidtaga med tanke på de alltmera förekommande uppgifterna om en kraftigt ökad hembränning?</textBlock>
    <textBlock ix="34">7 § Anmälan om fråga</textBlock>
    <textBlock ix="35">Anmäldes att följande fråga framställts</textBlock>
    <textBlock ix="36">den 8 februari</textBlock>
    <textBlock ix="37">1990/91:405 av Gullan Lindblad (m) till statsrådet Maj-Lis Lööw om praxis i asylärenden rörande baltiska flyktingar:</textBlock>
    <textBlock ix="38">Det som inte skulle ha hänt har hänt: tre nya baltiska flyktingar har avvisats från Sverige! Detta har skett genom att invandrarverket vidarebefordrat dem till Finland med hänvisning till den nordiska passöverenskommelsen om prövning i första asylland.</textBlock>
    <textBlock ix="39">Regeringen har sagt att baltiska flyktingar skall få stanna här och två estländska värnpliktsvägrare har tidigare beviljats uppehållstillstånd här 6 månader.</textBlock>
    <textBlock ix="40">Kan invandrarministern redovisa den praxis som nu gäller i ärenden rörande baltiska flyktingar och är invandrarministern beredd att uttala att baltiska flyktingar skall få stanna i Sverige?</textBlock>
    <textBlock ix="41">8 § Kammaren åtskildes kl. 15.02.</textBlock>
    <textBlock ix="42">Förhandlingarna leddes av förste vice talmannen.</textBlock>
  </contentBlock>
</protocol>
