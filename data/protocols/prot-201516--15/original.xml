<protocol id="prot-201516--15">
  <contentBlock page="0" id="i-5646b49c9463a37f">
    <textBlock id="i-8ddd4c1b8167b0ca">§ 1 Justering av protokoll</textBlock>
  </contentBlock>
  <contentBlock page="0" id="i-209e6d82fa9e08d2">
    <textBlock id="i-aef59d71670a228c">Protokollet för den 2 oktober justerades.</textBlock>
    <textBlock id="i-9607a4f378e897e2">§ 2 Anmälan om subsidiaritetsprövning</textBlock>
  </contentBlock>
  <contentBlock page="0" id="i-2802c9744f4dcf57">
    <textBlock id="i-11e4c6d25f64db5b">Talmannen anmälde att utdrag ur prot. 2015/16:4 för torsdagen den 15 oktober i ärende om subsidiaritetsprövning av EU-förslag hade kommit in från socialförsäkringsutskottet.</textBlock>
    <textBlock id="i-a53c09ee06d134be">§ 3 Anmälan om fördröjda svar på interpella ­ tioner</textBlock>
  </contentBlock>
  <contentBlock page="0" id="i-1d16c874bf56fb75">
    <textBlock id="i-d6f0e97f42ea5940">Följande skrivelser hade kommit in:</textBlock>
  </contentBlock>
  <contentBlock page="0" id="i-b554a9ff13d2e357">
    <textBlock id="i-105998825f006341">Interpellation 2015/16: 58</textBlock>
  </contentBlock>
  <contentBlock page="0" id="i-e8790a23b38b8a91">
    <textBlock id="i-5fbd866b39998953">Till riksdagen</textBlock>
    <textBlock id="i-df72bb9e2d3f72c4">Interpellation 2015/16: 58 Medborgarlön</textBlock>
    <textBlock id="i-059ff9d356540a2a">av Fredrik Schulte (M)</textBlock>
    <textBlock id="i-b4892b97f7e0ee16">Interpellationen kommer att besvaras den 3 november.</textBlock>
    <textBlock id="i-101e12d1532fbc98">Skälet till dröjsmålet är inbokade resor och engagemang som inte kan ändras.</textBlock>
    <textBlock id="i-bec0e7bb14b604b2">Stockholm den 15 oktober 2015</textBlock>
    <textBlock id="i-4bf4a14dba4fcc27">Arbetsmarknadsdepartementet</textBlock>
    <textBlock id="i-d7a52a26593d34e5">Ylva Johansson (S)</textBlock>
    <textBlock id="i-c7dc202afb6cba06">Enligt uppdrag</textBlock>
    <textBlock id="i-de68601e790e4a67">Catharina Nordlander</textBlock>
    <textBlock id="i-a3b4884c33de72b9">Tf. expeditions- och rättschef</textBlock>
  </contentBlock>
  <contentBlock page="0" id="i-74e45cc715eb51d9">
    <textBlock id="i-7dce0c7edb5736fa">Interpellation 2015/16: 61</textBlock>
  </contentBlock>
  <contentBlock page="0" id="i-14919ad495f18d19">
    <textBlock id="i-e4b56b0f9b18be89">Till riksdagen</textBlock>
    <textBlock id="i-94f9cf4b8c799794">Interpellation 2015/16: 61 Beskattningen av människors kulturövning</textBlock>
    <textBlock id="i-457759f400d1af47">av Helena Bouveng (M)</textBlock>
    <textBlock id="i-0eff311564c6fcd7">Interpellationen kommer att besvaras fredagen den 6 november 2015.</textBlock>
    <textBlock id="i-421634b348d3fca1">Skälet till dröjsmålet är tjänsteresa.</textBlock>
    <textBlock id="i-7bfd48bf15ea2f61">Stockholm den 14 oktober 2015</textBlock>
    <textBlock id="i-99c17d38c128ded5">Kulturdepartementet</textBlock>
    <textBlock id="i-55bbb5af160a624a">Alice Bah Kuhnke (MP)</textBlock>
    <textBlock id="i-9bd107bbe8f4ff40">Enligt uppdrag</textBlock>
    <textBlock id="i-62c4b6327247f81d">Daniel Ström</textBlock>
    <textBlock id="i-3167c1e95e410958">Expeditions- och rättschef</textBlock>
    <textBlock id="i-87b6dcd4795e9824">§ 4 Anmälan om faktapromemoria</textBlock>
  </contentBlock>
  <contentBlock page="0" id="i-12f0dc9062eb7623">
    <textBlock id="i-91865ee947940f97">Talmannen anmälde att följande faktapromemoria om förslag från Europeiska kommissionen hade kommit in och överlämnats till utskott:</textBlock>
    <textBlock id="i-afa98356c2912a2e">2015/ 16:FPM 7 EU:s externa agerande för att bemöta flyktingkrisen i Europa JOIN(2015) 40 till utrikesutskottet</textBlock>
    <textBlock id="i-94f1e4251ad6aeef">§ 5 Svar på interpellation 2015/16:17 om Sveriges medverkan i Europols antiterroraktion i sociala medier</textBlock>
    <textBlock id="i-cd3a76183ce2799e">Anf. 1 Statsrådet ANDERS YGEMAN (S):</textBlock>
    <textBlock id="i-9b3e48e91bad4b6b">Herr talman! Roger Haddad har frågat mig om regeringen har beslutat att Sverige ska delta operativt i Europols insats i sociala medier mot terrorism, om jag och regeringen kommer att vidta nödvändiga åtgärder för att möjliggöra ett svenskt deltagande i insatsen samt hur jag och regeringen kommer att agera mot bakgrund av att hundratals ungdomar rekryteras för att resa till konfliktområdena i Irak och Syrien.</textBlock>
    <textBlock id="i-d945ab2e2b068b25">Europol har till uppgift att stödja och stärka EU-medlemsstaternas brottsbekämpande myndigheter i arbetet mot allvarlig brottslighet och terrorism. Den 12 mars i år enades rådet för rättsliga och inrikes frågor om att en särskild funktion skulle inrättas vid Europol. Syftet med den nya enheten är att motverka den rekrytering till terrorism som sker genom att våldsbejakande ex tremistiska budskap sprids via i nternet. Den nya enheten kallas European Union Internet Referral Unit , EU IRU.</textBlock>
    <textBlock id="i-97fb54241f800b84">Arbetsuppgifterna för EU IRU är att sammanställa information om var det förekommer terrorismpropaganda på nätet. I nästa steg analyserar enheten informationen med utgångspunkt i Europols mandat och EU:s rambeslut om bekämpande av terrorism. Om informationen bedöms vara terrorismpropaganda kommer man i ett tredje steg att kunna informera de företag som ansvarar för den plattform som informationen sprids på. Det kan exempelvis vara Facebook, Twitter eller Youtube. Förhoppningen är då att dessa företag har en användarpolicy som inte tillåter att deras plattformar utnyttjas för den typen av terrorismpropaganda . Det kommer dock inte att vara fråga om några ålägganden från Europols sida att stänga ned webbsidor eller radera information. Det bygger på frivillighet från de privata aktörernas sida. Vid sidan av det här systemet kommer nationella myndigheter givetvis att fortsätta arbetet med att i möjligaste mån utreda de brott som kan ligga bakom.</textBlock>
    <textBlock id="i-b013edbffa4ea872">Svenska brottsbekämpande myndigheter deltar aktivt i Europols arbete på många områden, inklusive den nyligen inrättade EU IRU. Samarbetet består i första hand av deltagande i möten och informationsutbyte.</textBlock>
    <textBlock id="i-9548166b16ab35ae">Internationellt samarbete är i dag både en nödvändighet och en själv ­ klarhet, men den operativa bedömningen görs alltid av behörig myndighet. Säkerhetspolisen avgör alltså själv, utifrån ett operativt perspektiv, om in ­ formation om terrorismpropaganda som påträffats på nätet ska skickas till Europol. På samma sätt beslutar Säkerhetspolisen själv vilka åtgärder som ska vidtas utifrån den information som Europol lämnar. När Säkerh etspo ­ lisen gör sina bedömningar är det min utgångspunkt att de väger in både rättsliga aspekter och den gemensamma nyttan av ett effektivt internatio ­ nellt informationsutbyte.</textBlock>
    <textBlock id="i-2573ff6ae23320ed">Det är i detta sammanhang också viktigt att komma ihåg att det inte är enbart genom samarbetet i EU IRU som vi kan och ska motverka våldsbejakande extremistiska budskap på nätet. En av de viktigaste åtgärderna är att stärka barns och ungdomars förmåga att ifrågasätta antidemokratiska och våldsbejakande budskap. Ett sådant arbete pågår under ledning av Statens medieråd på uppdrag av regeringen. Sverige deltar också i ett nätverk med EU-stater för utveckling av strategisk kommunikation mot extremism och terrorism.</textBlock>
    <textBlock id="i-af22636f7be7f931">Regeringen tar krafttag på en rad områden för att bekämpa terrorism och våldsbejakande extremism. Bara de senaste veckorna har regeringen dels beslutat om en helt ny strategi mot terrorism, dels överlämnat en skrivelse till riksdagen, Åtgärder för att göra samhället mer motståndskraftigt mot våldsbejakande extremism , där man redovisar vidtagna åtgärder. På detta sätt rustar regeringen för att möta de utmaningar som finns.</textBlock>
    <textBlock id="i-3b8bfe248bdcd1cd">Anf. 2 ROGER HADDAD (FP):</textBlock>
    <textBlock id="i-47505bd1d1db458a">Herr talman! Tack, inrikesminister Anders Ygeman , för svaret på min interpellation! Bakgrunden är naturligtvis de hemska scener som vi dagligen matas med både i traditionella medier och inte minst i sociala medier, vilket också är temat för Folkpartiets interpellation.</textBlock>
    <textBlock id="i-f94f293e9c0ba540">I ett tv-inslag under våren kommenterade justitieministern planeringen av den här enheten inom den europeiska polisiära samarbetsorganisationen Europol och gav i princip uttryck för att man inte var en aktiv part i det samarbetet. Folkpartiet reagerade på det och har därefter ställt en skriftlig fråga till regeringen. Av svaret framkom det att vi visst deltar genom att bland annat stötta organisationen Europol. Det är sant att vi är medlemmar och bidrar ekonomiskt. Vi har också ett par tre polistjänstemän på plats samt från tullen.</textBlock>
    <textBlock id="i-3418e823e7afdad5">Det kan inte ha undgått någon hur Islamiska staten på ett professionellt sätt bedriver skräckpropaganda, hur de dagligen producerar och sprider material med halshuggna människor, barn som utnyttjas och homosexuella som knuffas ned från byggnader. Det är hemska scener. Flera länder har reagerat på det, och de flesta tycker att det är avskyvärt och måste stoppas på något sätt. Trots det fortsätter skräckpropagandan att spridas via våra medier, inte minst till våra ungdomar. Det sker alltså även i Sverige.</textBlock>
    <textBlock id="i-c109997c1ac09a78">Det finns till och med, herr talman, svenska terrorister som rest till Irak och Syrien, deltagit i och bedrivit terrorverksamhet och därefter kommit tillbaka, producerat, lagt ut bilder och förhärligat dessa avskyvärda brott. Vad vi vet förekommer på enbart Twitter åtminstone 100 000 tweets , alltså kvitter, per dag från Islamiska staten. Det är bara ett av de sociala medierna. Därutöver finns Youtubeklipp och Facebookinlägg.</textBlock>
    <textBlock id="i-af344f2124388ea6">Frågan var om vi deltar operativt i Euro pols antiterrorenhet från den 1 juli. Statsrådet säger i svaret att vi deltar i möten och har ett informa ­ tionsutbyte. Jag besökte Europol den första veckan i september , och min tolkning är definitivt inte att vi deltar operativt, utan man träffas någon gång per månad eller varannan månad och får information. Det är dess ­ utom inte Säkerhetspolisen som deltar utan den polistjänsteman som för tillfället befinner sig där, och det är det som är av intresse för Folkpartiet och den här interpellationsdebatten.</textBlock>
    <textBlock id="i-86f14e199a33cc94">Om vi tycker att det är en viktig enhet, och det tycker vi, är frågan varför. Jo, därf ör att Sverige är ett av de fem till tio länder i Europa, herr talman, som är mest drabbade och utsatt a när det gäller antalet ungdomar, i vårt fall svenska ungdomar, som reser till konfliktområdena i Irak och Syrien.</textBlock>
    <textBlock id="i-ce2b8a068a1788be">Jag vill gärna veta om det finns någon ambition eller någon tanke hos statsrådet att faktiskt växla upp vår insats i Europol.</textBlock>
    <textBlock id="i-4e0c1e8d9dc7da71">Anf. 3 Statsrådet ANDERS YGEMAN (S):</textBlock>
    <textBlock id="i-269e4caa4f72da76">Herr talman! Ja, vi deltar aktivt i Europol i både operativa och strate ­ giska möten. Vi deltar i styrningen av Europol via styrelsemöten. Vi deltar också genom att vi använder EU IRU i den mån det finns sådan informa ­ tion på vårt språk som vi vill göra de olika leverantörerna uppmärksamma på för att därmed kunna använda deras regelverk.</textBlock>
    <textBlock id="i-4d6efa9cfa8e6c1d">Men nej, regeringen kommer inte att säga åt Säkerhetspolisen att de ska ha mer operativt arbete än de har i dag. Det arbete Säkerhetspolisen bedriver i dag är det som de har bedömt vara det mest effektiva. Det kan ju vara så, herr talman, att det finns information som Säkerhetspolisen inte vill anmäla till EU IRU och Europol för att man bedriver en förundersökning och i stället för att få en film borttagen från hemsidan vill få förövarna av brotten fällda i svensk domstol. Jag tror att vi kommer att få se ett antal sådana fall.</textBlock>
    <textBlock id="i-f69a0a68f69a9e3e">Anf. 4 ROGER HADDAD (FP):</textBlock>
    <textBlock id="i-48a11dcd840f68a2">Herr talman! Det var ett mycket kort inlägg av inrikesministern.</textBlock>
    <textBlock id="i-889b3c024140daf9">Jag är mycket bekymrad över att fler än 300 personer har rest till Syrien och Irak, de fl esta för att delta i Islamiska s tatens terrorverksamhet. Åtminstone 100 personer är tillbaka i Sverige.</textBlock>
    <textBlock id="i-74a124cab208ddab">Både enligt vad Säkerhetspolisen säger och enligt vad Försvarshögsko ­ lan och de forskare som arbetar med detta dagligen menar är sociala me ­ dier det instrument som mest används för att rekrytera och radikalisera personer, inte bara i Europa utan även här i Sverige – i Östersund, i Göte ­ borg, i Örebro och i Eskilstuna. Därför blir jag förvånad över att det inte finns en högre ambition att delta operativt.</textBlock>
    <textBlock id="i-edcd1d72d4ba2ea6">När vi i justitieutskottet besökte Europol i Haag fick vi höra att man där inte hade någon särskild kontakt med Säpo, åtminstone inte operativt och definitivt inte när det gäller den här frågan. Både Morgan Johansson, justitieministern, och inrikesministern har åkt fram och tillbaka till Bryssel och gjort stora utfästelser om sådant som också jag tycker är viktigt: Vi måste göra mer, och vi måste stoppa rekryteringen och radikaliseringen. Vi måste lagföra fler av de personer som ägnar sig åt dessa avskyvärda brott.</textBlock>
    <textBlock id="i-af93468c53d9c17a">När det gäller sociala medier vet vi också av Säkerhetspolisens kommentarer att man har spaning där. Man vet till och med vilka personer som ägnar sig åt radikalisering och försöker rekrytera på vissa webbplatser. Men ändå finns inte en enda av dessa personer bakom lås och bom. Det borde ju vara målet.</textBlock>
    <textBlock id="i-0989751ae41f1e46">Har regeringen och inrikesministern någon uppfattning om hur stort detta problem är? Har ni gjort någon kartläggning av hur många sidor det handlar om? Har vi släckt ned några sidor ? J ag menar då inte att myndigheten skulle ha gjort det utan att det skulle k unna ske i samråd med företagen. Är detta ett problem eller inte? Det är ju först om inrikesministern och regeringen tycker att detta är ett problem som de faktiskt kan komma tillbaka med politiska åtgärder.</textBlock>
    <textBlock id="i-262f89dd786fbda6">Anf. 5 Statsrådet ANDERS YGEMAN (S):</textBlock>
    <textBlock id="i-9dfb3749e28940cf">Herr talman! Här blandar man ihop äpplen och päron, och apelsiner, jordgubbar och kiwifrukter till en stor fruktsallad. Låt mig komma med några viktiga påpekanden. Regeringen, svenska staten, svensk polis och svensk säkerhetspolis släcker inte ned hemsidor. Det är inte förenligt med regeringsformen och Sveriges grundlag. Däremot deltar svenska myndigheter i EU IRU och rapporterar sådant material som kan strida mot företagens egna användarregler, så att företagen kan bedöma det och i så fall själva ta bort materialet eller göra vad som är aktuellt enligt deras användarregler. Men svenska myndigheter har att leva upp till den svenska grundlagen.</textBlock>
    <textBlock id="i-0e7dba4c53da8dc8">Det är ett stort problem med radikalisering och rekrytering på nätet. Men budskap måste mötas med motbudskap. Vi måste orka ta debatten med dem som står för det våldsförhärligande budskapet. Det kan inte mötas med att vi släcker ned hemsidor eller inte orkar se det.</textBlock>
    <textBlock id="i-bb15edc438416a3e">Det finns en relativt god bild av hur den här miljön ser ut. Men det är egentligen inte kopplat till frågan om EU IRU. Där måste polis och säkerhetspolis i varje enskilt fall fatta ett eget operativt beslut om det är till gagn för den verksamhet man bedriver att anmäla innehåll på en tjänst dit. Det kan ju finnas kraftiga operativa skäl som talar mot att anmäla sådant material dit. De personer det gäller kanske är föremål för polisens och Säkerhetspolisens arbete med just det som Roger Haddad och jag tycker är önskvärt, alltså förundersökning för att kunna sätta dem bakom lås och bom. Då kan det vara till nackdel om man anmäler enskilt innehåll på nätet.</textBlock>
    <textBlock id="i-cc7db78da40c7c8b">Regeringen har lagt fram en samlad strategi mot terrorismen, en strategi som jag har noterat att Folkpartiet i hög grad delar. Det är jag tacksam för. Vi har också till riksdagen lagt fram en samlad strategi för vad vi vill göra för att motverka radikalisering på nätet. Jag tror att även där har vi en stark samsyn mellan oss, Folkpartiet och flera andra partier i riksdagen. Min förhoppning och min absoluta tro är att detta, när vi nu också får lagstiftning på plats där organisering, rekrytering och finansiering av terrorkrigsresor blir olagligt, också kommer att leda till att vi får väsentligt fler fällande domar.</textBlock>
    <textBlock id="i-e77a647bde92c2e4">Anf. 6 ROGER HADDAD (FP):</textBlock>
    <textBlock id="i-72a0e279032e6f8a">Herr talman! Folkpartiet har insett att detta är ett stort problem tidigare. Det finns regeringsdokument och riksdagsbeslut från 2008 och senast från 2011 där vi gav uppdrag och utbildningsresurser till Skolverket och Statens Medieråd som man presenterade 2013. Cecilia Malmström, före detta inrikeskommissionär , tog också initiativ till ett antiradikaliseringsnätverk på europeisk nivå. Vi har försökt uppmärksamma detta, men det räcker inte.</textBlock>
    <textBlock id="i-2ce46a0424eb3c76">Jag gillar fruktsallad, men det har ingen relevans i den här debatten. Detta handlar just om Europol – det europeiska nätverket där polis, åklagare och säkerhetstjänst inom vissa gränser samarbetar mot grov organiserad brottslighet, människosmuggling, barnpornografi och också terro ­ rism. Den punkt som är allra högst upp på Europols dagordning just nu är terrorism. Det förvånar mig att Sverige inte deltar i kärnan av det arbetet.</textBlock>
    <textBlock id="i-68a887f312e8a300">Jag talade med Nederländernas representant. Hon sa att Sverige inte deltar i Niogruppen, där de länder som är mest utsatta i Europeiska unio ­ nen har avsatt resurser och personal och deltar operativt i ordets rätta bemärkelse och inte bara vid informationsmöten.</textBlock>
    <textBlock id="i-06d0ab61200b879b">Jag har inte sagt att Säpo ska släcka ned hemsidor. Det står i svaret och i frågorna att man gör det i samarbete med Youtube, Twitter och Facebook. Europolchefen sa dock att målet för den här enheten just är att släcka ned terrorpropaganda på sociala medier för att få stopp på dessa tusentals hemsidor som dagligen lockar våra ungdomar från svenska städer till dessa krigsområden. Jag hoppas att det kommer mer från regeringen.</textBlock>
    <textBlock id="i-e0ee30f85bc5ba9d">Anf. 7 Statsrådet ANDERS YGEMAN (S):</textBlock>
    <textBlock id="i-2a9fbebff98543ac">Herr talman! Om Roger Haddad påstår att vi inte deltar operativt har Roger Haddad fel. Det stämmer att Sverige inte har någon sekonderad personal i Europols EU IRU, men det är det bara två länder som har: Nederländerna, som Roger Haddad tydligen har träffat, och UK. De övriga 25 medlemsländerna har inte sekonderad personal.</textBlock>
    <textBlock id="i-556070ea10af4b71">Vi deltar operativt på alla sätt som man kan delta operativt – vid möten, i styrelser och i polissamarbeten. Jag träffade Europolchefen så sent som i fredags i Luxemburg, och jag har träffat Europolchefen i storleksordningen en gång i månaden, varannan månad. Det har aldrig vid något av de mötena förts fram att Sverige inte skulle delta på ett bra sätt eller att Sverige skulle kunna delta mer operativt. Det gör vi; det behöver inte Roger Haddad vara orolig för.</textBlock>
    <textBlock id="i-1c34a89e81cf68e3">Det stämmer att Folkpartiet gjorde en del bra saker i regeringen. Det ska ni ha kredd för. Men det stämmer också att ni inte gjorde det som krävdes, att ni inte ändrade lagstiftningen så att vi lever upp till FN:s resolution 2178, att ni inte klarade att kriminalisera terrorkrigsresorna och att ni inte klarade att kriminalisera förberedelse för, organisering av och rekrytering till terrorkrigsresor.</textBlock>
    <textBlock id="i-be998ca507034fc5">Bakom min rygg sitter Urban Ahlin, som nu är talman, som skrev debattartiklar om det här och krävde detta av regeringen. Vad hände? Ingenting. Det fanns inte ens ett papper på Justitiedepartementet om hur man skulle påbörja arbetet. Det fanns inte ens ett utkast till direktiv till någon utredning. Så såg läget ut. Därför är det glädjande att vi nu har satt i gång det – det finns ett färdigt utredningsförslag – och att vi nu i vinter kommer att stifta de lagar som krävs för att bekämpa terrorismen.</textBlock>
  </contentBlock>
  <contentBlock page="0" id="i-827adca29c1133e4">
    <textBlock id="i-3c103cf052f1b81d">Överläggningen var härmed avslutad.</textBlock>
    <textBlock id="i-55df5f8d2e094c09">§ 6 Bordläggning</textBlock>
  </contentBlock>
  <contentBlock page="0" id="i-14340a256c171a4e">
    <textBlock id="i-4d573a37ee3aed1c">Följande dokument anmäldes och bordlades:</textBlock>
    <textBlock id="i-24ee2fc79b9e6379">Motioner</textBlock>
    <textBlock id="i-a9634855e17aec36">med anledning av prop. 2015/16:3 Tydligare redovisningsregler och nya rapporterings krav för utvinningsindustrin</textBlock>
    <textBlock id="i-d068d948bdbb290a">2015/16:3253 av Caroline Szyber m.fl. (KD, M, C, FP)</textBlock>
  </contentBlock>
  <contentBlock page="0" id="i-e79da4415a3f936f">
    <textBlock id="i-ab4c607f3d30fa07">med anledning av prop. 2015/16:13 Stärkta rättigheter för kollektivtrafikresenärer</textBlock>
    <textBlock id="i-1ebb6185072fb2cc">2015/16:3251 av Lotta Johnsson Fornarve m.fl. (V)</textBlock>
  </contentBlock>
  <contentBlock page="0" id="i-3fcbebe5119832c1">
    <textBlock id="i-96b1bd3405ed5b3d">med anledning av prop. 2015/16:23 Anställning under viss kompletterande utbildning</textBlock>
    <textBlock id="i-6431474641e12cc3">2015/16:3249 av Stefan Jakobsson m.fl. (SD)</textBlock>
  </contentBlock>
  <contentBlock page="0" id="i-c86a3a337fa9b152">
    <textBlock id="i-db91df3bb3d363b4">med anledning av skr . 2015/16:27 Riksrevisionens rapport om återfall i brott</textBlock>
    <textBlock id="i-146ea717c676c287">2015/16:3250 av Beatrice Ask m.fl. (M)</textBlock>
    <textBlock id="i-e6375945d64af3e6">2015/16:3252 av Andreas Carlson m.fl. (KD)</textBlock>
    <textBlock id="i-1e15f2bce9297bd6">§ 7 Anmälan om interpellationer</textBlock>
  </contentBlock>
  <contentBlock page="0" id="i-88334201e9bc81a2">
    <textBlock id="i-1babfe178e2fbe76">Följande interpellationer hade framställts:</textBlock>
  </contentBlock>
  <contentBlock page="0" id="i-db55435ba56be170">
    <textBlock id="i-7b2409c26f9ec91a">den 15 oktober</textBlock>
  </contentBlock>
  <contentBlock page="0" id="i-69f33716c62ebb3e">
    <textBlock id="i-37c1b2f37f21a88e">2015/16:72 Högre utbildning</textBlock>
    <textBlock id="i-9e22abd1ae83385e">av Helena Bouveng (M)</textBlock>
    <textBlock id="i-b7d742bd339ec43c">till finansminister Magdalena Andersson (S)</textBlock>
    <textBlock id="i-93af76317b6c2f66">2015/16:73 Utredning av välfärdstjänster</textBlock>
    <textBlock id="i-25706b7b1454158f">av Maria Malmer Stenergard (M)</textBlock>
    <textBlock id="i-758e17b7d7c240db">till statsrådet Ardalan Shekarabi (S)</textBlock>
    <textBlock id="i-4a4fb2d52a0b683f">2015/16:74 Tonåringar i lågstadiet</textBlock>
    <textBlock id="i-79d584f272c03c2e">av Maria Stockhaus (M)</textBlock>
    <textBlock id="i-313f3343d7d7c477">till utbildningsminister Gustav Fridolin (MP)</textBlock>
    <textBlock id="i-dc53b3fbdd894cf8">2015/16:75 Jobben i exportindustrin</textBlock>
    <textBlock id="i-62d479ac536fe45b">av Christian Holm Barenfeld (M)</textBlock>
    <textBlock id="i-ad94c31d3e194955">till arbetsmarknadsminister Ylva Johansson (S)</textBlock>
    <textBlock id="i-54c16b711fa1599e">§ 8 Anmälan om fråga för skriftligt svar</textBlock>
  </contentBlock>
  <contentBlock page="0" id="i-a239e0ff352474c3">
    <textBlock id="i-60f47742490bd241">Följande fråga för skriftligt svar hade framställts:</textBlock>
  </contentBlock>
  <contentBlock page="0" id="i-af087c6c726774f1">
    <textBlock id="i-8387cce0598e1deb">den 15 oktober</textBlock>
  </contentBlock>
  <contentBlock page="0" id="i-bc104d1633484d36">
    <textBlock id="i-695f113af0454573">2015/16:145 Indirekt stöd till dömda terrorister i Palestina</textBlock>
    <textBlock id="i-5d7975006dbf34dd">av Fredrik Schulte (M)</textBlock>
    <textBlock id="i-b4fd5c9b38dcb889">till statsrådet Isabella Lövin (MP)</textBlock>
    <textBlock id="i-7a280f1740be16e0">§ 9 Anmälan om skriftliga svar på frågor</textBlock>
  </contentBlock>
  <contentBlock page="0" id="i-ff57adedfdc1cba1">
    <textBlock id="i-e21c5856dfcb1725">Skriftliga svar på följande frågor hade kommit in:</textBlock>
  </contentBlock>
  <contentBlock page="0" id="i-fe6cd2eb4c985258">
    <textBlock id="i-35765d36987873e9">den 15 oktober</textBlock>
  </contentBlock>
  <contentBlock page="0" id="i-fe4c87a13918d36c">
    <textBlock id="i-fb04131eac165f14">2015/16:56 Kommande parlamentsval i Myanmar</textBlock>
    <textBlock id="i-65babb65b58c2ea4">av Hans Linde (V)</textBlock>
    <textBlock id="i-6a7d9fab49545d6d">till utrikesminister Margot Wallström (S)</textBlock>
    <textBlock id="i-dc61fb1b5bb0e139">2015/16:57 Sveriges dialog med Myanmar om mänskliga rättigheter</textBlock>
    <textBlock id="i-065c0511fd20911a">av Hans Linde (V)</textBlock>
    <textBlock id="i-005274a336b44d3d">till utrikesminister Margot Wallström (S)</textBlock>
    <textBlock id="i-be9a671f3dc73d00">2015/16:90 Turkiskt förtryck av kurder</textBlock>
    <textBlock id="i-a8859e5628062de7">av Markus Wiechel (SD)</textBlock>
    <textBlock id="i-312ddc52544f4ec9">till utrikesminister Margot Wallström (S)</textBlock>
    <textBlock id="i-d89fb169e7b78c5f">2015/16:110 Ryssland</textBlock>
    <textBlock id="i-d9780502ca14a86f">av Ida Drougge (M)</textBlock>
    <textBlock id="i-e5c4fc750756b99a">till utrikesminister Margot Wallström (S)</textBlock>
    <textBlock id="i-7dca080481c73e46">§ 10 Kammaren åtskildes kl. 9.20.</textBlock>
  </contentBlock>
  <contentBlock page="0" id="i-8fdaea41a76f812a">
    <textBlock id="i-f028753afbea5e04">Förhandlingarna leddes av talmannen.</textBlock>
  </contentBlock>
  <contentBlock page="0" id="i-8dd1479a1226086b">
    <textBlock id="i-3682ea0488d7076a">Vid protokollet</textBlock>
  </contentBlock>
  <contentBlock page="0" id="i-8cf8deae459c8da6">
    <textBlock id="i-f1ada3d5bbc0c32e">TUULA ZETTERMAN</textBlock>
  </contentBlock>
  <contentBlock page="0" id="i-938dfa5fce5fb8ec">
    <textBlock id="i-6322475bb7129be6">/Eva-Lena Ekman</textBlock>
  </contentBlock>
  <contentBlock page="0" id="i-530240cf42d9ebb8">
    <textBlock id="i-e790e38d42fd5f14">Innehållsförteckning</textBlock>
    <textBlock id="i-d714ef0eb9f464ae">§ 1 Justering av protokoll</textBlock>
    <textBlock id="i-1c5692e98cb7da14">§ 2 Anmälan om subsidiaritetsprövning</textBlock>
    <textBlock id="i-ef345d1d5bafe24c">§ 3 Anmälan om fördröjda svar på interpellationer</textBlock>
    <textBlock id="i-b22150a82b242320">§ 4 Anmälan om faktapromemoria</textBlock>
    <textBlock id="i-17225233e97efd66">§ 5 Svar på interpellation 2015/16:17 om Sveriges medverkan i Europols antiterroraktion i sociala medier</textBlock>
    <textBlock id="i-8be6c6d82cb5ec53">Anf. 1 Statsrådet ANDERS YGEMAN (S)</textBlock>
    <textBlock id="i-0b9de49ad217a943">Anf. 2 ROGER HADDAD (FP)</textBlock>
    <textBlock id="i-1bfc4d525c5ad64a">Anf. 3 Statsrådet ANDERS YGEMAN (S)</textBlock>
    <textBlock id="i-66edcdba831c3a9b">Anf. 4 ROGER HADDAD (FP)</textBlock>
    <textBlock id="i-b04fbc5a593c0755">Anf. 5 Statsrådet ANDERS YGEMAN (S)</textBlock>
    <textBlock id="i-c838d67c930acdfe">Anf. 6 ROGER HADDAD (FP)</textBlock>
    <textBlock id="i-6d18eea13ce72833">Anf. 7 Statsrådet ANDERS YGEMAN (S)</textBlock>
    <textBlock id="i-61b979de0dc84876">§ 6 Bordläggning</textBlock>
    <textBlock id="i-328d6b4a5ff854d1">§ 7 Anmälan om interpellationer</textBlock>
    <textBlock id="i-bd7c6141b808e5fd">§ 8 Anmälan om fråga för skriftligt svar</textBlock>
    <textBlock id="i-832c9a954a2fd365">§ 9 Anmälan om skriftliga svar på frågor</textBlock>
    <textBlock id="i-361c9e82e99b9729">§ 10 Kammaren åtskildes kl. 9.20.</textBlock>
  </contentBlock>
  <contentBlock page="0" id="i-09e1fefbe4383ae6">
    <textBlock id="i-6262df1bc1e0ccc4">Tryck: Elanders, Vällingby 2015</textBlock>
  </contentBlock>
</protocol>
