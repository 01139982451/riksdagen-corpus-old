<protocol id="prot-199798--51">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
  </contentBlock>
  <contentBlock ix="1">
    <textBlock ix="0"></textBlock>
    <textBlock ix="1">-----------------------------------------------------------------------</textBlock>
  </contentBlock>
  <contentBlock ix="2">
    <textBlock ix="0">1 §  Meddelande om fördröjt svar på interpellation</textBlock>
  </contentBlock>
  <contentBlock ix="3">
    <textBlock ix="0">Till kammaren hade inkommit följande skrivelse:</textBlock>
  </contentBlock>
  <contentBlock ix="4">
    <textBlock ix="0">Interpellation 1997/98:98</textBlock>
  </contentBlock>
  <contentBlock ix="5">
    <textBlock ix="0">Till riksdagen</textBlock>
    <textBlock ix="1">Interpellation 1997/98:98 av Per Bill (m) om</textBlock>
    <textBlock ix="2">Posten AB.</textBlock>
    <textBlock ix="3">Nästa tillfälle att besvara interpellationer i kammaren är den 20 januari 1998, men då är jag i Indonesien som ledare för en näringslivsdelegation.</textBlock>
    <textBlock ix="4">Interpellationen kommer därför att besvaras tisdagen den 27 januari 1998.</textBlock>
    <textBlock ix="5">Stockholm den 17 december 1997</textBlock>
    <textBlock ix="6">Ines Uusmann</textBlock>
  </contentBlock>
  <contentBlock ix="6">
    <textBlock ix="0">2 §  Hänvisning av ärenden till utskott och beslut om förlängd motionstid</textBlock>
  </contentBlock>
  <contentBlock ix="7">
    <textBlock ix="0">Föredrogs och hänvisades</textBlock>
    <textBlock ix="1">Propositioner</textBlock>
    <textBlock ix="2">1997/98:42 till justitieutskottet</textBlock>
    <textBlock ix="3">1997/98:46 till bostadsutskottet</textBlock>
    <textBlock ix="4">1997/98:47 till näringsutskottet</textBlock>
    <textBlock ix="5">1997/98:52 till konstitutionsutskottet</textBlock>
  </contentBlock>
  <contentBlock ix="8">
    <textBlock ix="0">Kammaren biföll talmannens förslag att motionstiden för ovanstående propositioner skulle förlängas till den 23 januari 1998.</textBlock>
  </contentBlock>
  <contentBlock ix="9">
    <textBlock ix="0">Propositoner</textBlock>
    <textBlock ix="1">1997/98:43 och 44 till konstitutionsutskottet</textBlock>
    <textBlock ix="2">1997/98:45 till jordbruksutskottet</textBlock>
    <textBlock ix="3">1997/98:49 till konstitutionsutskottet</textBlock>
  </contentBlock>
  <contentBlock ix="10">
    <textBlock ix="0">Kammaren biföll talmannens förslag att motionstiden för ovanstående propositioner skulle förlängas till den 5 februari 1998.</textBlock>
  </contentBlock>
  <contentBlock ix="11">
    <textBlock ix="0">Motioner</textBlock>
    <textBlock ix="1">1997/98:Jo24-Jo28 till jordbruksutskottet</textBlock>
  </contentBlock>
  <contentBlock ix="12">
    <textBlock ix="0">3 §  Statsbudget för budgetåret 1998</textBlock>
  </contentBlock>
  <contentBlock ix="13">
    <textBlock ix="0">Föredrogs</textBlock>
    <textBlock ix="1">Finansutskottets betänkande 1997/98:FiU10</textBlock>
    <textBlock ix="2">Statsbudget för budgetåret 1998</textBlock>
  </contentBlock>
  <contentBlock ix="14">
    <textBlock ix="0">Kammaren biföll utskottets förslag att ärendet fick avgöras efter endast en bordläggning.</textBlock>
    <textBlock ix="1">Beslut</textBlock>
  </contentBlock>
  <contentBlock ix="15">
    <textBlock ix="0">Kammaren biföll utskottets hemställan.</textBlock>
  </contentBlock>
  <contentBlock ix="16">
    <textBlock ix="0">4 §  Avslutning</textBlock>
  </contentBlock>
  <contentBlock ix="17">
    <textBlock ix="0">Anf.  1  TALMANNEN:</textBlock>
    <textBlock ix="1">Ärade kammarledamöter! Riksdagsarbetet denna höst närmar sig nu äntligen sin fullbordan, och vi får inom kort - det tror vi alla på - en välförtjänt helgledighet, som jag hoppas t.o.m. från i eftermiddag bordlagda propositioner, åtminstone någon tid. Jag vill tacka alla som på olika sätt har bidragit till att vi faktiskt kan bli färdiga i rimlig tid i kväll.</textBlock>
    <textBlock ix="2">När jag inför de avslutande ord som jag nu vill framföra funderade över vårt gemensamma uppdrag i riksdagen var det naturligt att tankarna gick till de fem ledamöter som lämnat riksdagen denna höst.  De är alla - fyra kvinnor och en man - färgstarka politiker, som på vitt skilda sätt spelat - och fortsätter att spela</textBlock>
    <textBlock ix="3">- viktiga roller i svenskt samhällsliv. De är goda representanter för vår parlamentariska demokrati.</textBlock>
    <textBlock ix="4">Demokratins möjligheter har funnits i, och kommer alltid att finnas i, det trägna, envetna och gnetiga vardagsarbetet, i en sann reformistisk anda. Detta arbete sker alltid på lång sikt, det förutsätter samtal mer än konfrontation, och ganska sällan duger det som underhållning. Så måste det få vara, och det tycker jag att vi skall kräva respekt för.</textBlock>
    <textBlock ix="5">Men demokratins möjligheter finns också i varje enskild förtroendevalds rätt att vara sig själv, att vara personlig i sitt politiska uppdrag och engagemang.</textBlock>
    <textBlock ix="6">Demokratin behöver lojalitet och samarbete, men också egensinniga, självständiga och ibland olydiga företrädare, med mod att gå före opinionen.</textBlock>
    <textBlock ix="7">Sådana människor och politiker är inte alltid slätkammade. De har inte alltid det välanpassade och medialt tillrättalagda 15-sekunderssvaret på livets alla frågor - men de väcker respekt och tilltro genom sitt personliga sätt att utöva sitt uppdrag och ger på så sätt sitt bidrag till stärkt demokrati. Jag har ofta här i talmansstolen kunnat glädja mig åt ledamöternas sätt att uppträda just på det sättet i era framträdanden här i kammaren.</textBlock>
    <textBlock ix="8">Innan vi nu skiljs åt vill jag särskilt tacka de fem ledamöter som lämnat riksdagen under denna höst för andra uppdrag, för det arbete och engagemang som de har bidragit med i riksdagsarbetet.</textBlock>
    <textBlock ix="9">Margareta E Nordenvall kom till riksdagen 1994</textBlock>
    <textBlock ix="10">med en bakgrund som läkare och med erfarenhet av kommunala uppdrag i Nacka och Stockholms läns landsting. Margareta Nordenvall har varit verksam inom utbildningsutskottet. Hon har varit mycket aktiv i kammaren, och hon tillträdde i september posten som VD för Sophiahemmet.</textBlock>
    <textBlock ix="11">När riksdagen för en månad sedan debatterade budgetramarna företräddes Folkpartiet för sista gången av den välkända politiker som nått sin respekterade och centrala ställning i svensk politik på en jämförelsevis kort tid, nämligen Anne Wibble.</textBlock>
    <textBlock ix="12">Vi tackar Anne Wibble för hennes insatser i riksdagen, i finansutskottet, varav tre år som dess vice ordförande, som gruppledare och i regeringen - som</textBlock>
    <textBlock ix="13">Sveriges första kvinnliga finansminister. Vi önskar henne all fortsatt framgång, fortfarande inom den ekonomiska sfären, men nu som chefsekonom på</textBlock>
    <textBlock ix="14">Industriförbundet. Vi är övertygade om att Anne</textBlock>
    <textBlock ix="15">Wibble från sin nya plattform även i fortsättningen kommer att spela en betydelsefull opinionsbildande roll i samhällsdebatten.</textBlock>
    <textBlock ix="16">Bo Finnkvist kom till riksdagen för 16 år sedan, med tunga fackliga uppdrag som erfarenhet. Jag vill framföra riksdagens tack till Bo Finnkvist för hans engagemang inom ett flertal utskott - arbetsmarknadsutskottet, socialförsäkringsutskottet och sedan drygt tio år tillbaka näringsutskottet. Bo Finnkvist har gjort sig känd som en självständig och stridbar debattör inom sina specialområden.</textBlock>
    <textBlock ix="17">Ytterligare en ledande kvinna ur Folkpartiet lämnar riksdagen i och med det nya året. Birgit Friggebo</textBlock>
    <textBlock ix="18">- som blir landshövding i Jönköpings län - har haft uppdrag bl.a. i konstitutionsutskottet, under denna mandatperiod som ordförande, och som partiets gruppledare. Birgit Friggebo har varit medlem av inte mindre än fem regeringar, som biträdande bostadsminister i den regering som tillträdde 1976, därefter som bostadsminister 1978-1982 och som invandraroch kulturminister 1991-1994.</textBlock>
    <textBlock ix="19">Hennes betydelse och påverkan, genom integritet, oräddhet och skarp analytisk förmåga, i den svenska rikspolitiken har under åren manifesterats på många sätt. En politikers betydelse kan förvisso uttryckas mångordigt, men också kort och koncist - den som med sitt eget namn givit bidrag till vår gemensamma ordskatt har definitivt en given plats, inte bara i</textBlock>
    <textBlock ix="20">Svenska Akademiens ordlista, utan också i den svenska folksjälen.</textBlock>
    <textBlock ix="21">För någon månad sedan hade jag tillfälle att vid ett möte ta personligt farväl av en av riksdagens verkliga veteraner - Sonja Rembo, som bestämt sig för att lämna riksdagen efter 18 år. Det var två riksdagskvinnor med åtskilliga år av erfarenhet och perspektiv som möttes, och det var intressant att lyssna på Sonja</textBlock>
    <textBlock ix="22">Rembos synpunkter, men vårt samtal kom lika mycket att präglas av Sonja Rembos glädje och förväntan över att äntligen få tid att förverkliga nya planer för framtiden.</textBlock>
    <textBlock ix="23">Sonja Rembo kom in i riksdagen vid valet 1979</textBlock>
    <textBlock ix="24">och har från sin plats på Göteborgsbänken varit verksam främst inom arbetsmarknadsutskottet men också inom socialförsäkrings- och finansutskotten. Sonja</textBlock>
    <textBlock ix="25">Rembo har varit andre vice ordförande i riksdagsgruppen, vice gruppledare och partiets talesman i arbetsmarknadsfrågor, och hon har haft en rad kommittéuppdrag.</textBlock>
    <textBlock ix="26">Nu önskar vi Sonja Rembo en skön och stimulerande tillvaro med välförtjänt avkoppling, bl.a. i trädgård och i operasalong.</textBlock>
    <textBlock ix="27">Ärade ledamöter! Jag vill till sist varmt tacka er alla för höstens arbete och era goda insatser. Jag vill tacka de vice talmännen, kammarsekreteraren och gruppledarna för gott samarbete, kvittningsmännen och kammarkansliets och förvaltningskontorets personal för aldrig sinande nit och omsorg om oss alla.</textBlock>
    <textBlock ix="28">Ett nytt, intensivt arbetsår med valrörelse väntar oss. Men innan dess - och just därför - önskar jag er alla en riktigt skön helg, med avkoppling och stimulans och ett gott nytt år 1998.</textBlock>
  </contentBlock>
  <contentBlock ix="18">
    <textBlock ix="0">5 §  Kammaren åtskildes kl. 20.28.</textBlock>
  </contentBlock>
  <contentBlock ix="19">
    <textBlock ix="0"></textBlock>
    <textBlock ix="1">Förhandlingarna leddes av talmannen.</textBlock>
  </contentBlock>
</protocol>
