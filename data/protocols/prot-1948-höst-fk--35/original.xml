<protocol id="prot-1948-höst-fk--35">
  <contentBlock page="0" id="i-2abc50cf0416966a">
    <textBlock id="i-ca84b9f3dbe8c901">RIKSDAGENS PROTOKOLL</textBlock>
  </contentBlock>
  <contentBlock page="0" id="i-9563711312a74a84">
    <textBlock id="i-9ca1c9e2606a4f11"> </textBlock>
  </contentBlock>
  <contentBlock page="0" id="i-8d71fc18cedd8347">
    <textBlock id="i-75ce5010f9ba2a00">1948 FÖRSTA KAMMAREN Nr 35</textBlock>
  </contentBlock>
  <contentBlock page="0" id="i-6f272e7af196b7b7">
    <textBlock id="i-e11427f6a2aaf344"> </textBlock>
  </contentBlock>
  <contentBlock page="0" id="i-a3d42b3bc45acd04">
    <textBlock id="i-874a6a439b510491">9—13 november.</textBlock>
  </contentBlock>
  <contentBlock page="0" id="i-c420db90e76baffe">
    <textBlock id="i-eea92d5571548008">Debatter m. m.</textBlock>
  </contentBlock>
  <contentBlock page="0" id="i-b0b386b343dbe8b5">
    <textBlock id="i-d7095c7de3e9743c">Onsdagen den 10 november. Ang. antagande av en inbjudan från brittiska parlamentet</textBlock>
  </contentBlock>
  <contentBlock page="0" id="i-1f40e0b11aa77c42">
    <textBlock id="i-5deedf9f9179db28">Interpellation av herr Mannerskantz ang. skattespärr i fråga om</textBlock>
  </contentBlock>
  <contentBlock page="0" id="i-69b7a4d1d5fa02f8">
    <textBlock id="i-a99f16f6858de523">preliminärskatt ...sosssssccsce sees reser rer ere rett rt 4 Interpellation av herr Elofsson, Gustaf, om brottslighetens bekämpande medelst skärpta straff ..s.sosssssseeeee reor rer rer rr tt 5 Samtliga avgjorda ärenden. Onsdagen den 10 november. Ang. antagande av en inbjudan från brittiska parlamentet ........&gt;. 4</textBlock>
  </contentBlock>
  <contentBlock page="0" id="i-89d90b018a5d1f7e">
    <textBlock id="i-5c037a6ef455891f">1 Första kammarens protokoll 1948. Nr 35.</textBlock>
  </contentBlock>
  <contentBlock page="2" id="i-fb2fd45a5151d830">
    <textBlock id="i-0b031dc2434b38f9">Tisdagen den 9 november 1948.</textBlock>
  </contentBlock>
  <contentBlock page="2" id="i-52491df50c8ccd24">
    <textBlock id="i-13fedacc51aee416">Nr 35. 3</textBlock>
  </contentBlock>
  <contentBlock page="2" id="i-2192f366bfcc833c">
    <textBlock id="i-4157cd1fb80a3043">Tisdagen den 9 november.</textBlock>
  </contentBlock>
  <contentBlock page="2" id="i-3a6261055a313bd1">
    <textBlock id="i-9cff005ab1c07474">Kammaren sammanträdde kl. 4 eftermiddagen.</textBlock>
  </contentBlock>
  <contentBlock page="2" id="i-de33a360491470e8">
    <textBlock id="i-89fe0d21f438cf36">Justerades protokollen för den 2 och den 3 innevarande månad.</textBlock>
  </contentBlock>
  <contentBlock page="2" id="i-1bddbc193db1c9e5">
    <textBlock id="i-986b89ac85a38ef7">Hans excellens herr ministern för utrikes ärendena Undén avlämnade Kungl. Maj:ts propositioner:</textBlock>
    <textBlock id="i-56f7694d784a0e9c">nr 314, angående godkännande av Sveriges anslutning till en överenskommelse angående inter-europeiska betalningar och kompensationer m. m.; samt</textBlock>
    <textBlock id="i-04eeb97b214cb6ee">nr 315, med förslag till förordning angående taxering och debitering av skatt vid ändring i kommunal eller ecklesiastik indelning, m. m.</textBlock>
  </contentBlock>
  <contentBlock page="2" id="i-7611fae80f0f2f85">
    <textBlock id="i-90f8022d335652b2">Ledighet från riksdagsgöromålen beviljades herr Bergvall för tiden den 8&amp;— den 20 innevarande månad för fullgörande av uppdrag som ombud vid Förenta Nationernas &lt;generalförsamlings tredje möte.</textBlock>
  </contentBlock>
  <contentBlock page="2" id="i-4aca7d0e65fe810f">
    <textBlock id="i-9e83662e297a7662">Föredrogs och hänvisades till bankoutskottet Kungl. Maj:ts proposition nr</textBlock>
  </contentBlock>
  <contentBlock page="2" id="i-2157b4fe532b6f77">
    <textBlock id="i-3ce864230d585f23">313, angående pensionsreglering för vissa förutvarande anställningshavare vid av staten övertagna enskilda trafikföretag m. fl. ävensom efterlevande till sådana anställningshavare.</textBlock>
  </contentBlock>
  <contentBlock page="2" id="i-d8588b9619afd679">
    <textBlock id="i-b34c1ddda36b9539">Föredrogos och bordlades Kungl. Maj:ts denna dag avlämnade propositioner nr 314 och 315.</textBlock>
  </contentBlock>
  <contentBlock page="2" id="i-d1d1932a0b7b54e7">
    <textBlock id="i-17e57a182055e235">Avgåvos och bordlades nedannämnda motioner:</textBlock>
    <textBlock id="i-4184080ec46a4260">nr 447, av herr Holmbäck och</textBlock>
    <textBlock id="i-a63209ba092eb73f">nr 448, av herr Björkman,</textBlock>
  </contentBlock>
  <contentBlock page="2" id="i-80c39e19b49c0d5d">
    <textBlock id="i-e30eda33d21eb8fb">båda i anledning av Kungl. Maj:ts proposition med förslag till lag angående ändring i lagen den 3 januari 1947 (nr 1) om allmän sjukförsäkring.</textBlock>
  </contentBlock>
  <contentBlock page="2" id="i-e1112067c5048853">
    <textBlock id="i-da7a9d802361f25d">Justerades ett protokollsutdrag för denna dag, varefter kammarens sammanträde avslutades kl. 4.05 eftermiddagen.</textBlock>
  </contentBlock>
  <contentBlock page="2" id="i-53732f04c30c6c67">
    <textBlock id="i-b40a3274d0f49e83">In fidem G. H. Berggren.</textBlock>
  </contentBlock>
  <contentBlock page="3" id="i-b821fb4668d2e640">
    <textBlock id="i-94f5542382d8f3ea">4 Nr 35.</textBlock>
  </contentBlock>
  <contentBlock page="3" id="i-670bd830e6fad4ab">
    <textBlock id="i-ac11f754059fba98">Onsdagen den 10 november 1948.</textBlock>
  </contentBlock>
  <contentBlock page="3" id="i-ed932716211f0553">
    <textBlock id="i-a47804da4196b9a3">Onsdagen den 10 november.</textBlock>
  </contentBlock>
  <contentBlock page="3" id="i-31b50669c0895971">
    <textBlock id="i-3d4ea3921f48bca4">Kammaren sammanträdde kl. 11 för-</textBlock>
  </contentBlock>
  <contentBlock page="3" id="i-bbb0f1e1f692946f">
    <textBlock id="i-764785437f44792e">middagen.</textBlock>
  </contentBlock>
  <contentBlock page="3" id="i-f0a988c8d62d4a16">
    <textBlock id="i-b26198e00935cbf3">Justerades protokollet för den 4 innevarande månad.</textBlock>
  </contentBlock>
  <contentBlock page="3" id="i-8e3b52231f7614ee">
    <textBlock id="i-b9a19242c56b954e">Herr förste vice talmannen erhöll på begäran ordet och anförde: Herr talman! Lordkanslern i brittiska överhuset och speakern (talmannen) i brittiska underhuset ha i skrivelser av den 28 sistlidne oktober, vilka i går kommo kamrarnas talmän till handa, under framhållande av att ett besök i Storbritannien av en riksdagsdelegation från Sverige skulle vara ägnat att stärka de vänskapliga banden mellan de båda ländernas parlament och folk, riktat en inbjudan till talmännen att under samverkan av riksdagens interparlamentariska grupp sända en delegation på tillhopa åtta till tio ledamöter från första och andra kammaren till England för att under tiden den 22—29 innevarande månad vara det brittiska parlamentets gäster. I anledning härav och då ett dylikt besök torde vara ägnat att stärka de redan bestående vänskapliga förbindelserna mellan de båda ländernas parlament och folk, får jag hemställa, att kammaren, under förutsättning att andra kammaren fattar enahanda beslut, ville antaga förevarande inbjudan samt uppdraga åt kamrarnas herrar talmän att efter samråd med styrelsen för riksdagens interparlamentariska grupp utse medlemmar av delegationen i fråga.</textBlock>
  </contentBlock>
  <contentBlock page="3" id="i-d3d5cfefcc5f915f">
    <textBlock id="i-23b90c2e9f3d3754">Vad herr förste vice talmannen sålunda hemställt bifölls.</textBlock>
  </contentBlock>
  <contentBlock page="3" id="i-f58817a911f0fd50">
    <textBlock id="i-e25b183767e7ed52">Föredrogs och hänvisades till utrikesutskottet Kungl. Maj:ts proposition nr 314, angående godkännande av Sveriges anslutning till en överenskommelse angående inter-europeiska betalningar och kompensationer m. m.</textBlock>
  </contentBlock>
  <contentBlock page="3" id="i-dfd2aa0e178296b0">
    <textBlock id="i-a9b9a0731f4591a3">Föredrogs och hänvisades till bevillningsutskottet Kungl. Maj:ts proposition nr 315, med förslag till förordning angående taxering och debitering av skatt vid ändring i kommunal eller ecklesiastik indelning, m. m.</textBlock>
  </contentBlock>
  <contentBlock page="3" id="i-466a147394a51ccc">
    <textBlock id="i-a7de640ae208ad3e">Föredrogos och hänvisades till behåndling av lagutskott nedannämnda motioner:</textBlock>
    <textBlock id="i-1e4ac228f8f11a13">nr 447, av herr Holmbäck, i anledning av Kungl. Maj:ts proposition med förslag till lag angående ändring i lagen den 3 januari 1947 (nr 1) om allmän sjukförsäkring; och</textBlock>
    <textBlock id="i-71a07930cfe0a9de">nr 448, av herr Björkman, i samma ämne.</textBlock>
  </contentBlock>
  <contentBlock page="3" id="i-0b2452472e858b0f">
    <textBlock id="i-863340dbe4ebd804">Interpellation ang. skattespärr i fråga</textBlock>
  </contentBlock>
  <contentBlock page="3" id="i-10547d7db0dfcc22">
    <textBlock id="i-7ff0eb9c7507cb44">om preliminärskatt.</textBlock>
  </contentBlock>
  <contentBlock page="3" id="i-bfedde0972b72f43">
    <textBlock id="i-7df4f74170debfbe">Herr MANNERSKANTZ erhöll på begäran ordet och anförde: Herr talman! Årets vårriksdag beslöt i skrivelse till Kungl. Maj:t anhålla om en översyn av gällande lagstiftning om skattebegränsning i syfte att möjliggöra den s. k. 80- procentspärrens tillämpning redan i fråga om den preliminära skatten. Beslutet härom grundades på bevillningsutskottets betänkande nr 38 i anledning av de likalydande motionerna I: 177 och II: 366. Utskottet, som i sitt av riksdagen godkända utlåtande beaktade de synpunkter motionärerna anfört, framhöll, att det måste anses vara en angelägen uppgift att åtgärder vidtoges för att bringa den preliminära skatten i så nära överensstämmelse med den slutliga som möjligt. Skälen därför hade närmare utvecklats i motionerna, där det påpekats, att starka såväl principiella som praktiska skäl talade för en lösning i det antydda syftet. I förra avseendet kunde det ej anses tillfredsställande, att de skattskyldiga skulle behöva betala in i skatt en större del av sin inkomst än</textBlock>
  </contentBlock>
  <contentBlock page="4" id="i-f9d45cb8767d9d62">
    <textBlock id="i-2e4b97605fc790b5">Onsdagen den 10 november 1948.</textBlock>
  </contentBlock>
  <contentBlock page="4" id="i-b17198c7a9221a37">
    <textBlock id="i-22b2cfd80d018a5b">Nr 35. 5</textBlock>
  </contentBlock>
  <contentBlock page="4" id="i-0ea67c21048be7ea">
    <textBlock id="i-e13099584b951ec3">Interpellation om brottslighetens bekämpande medelst skärpta straff.</textBlock>
  </contentBlock>
  <contentBlock page="4" id="i-d00c819785e8809c">
    <textBlock id="i-bf003b6671f3b329">vad en sträng tillämpning av 80-procentspärren skulle föranleda till eller eventuellt t. o. m. mera än sin inkomst. I senare hänseendet var det en onödig omgång och för de skattskyldiga en tung belastning att först taga ut skatt preliminärt för att sedan restituera densamma till vederbörande utan räntegottgörelse.</textBlock>
    <textBlock id="i-a9bed6f12907151b">Ur ren rättvisesynpunkt måste det således vara angeläget, att denna skattetekniska oformlighet snabbt rättas till. Särskilt betungande blir denna för sådana skattskyldiga, som ha att betala in en preliminärskatt, större än inkomsten. För att kunna fullgöra denna äro de då hänvisade till att tillgripa kapitalet. För den händelse kontanta medel icke räcka till, vilket torde vara vanligast, måste vederbörande då genom realisation av en del av sitt kapital skaffa medel till preliminärskatten, och detta kan såsom regel icke ske utan extra kostnader i form av stämpelavgifter m. m., varigenom vederbörande blir föremål för en extrabeskattning. De rent uppbördstekniska svårigheterna för en lösning av problemet i riksdagsskrivelsens syfte äro långt ifrån oöverstigliga. De erfarenheter, som den centrala uppbördsnämnden samlat under sin hittillsvarande verksamhetstid, torde vara en god hjälp därvidlag. Om all nödig skyndsamhet iakttages torde den erforderliga översynen icke behöva vara av sådan omfattning, att resultatet därav icke skulle kunna föreläggas innevarande års riksdag. Därest så ej kan ske, måste frågan om en lösning därom skjutas på framtiden ännu ett år, vilket icke synes vara nödvändigt och ej heller billigt mot vederbörande skattskyldiga.</textBlock>
    <textBlock id="i-bca100cf29cdfd90">Då emellertid Kungl. Maj:t hittills icke synes ha vidtagit några åtgärder för att effektuera detta riksdagsbeslut, får jag anhålla om kammarens tillstånd att till statsrådet och chefen för finans-</textBlock>
  </contentBlock>
  <contentBlock page="4" id="i-16b8c541207390e8">
    <textBlock id="i-e70b23f8f60b4976">departementet få framställa följande frågor: Vad är anledningen till att den av</textBlock>
  </contentBlock>
  <contentBlock page="4" id="i-c370b4becb335329">
    <textBlock id="i-115be2adbca0b138">riksdagen begärda översynen av gällande lagstiftning om skattebegränsning i syfte att möjliggöra den s. k. skattespär-</textBlock>
  </contentBlock>
  <contentBlock page="4" id="i-595f61a20ead5c68">
    <textBlock id="i-10f96284e230fdea">rens tillämpning redan i fråga om den preliminära skatten ännu icke verkställts?</textBlock>
    <textBlock id="i-3d436d48f8225231">Är herr statsrådet villig att snarast möjligt låta igångsätta denna översyn, så att därav betingade förslag kunna föreläggas innevarande års riksdag?</textBlock>
  </contentBlock>
  <contentBlock page="4" id="i-939c71af37e01fff">
    <textBlock id="i-81a446f0356b836a">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="4" id="i-01bc971b815831e6">
    <textBlock id="i-9f73aaaf9768d9f9">Interpellation om brottslighetens bekämpande medelst skärpta straff.</textBlock>
  </contentBlock>
  <contentBlock page="4" id="i-53c509e798ffb31c">
    <textBlock id="i-c3fd4c5bd362c970">Ordet lämnades härefter på begäran till herr ELOFSSON, GUSTAF, som vttrade: Herr talman! Under den senaste tiden har brottsligheten inom vårt land på ett oroväckande sätt ökat; mord, rån, överfall, rymningar och stölder höra till ordningen för dagen, och särskilt minderåriga barn utsättas för de grövsta förbrytelser.</textBlock>
    <textBlock id="i-03f2ed1c78f9dd25">Var orsaken till detta kan ligga är kanske svårt att bedöma, men de milda straff som numera tillämpas torde säkerligen vara en bidragande orsak. Enligt mitt förmenande har brottsligheten ökat sedan de mildare straffbestämmelserna infördes, och detta torde ligga i vederbörandes medvetande, varför de inte låta avskräcka sig från att begå de allra grövsta förbrytelser.</textBlock>
    <textBlock id="i-58029fe383a7a8fc">Att en strängare bestraffning i de flesta fall borde tillämpas synes vara ofrånkomligt, då detta säkerligen skulle innebära, att många med tanke på långt frihetsstraff avstode från att begå våldshandlingar.</textBlock>
    <textBlock id="i-442f31e11bc21da6">Med stöd av vad som ovan anförts anhåller jag om första kammarens tillstånd att till herr statsrådet och chefen för justitiedepartementet få framställa följande interpellation.</textBlock>
    <textBlock id="i-94fdff242633c859">Anser herr statsrådet att den ständigt stigande brottsligheten i vårt land är beroende på de milda domar som tillämpas enligt de nya straffbestämmelserna?</textBlock>
    <textBlock id="i-18ac5d6324673051">Om så skulle vara fallet, har herr statsrådet för avsikt att förelägga riksdagen förslag till skärptare straffbe-</textBlock>
  </contentBlock>
  <contentBlock page="5" id="i-c9b269afa1ce4ef1">
    <textBlock id="i-22e3a5086b61738a">6 Nr 35.</textBlock>
  </contentBlock>
  <contentBlock page="5" id="i-09f3f8210ce68f65">
    <textBlock id="i-db849aae8296aa07">Lördagen den 13 november 1948.</textBlock>
  </contentBlock>
  <contentBlock page="5" id="i-a18e3d8a387e5ddb">
    <textBlock id="i-aa2ff86c0ed2fef0">Interpellation om brottslighetens bekämpande medelst skärpta straff.</textBlock>
  </contentBlock>
  <contentBlock page="5" id="i-d23123e32daed987">
    <textBlock id="i-c8f8e117884620c9">stämmelser för att trygga folkets och inte minst de minderårigas säkerhet?</textBlock>
  </contentBlock>
  <contentBlock page="5" id="i-198ae3af065f28ad">
    <textBlock id="i-56d73f59c7ff2e69">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="5" id="i-e8300ff89f64793d">
    <textBlock id="i-bbdeafec46e5004b">Justerades protokollsutdrag för denna dag, varefter kammarens sammanträde avslutades kl. 11.08 förmiddagen.</textBlock>
    <textBlock id="i-48ae0062b6ea540a">In fidem</textBlock>
  </contentBlock>
  <contentBlock page="5" id="i-895023b1284b96e5">
    <textBlock id="i-7512636502518bf5">G. H. Berggren.</textBlock>
  </contentBlock>
  <contentBlock page="5" id="i-bfde39090925851a">
    <textBlock id="i-7bd2a180a3b999dd">Lördagen den 13 november.</textBlock>
  </contentBlock>
  <contentBlock page="5" id="i-2e6d839e260cb9c6">
    <textBlock id="i-f3d352e79e53c611">Kammaren sammanträdde kl. 2 eftermiddagen.</textBlock>
  </contentBlock>
  <contentBlock page="5" id="i-1b72da859533f42f">
    <textBlock id="i-5413919dac894cf9">Anmäldes och godkändes riksdagens kanslis förslag till</textBlock>
    <textBlock id="i-c3f24a2d2a86611e">dels riksdagens skrivelse, nr 450, till Konungen angående val av riksdagens militieombudsman och hans ställföreträdare;</textBlock>
  </contentBlock>
  <contentBlock page="5" id="i-50413a5576b998f7">
    <textBlock id="i-ea7db71dba273bc9">dels ock riksdagens förordnanden:</textBlock>
  </contentBlock>
  <contentBlock page="5" id="i-752c255aba4ebf30">
    <textBlock id="i-49109984ef02d1b5">nr 451, för rådmannen Erik Anton Wilhelmsson att vara riksdagens militieombudsman; och</textBlock>
    <textBlock id="i-e1c45fdcb550081a">nr 452, för hovrättsrådet Karl Hugo Henkow att vara riksdagens militieombhudsmans ställföreträdare.</textBlock>
  </contentBlock>
  <contentBlock page="5" id="i-0d8ef43221e3c0bf">
    <textBlock id="i-94602fcac187761d">Anmäldes och bordlades</textBlock>
  </contentBlock>
  <contentBlock page="5" id="i-edc221d5acd3a457">
    <textBlock id="i-b9b68490448330cf">statsutskottets utlåtanden:</textBlock>
  </contentBlock>
  <contentBlock page="5" id="i-12faaecb9cef1b2e">
    <textBlock id="i-0b52e9ed2142f153">nr 233, i anledning av Kungl. Maj:ts proposition angående utgifter å tilläggsstat I till riksstaten för budgetåret 1948/ 49, i vad propositionen avser socialdepartementets verksamhetsområde;</textBlock>
    <textBlock id="i-4ed93712ab020997">nr 234, i anledning av Kungl. Maj:ts proposition angående utgifter å tilläggsstat I till riksstaten för budgetåret 1948/ 49, i vad propositionen avser kommunikationsdepartementets verksamhetsområde;</textBlock>
    <textBlock id="i-d9ea7b6f210a60de">nr 235, i anledning av Kungl. Maj:ts proposition angående utgifter å tilläggsstat I till riksstaten för budgetåret 1948/ 49, i vad propositionen avser ecklesiastikdepartementets verksamhetsområde;</textBlock>
    <textBlock id="i-8dbff2fb43244eb7">nr 237, i anledning av Kungl. Maj:ts proposition angående utgifter å tilläggsstat I till riksstaten för budgetåret 1948/</textBlock>
  </contentBlock>
  <contentBlock page="5" id="i-a7ae8e8dae1c9154">
    <textBlock id="i-5078d10f8b27d02a">49, i vad propositionen avser inrikesdepartementets verksamhetsområde;</textBlock>
    <textBlock id="i-a0017bb89f1ffd5b">nr 238, i anledning av Kungl. Maj:ts proposition angående utgifter å tilläggsstat I till riksstaten för budgetåret 1948/ 49, i vad propositionen avser folkhushållningsdepartementets verksamhetsområde;</textBlock>
    <textBlock id="i-375716df956603b5">nr 239, i anledning av Kungl. Maj:ts proposition angående befrielse från skyldighet att erlägga överuttagningsavsift för elektrisk kraft;</textBlock>
    <textBlock id="i-aa3601c73c52b223">nr 240, i anledning av Kungl. Maj:ts proposition angående godkännande av internationell överenskommelse rörande flygsäkerhetstjänsten på Island; och</textBlock>
    <textBlock id="i-da232b1adc694f32">nr 241, i anledning av Kungl. Maj:ts proposition angående ersättning i anledning av sjukdom, som drabbat vissa elever vid tandläkarhögskolan i Stockholm;</textBlock>
    <textBlock id="i-9f8b915cda11ef91">bevillningsutskottets betänkande nr 60, i anledning av Kungl. Maj:ts proposition med förslag till förordning om ändrad lydelse av 8 8 3 mom. förordningen den 18 maj 1934 (nr 168) angående postverkets ansvarighet för försändelser och medel, som mottagits till postbefordran; samt</textBlock>
    <textBlock id="i-895f49c08c8ef825">andra lagutskottets utlåtande nr 57, i anledning av Kungl. Maj:ts proposition med förslag till lag angående ändrad lydelse av 2 och 15 $$ lagen den 30 juni 1943 (nr 444) om tillståndstvång för byggnadsarbete.</textBlock>
  </contentBlock>
  <contentBlock page="5" id="i-cebcc12f5aa62d8d">
    <textBlock id="i-df5893f8be8e191a">Justerades ett protokollsutdrag för denna dag, varefter kammarens sammanträde avslutades kl. 2.04 eftermiddagen.</textBlock>
    <textBlock id="i-4332d0e8399fda82">In fidem</textBlock>
  </contentBlock>
  <contentBlock page="5" id="i-24815eba811546cc">
    <textBlock id="i-36200449c9671131">Eric Carlén.</textBlock>
  </contentBlock>
  <contentBlock page="5" id="i-256d4ed7607779d6">
    <textBlock id="i-94c42ec0b694b8c9">Stockholm 1948. Kungl. Boktryckeriet P. A. Norstedt &amp; Söner. 483689</textBlock>
  </contentBlock>
</protocol>
