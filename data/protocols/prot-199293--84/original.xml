<protocol id="prot-199293--84">
  <contentBlock ix="0" page="0">
    <textBlock ix="0">1 §  Återkallelse av del av motion</textBlock>
  </contentBlock>
  <contentBlock ix="1" page="0">
    <textBlock ix="0">Förste vice talmannen meddelade att Karin Pilsäter och Christer Lindblom (fp) i skrivelse den 22 mars återkallat yrkandena 1--5 i den av dem väckta motionen 1991/92:Jo688 Skärgården.</textBlock>
  </contentBlock>
  <contentBlock ix="2" page="0">
    <textBlock ix="0">Förste vice talmannen anmälde att han avskrivit motionen i denna del.</textBlock>
  </contentBlock>
  <contentBlock ix="3" page="0">
    <textBlock ix="0">Skrivelsen lades till handlingarna.</textBlock>
  </contentBlock>
  <contentBlock ix="4" page="0">
    <textBlock ix="0">2 §  Hänvisning av ärenden till utskott</textBlock>
  </contentBlock>
  <contentBlock ix="5" page="0">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="6" page="0">
    <textBlock ix="0">Proposition</textBlock>
  </contentBlock>
  <contentBlock ix="7" page="0">
    <textBlock ix="0">1992/93:235 till konstitutionsutskottet</textBlock>
  </contentBlock>
  <contentBlock ix="8" page="0">
    <textBlock ix="0">Motionerna</textBlock>
  </contentBlock>
  <contentBlock ix="9" page="0">
    <textBlock ix="0">1992/93:Jo64--Jo82 till jordbruksutskottet</textBlock>
  </contentBlock>
  <contentBlock ix="10" page="0">
    <textBlock ix="0">3 §  Bordläggning</textBlock>
  </contentBlock>
  <contentBlock ix="11" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="12" page="0">
    <textBlock ix="0">Propositionerna</textBlock>
  </contentBlock>
  <contentBlock ix="13" page="0">
    <textBlock ix="0">1992/93:161 Trafiksäkerheten på vägarna inför</textBlock>
    <textBlock ix="1">2000-talet</textBlock>
  </contentBlock>
  <contentBlock ix="14" page="0">
    <textBlock ix="0">1992/93:200 En telelag och en förändrad verksamhetsform för Televerket, m.m.</textBlock>
  </contentBlock>
  <contentBlock ix="15" page="0">
    <textBlock ix="0">1992/93:209 Vissa frågor om offentlig upphandling</textBlock>
  </contentBlock>
  <contentBlock ix="16" page="0">
    <textBlock ix="0">1992/93:210 Ny ordningslag m.m.</textBlock>
  </contentBlock>
  <contentBlock ix="17" page="0">
    <textBlock ix="0">Konstitutionsutskottets betänkanden</textBlock>
  </contentBlock>
  <contentBlock ix="18" page="0">
    <textBlock ix="0">1992/93:KU22 Kungl. hov- och slottsstaterna</textBlock>
  </contentBlock>
  <contentBlock ix="19" page="0">
    <textBlock ix="0">1992/93:KU23 Anslag till Datainspektionen</textBlock>
  </contentBlock>
  <contentBlock ix="20" page="0">
    <textBlock ix="0">1992/93:KU24 Stöd till politiska partier</textBlock>
  </contentBlock>
  <contentBlock ix="21" page="0">
    <textBlock ix="0">1992/93:KU25 Anslag till allmänna val</textBlock>
  </contentBlock>
  <contentBlock ix="22" page="0">
    <textBlock ix="0">1992/93:KU26 Anslag till Sametinget</textBlock>
  </contentBlock>
  <contentBlock ix="23" page="0">
    <textBlock ix="0">1992/93:KU27 Presstöd m.m.</textBlock>
  </contentBlock>
  <contentBlock ix="24" page="0">
    <textBlock ix="0">Finansutskottets betänkanden</textBlock>
  </contentBlock>
  <contentBlock ix="25" page="0">
    <textBlock ix="0">1992/93:FiU12 Avveckling av det premiegrundande allemanssparandet, m.m.</textBlock>
  </contentBlock>
  <contentBlock ix="26" page="0">
    <textBlock ix="0">1992/93:FiU13 Tilläggsbudget inom</textBlock>
    <textBlock ix="1">Finansdepartementets område</textBlock>
  </contentBlock>
  <contentBlock ix="27" page="0">
    <textBlock ix="0">1992/93:FiU14 Vissa anslag inom</textBlock>
    <textBlock ix="1">Civildepartementets område</textBlock>
  </contentBlock>
  <contentBlock ix="28" page="0">
    <textBlock ix="0">Skatteutskottets betänkande</textBlock>
  </contentBlock>
  <contentBlock ix="29" page="0">
    <textBlock ix="0">1992/93:SkU20 Skattepolitiken</textBlock>
  </contentBlock>
  <contentBlock ix="30" page="0">
    <textBlock ix="0">Justitieutskottets betänkanden</textBlock>
  </contentBlock>
  <contentBlock ix="31" page="0">
    <textBlock ix="0">1992/93:JuU21 Anslag till polisväsendet</textBlock>
  </contentBlock>
  <contentBlock ix="32" page="0">
    <textBlock ix="0">1992/93:JuU22 Anslag till Justitiekanslern</textBlock>
  </contentBlock>
  <contentBlock ix="33" page="0">
    <textBlock ix="0">Lagutskottets betänkande</textBlock>
  </contentBlock>
  <contentBlock ix="34" page="0">
    <textBlock ix="0">1992/93:LU34 Lagstiftningsåtgärder beträffande stiftelser m.m.</textBlock>
  </contentBlock>
  <contentBlock ix="35" page="0">
    <textBlock ix="0">Trafikutskottets betänkanden</textBlock>
  </contentBlock>
  <contentBlock ix="36" page="0">
    <textBlock ix="0">1992/93:TU18 Sjöfart</textBlock>
  </contentBlock>
  <contentBlock ix="37" page="0">
    <textBlock ix="0">1992/93:TU19 Luftfart</textBlock>
  </contentBlock>
  <contentBlock ix="38" page="0">
    <textBlock ix="0">1992/93:TU21 Banverket</textBlock>
  </contentBlock>
  <contentBlock ix="39" page="0">
    <textBlock ix="0">1992/93:TU22 SMHI och Eumetsat</textBlock>
  </contentBlock>
  <contentBlock ix="40" page="0">
    <textBlock ix="0">1992/93:TU23 Statens geotekniska institut</textBlock>
  </contentBlock>
  <contentBlock ix="41" page="0">
    <textBlock ix="0">Jordbruksutskottets betänkanden</textBlock>
  </contentBlock>
  <contentBlock ix="42" page="0">
    <textBlock ix="0">1992/93:JoU12 Statsbudgeten för budgetåret</textBlock>
    <textBlock ix="1">1993/94 (Miljö- och naturresursdepartementet)</textBlock>
  </contentBlock>
  <contentBlock ix="43" page="0">
    <textBlock ix="0">1992/93:JoU13 Statsbudgeten för budgetåret</textBlock>
    <textBlock ix="1">1993/94 (Jordbruksdepartementet)</textBlock>
  </contentBlock>
  <contentBlock ix="44" page="0">
    <textBlock ix="0">4 § Anmälan om interpellationer</textBlock>
  </contentBlock>
  <contentBlock ix="45" page="0">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="46" page="0">
    <textBlock ix="0">den 24 mars</textBlock>
  </contentBlock>
  <contentBlock ix="47" page="0">
    <textBlock ix="0">1992/93:106 av Eva Zetterberg (v) till statsrådet Alf</textBlock>
    <textBlock ix="1">Svensson om utbudet av bröstmjölksersättning i uländer:</textBlock>
  </contentBlock>
  <contentBlock ix="48" page="0">
    <textBlock ix="0">Enligt FN:s barnfond Unicef dör årligen 1,5</textBlock>
    <textBlock ix="1">miljoner spädbarn i ''flaskdöden'' varav en miljon i</textBlock>
    <textBlock ix="2">Afrika. Om alla barn ammades skulle barnadödligheten sjunka dramatiskt och undernäringen minska.</textBlock>
  </contentBlock>
  <contentBlock ix="49" page="0">
    <textBlock ix="0">Smutsigt vatten och brist på kokmöjligheter gör nappflaskan livsfarlig i u-länderna där diaréer är en vanlig orsak till spädbarnsdöd.</textBlock>
  </contentBlock>
  <contentBlock ix="50" page="0">
    <textBlock ix="0">Spädbarn har inget färdigutvecklat immunsystem och är därför beroende av de antikroppar som överförs med modersmjölken. De flesta infektioner till följd av bristande immunförsvar uppstår hos barn i u-länderna som inte ammas.</textBlock>
  </contentBlock>
  <contentBlock ix="51" page="0">
    <textBlock ix="0">Okunskap och ojust marknadsföring från tillverkare av bröstmjölksersättning har gjort att många mödrar slutat amma sina barn. Insikten härom har växt och opinionstrycket mot företagen har ökat.</textBlock>
  </contentBlock>
  <contentBlock ix="52" page="0">
    <textBlock ix="0">Barntoppmötet 1990 antog ett handlingsprogram, där ett av målen till år 2000 är att alla mödrar skall få information och hjälp för att kunna amma sina barn. Bland de krav som riktas mot regeringarna finns kravet på att man skall stoppa den ansvarslösa reklamen för mjölkpulver och genomföra de internationella reglerna, dvs.:</textBlock>
  </contentBlock>
  <contentBlock ix="53" page="0">
    <textBlock ix="0">--  Ingen offentlig reklam för bröstmjölksersättningar, flaskor och nappar.</textBlock>
  </contentBlock>
  <contentBlock ix="54" page="0">
    <textBlock ix="0">--  Inga fria prover till mödrarna eller reklam för produkterna på hälsovårdande institutioner.</textBlock>
  </contentBlock>
  <contentBlock ix="55" page="0">
    <textBlock ix="0">--  Alla etiketter skall förklara riskerna med bröstmjölksersättning.</textBlock>
  </contentBlock>
  <contentBlock ix="56" page="0">
    <textBlock ix="0">I Agenda 21 som antogs på miljökonferensen i Rio förra sommaren uppmanas regeringarna att vidta åtgärder så att alla kvinnor får möjlighet att enbart amma, åtminstone de fyra första månaderna efter förlossningen.</textBlock>
  </contentBlock>
  <contentBlock ix="57" page="0">
    <textBlock ix="0">Enligt vad Unicef och Världshälsoorganisationen</textBlock>
    <textBlock ix="1">(WHO) nyligen meddelade har 20 stater tecknat avtal med de här företagen om att de skall sluta dela ut gratisprover till sjukhusen. Ytterligare regeringar håller på att förhandla om att stoppa utdelningen. Men förhandlingarna har dragit ut på tiden. Målet att stoppa utdelningen vid 1992 års utgång nåddes inte.</textBlock>
  </contentBlock>
  <contentBlock ix="58" page="0">
    <textBlock ix="0">Nestlé följer inte WHO:s regler för marknadsföring utan fortsätter med sin gratisutdelning av bröstmjölksersättning i u-länderna. Även i länder där det finns avtal och lagar mot gratisutdelning fortsätter denna -- exempelvis i Bangladesh, Chile,</textBlock>
    <textBlock ix="1">Colombia, Indien och Peru.</textBlock>
  </contentBlock>
  <contentBlock ix="59" page="0">
    <textBlock ix="0">Det handlar om en stor marknad, uppskattningsvis</textBlock>
    <textBlock ix="1">9 miljarder dollar om året, varav Nestlé har mer än hälften. Företagen söker samtidigt nya marknader.</textBlock>
    <textBlock ix="2">På senare tid har Nestlé och den övriga barnmatsindustrin gått in på marknaden i Kina,</textBlock>
    <textBlock ix="3">Nordkorea och Östeuropa och har nyligen startat tillverkning i Nicaragua och Ryssland.</textBlock>
  </contentBlock>
  <contentBlock ix="60" page="0">
    <textBlock ix="0">Detta är en oroande utveckling. Den stora satsning som WHO och Unicef startade för ett år sedan för att öka amningen -- både i u-länderna och i iländerna -- måste uppenbarligen förstärkas.</textBlock>
  </contentBlock>
  <contentBlock ix="61" page="0">
    <textBlock ix="0">Jag vill med anledning av ovanstående fråga biståndsministern:</textBlock>
  </contentBlock>
  <contentBlock ix="62" page="0">
    <textBlock ix="0">1.  Hur bedrivs arbetet mot flaskdöden inom ramen för arbetet med att genomföra handlingsprogrammet från barntoppmötet?</textBlock>
  </contentBlock>
  <contentBlock ix="63" page="0">
    <textBlock ix="0">2.  Vilka insatser görs inom det svenska ulandsbiståndet och Östeuropabiståndet för att förstärka amningskulturen?</textBlock>
  </contentBlock>
  <contentBlock ix="64" page="0">
    <textBlock ix="0">1992/93:107 av Per Stenmarck (m) till miljöministern om återvinning av blybatterier:</textBlock>
  </contentBlock>
  <contentBlock ix="65" page="0">
    <textBlock ix="0">I regeringens proposition 1992/93:180 om riktlinjer för en kretsloppsanpassad samhällsutveckling presenteras en rad åtgärder mot bakgrund av att miljöproblemen under det senaste decenniet har ändrat karaktär. Punktutsläpp från industrier och energianläggningar har kommit att ersättas av mer diffusa utsläpp med anknytning bl.a. till människors rörlighet och varors livscykler. Genom denna förändring har de miljöproblem som nu uppkommer en längre tidsmässig fördröjning än tidigare.</textBlock>
  </contentBlock>
  <contentBlock ix="66" page="0">
    <textBlock ix="0">Det är mot denna bakgrund som regeringen lagt fram sitt förslag om att ta ett samlat grepp på samhällets materialhantering, från råvara till återvinning och/eller deponering av avfall.</textBlock>
  </contentBlock>
  <contentBlock ix="67" page="0">
    <textBlock ix="0">Företaget Boliden Bergsöe i Landskrona återvinner blybatterier. Enligt ett riksdagsbeslut från 1985 har batteritillverkarna ansvar för återvinning av bly.</textBlock>
  </contentBlock>
  <contentBlock ix="68" page="0">
    <textBlock ix="0">Under en följd av år har blypriset gått ner kraftigt.</textBlock>
    <textBlock ix="1">Detta är till en del följden av Östeuropas sammanbrott och det kraftigt ökade utbudet av metaller som detta inneburit. Samtidigt har återvinningskostnaderna stigit, inte minst på grund av stora miljöinvesteringar. Därmed ökar Boliden</textBlock>
    <textBlock ix="2">Bergsöes kostnader i båda ändarna.</textBlock>
  </contentBlock>
  <contentBlock ix="69" page="0">
    <textBlock ix="0">Boliden Bergsöe är delägare i Returbatt AB, som arbetar för att insamlingen, och därmed återvinningen, av uttjänta blybatterier skall öka.</textBlock>
    <textBlock ix="1">Detta ligger helt i linje med regeringens intentioner i kretsloppspropositionen.</textBlock>
  </contentBlock>
  <contentBlock ix="70" page="0">
    <textBlock ix="0">Det finns två tidigare beslut av intresse i det här sammanhanget:</textBlock>
  </contentBlock>
  <contentBlock ix="71" page="0">
    <textBlock ix="0">1)  En lag från 1990 om avgifter för miljöfarliga batterier. Avsikten var att hitta en lösning för att täcka samhällets kostnader.</textBlock>
  </contentBlock>
  <contentBlock ix="72" page="0">
    <textBlock ix="0">2)  Ett regeringsbeslut från 1991, där Boliden</textBlock>
    <textBlock ix="1">Bergsöe kompenserades för nedgången i blypriset.</textBlock>
  </contentBlock>
  <contentBlock ix="73" page="0">
    <textBlock ix="0">Naturvårdsverket har föreslagit en höjning av återvinningsavgiften. Frågan bereds för tillfället inom regeringskansliet. Problemet är att företaget under tiden går med stora förluster. En nedläggning skulle drabba 140 anställda samtidigt som någon annan verksamhet för samma ändamål måste byggas upp. Med dagens avgifter är det sannolikt staten som får stå för detta.</textBlock>
  </contentBlock>
  <contentBlock ix="74" page="0">
    <textBlock ix="0">Vilka åtgärder tänker regeringen vidta för att trygga återvinningen av blybatterier?</textBlock>
  </contentBlock>
  <contentBlock ix="75" page="0">
    <textBlock ix="0">1992/93:108 av Pierre Schori (s) till utrikesministern om Sveriges kandidatur till FN:s säkerhetsråd:</textBlock>
  </contentBlock>
  <contentBlock ix="76" page="0">
    <textBlock ix="0">Sveriges misslyckande att säkra en plats i Förenta nationernas säkerhetsråd hösten 1992 innebar också att ambitionen att ha ett nordiskt land i världsorganisationens ledning varannan tvåårsperiod gick om intet. En ny möjlighet för</textBlock>
    <textBlock ix="1">Sverige och därmed Norden att ta plats i rådet uppstår under perioden 1995--96. Enligt uppgift är</textBlock>
    <textBlock ix="2">Norge, som står i tur att företräda Norden i säkerhetsrådet, berett att uppskjuta sin kandidatur och i stället erbjuda Sverige möjligheten att kandidera för nästa period.</textBlock>
  </contentBlock>
  <contentBlock ix="77" page="0">
    <textBlock ix="0">Mycket talar för att Sverige snarast bör ta ställning till frågan om säkerhetsrådsplatsen. Själva valet till rådet äger rum i generalförsamlingen hösten 1994, och all erfarenhet talar för att en svensk kandidatur måste börja förberedas redan nu. Skälen för att söka en svensk plats i rådet har inte minskat sedan förra försöket -- tvärtom. Sveriges engagemang i olika FN-insatser kommer enligt regeringen inte att minska utan snarare att öka, och FN:s egen betydelse i världspolitiken har tilltagit. Att sitta i världsorganisationens ledning i denna kreativa och aktiva period ger förstås goda möjligheter för ett land till inflytande och konstruktiva insatser.</textBlock>
  </contentBlock>
  <contentBlock ix="78" page="0">
    <textBlock ix="0">Mot denna bakgrund vill jag fråga utrikesministern:</textBlock>
  </contentBlock>
  <contentBlock ix="79" page="0">
    <textBlock ix="0">Vilka planer har regeringen för att med största möjliga kraft driva Sveriges kandidatur -- och därmed Nordens -- till FN:s säkerhetsråd för perioden 1995--96?</textBlock>
  </contentBlock>
  <contentBlock ix="80" page="0">
    <textBlock ix="0">den 25 mars</textBlock>
  </contentBlock>
  <contentBlock ix="81" page="0">
    <textBlock ix="0">1992/93:109 av Harald Bergström (kds) till arbetsmarknadsministern om åtgärder mot ungdomsarbetslöshet:</textBlock>
  </contentBlock>
  <contentBlock ix="82" page="0">
    <textBlock ix="0">Arbetslösheten fortsätter att slå nya deprimerande rekord. För närvarande (februari -93) är den öppna arbetslösheten uppe i 7,5 %. Samtidigt finns mer än</textBlock>
    <textBlock ix="1">4,9 % i arbetsmarknadspolitiska åtgärder. Det innebär att mer än 500 000 människor i dag står utanför den reguljära arbetsmarknaden. En ansvarsfull politik måste angripa problemet utifrån dels ett långsiktigt perspektiv, med sikte på att skapa varaktiga arbeten på sikt, dels ett mer kortsiktigt perspektiv där åtgärder sätts in för att mildra de akuta problemen med arbetslösheten i den djupa lågkonjunktur vi befinner oss i just nu.</textBlock>
  </contentBlock>
  <contentBlock ix="83" page="0">
    <textBlock ix="0">Innevarande år satsar regeringen mer än någon annan regering gjort på arbetsmarknadspolitik -- ca</textBlock>
    <textBlock ix="1">30 miljarder kronor anslås till direkta arbetsmarknadspolitiska åtgärder! Utöver detta görs de största satsningarna någonsin i den svenska infrastrukturen, vilket beräknas skapa ca 350 000</textBlock>
    <textBlock ix="2">arbetstillfällen under den kommande 10-</textBlock>
    <textBlock ix="3">årsperioden. Ett ROT-program för att stimulera framför allt den mycket hårt drabbade byggsektorn har lagts fram.</textBlock>
  </contentBlock>
  <contentBlock ix="84" page="0">
    <textBlock ix="0">För snart ett år sedan inrättades de s.k.</textBlock>
    <textBlock ix="1">ungdomspraktikplatserna, som för närvarande sysselsätter ca 90 000 ungdomar. Enligt en nyligen gjord TEMO-undersökning var 90 % nöjda med sin praktik. Just nu befinner vi oss vid en kritisk tidpunkt då stora kullar har gjort sina 6 månader på praktikplatsen. Frågan är vad som kommer att hända med alla dessa? Förutom alla ungdomar som nu sysselsätts i ungdomspraktiken finns mer än</textBlock>
    <textBlock ix="2">70 000 öppet arbetslösa ungdomar i åldern 18--24</textBlock>
    <textBlock ix="3">år. Samtidigt finns det just nu endast knappt 5 000</textBlock>
    <textBlock ix="4">lediga ferieplatser inrapporterade till arbetsförmedlingarna.</textBlock>
  </contentBlock>
  <contentBlock ix="85" page="0">
    <textBlock ix="0">Det måste skapas incitament för företagen att behålla de ungdomar som gjort sin praktik. I dag finns möjlighet till stöd via det s.k.</textBlock>
    <textBlock ix="1">rekryteringsstödet, men detta stöd är till sin konstruktion individuellt anpassat, avsett för kortare perioder och inte dimensionerat för de volymer vi talar om nu. En mer generell åtgärd i samma riktning vore att kraftigt sänka arbetsgivaravgiften under förslagsvis en tvåårsperiod för de ungdomar som anställs efter avslutad praktik anvisad av arbetsförmedlingen.</textBlock>
  </contentBlock>
  <contentBlock ix="86" page="0">
    <textBlock ix="0">Det finns flera skäl som talar för att vidta åtgärder mot ungdomsarbetslösheten. Viktigast är att vi tar till vara de mänskliga resurser som finns i vårt land.</textBlock>
    <textBlock ix="1">Vi måste skapa en framtidstro och optimism inte minst bland våra ungdomar för att kunna lyfta oss ur krisen. Samtidigt är det väsentligt att vi står väl rustade inför en konjunkturuppgång.</textBlock>
  </contentBlock>
  <contentBlock ix="87" page="0">
    <textBlock ix="0">Mot bakgrund av ovanstående vill jag ställa följande frågor:</textBlock>
  </contentBlock>
  <contentBlock ix="88" page="0">
    <textBlock ix="0">1.  Avser arbetsmarknadsministern att vidta några särskilda åtgärder för att mildra den befarade kraftiga ökningen av ungdomsarbetslösheten?</textBlock>
  </contentBlock>
  <contentBlock ix="89" page="0">
    <textBlock ix="0">2.  Är arbetsmarknadsministern villig att lägga fram förslag med ovanstående inriktning som ger företagen incitament att anställa ungdomspraktikanter efter avslutad praktikperiod?</textBlock>
  </contentBlock>
  <contentBlock ix="90" page="0">
    <textBlock ix="0">5 § Anmälan om frågor</textBlock>
  </contentBlock>
  <contentBlock ix="91" page="0">
    <textBlock ix="0">Anmäldes att följande frågor framställs</textBlock>
  </contentBlock>
  <contentBlock ix="92" page="0">
    <textBlock ix="0">den 24 mars</textBlock>
  </contentBlock>
  <contentBlock ix="93" page="0">
    <textBlock ix="0">1992/93:484 av Laila Strid-Jansson (nyd) till arbetsmarknadsministern om utnämningen av chef för AMU:</textBlock>
  </contentBlock>
  <contentBlock ix="94" page="0">
    <textBlock ix="0">Äntligen skall AMU ombildas från statligt verk till ett modernt, effektivt utbildningsföretag som skall arbeta på helt marknadsmässiga villkor. Det blir en stor koncern med ca 7 000 anställda. Det krävs givetvis en företagsledare med toppkvalifikationer och dokumenterat goda resultat och ledaregenskaper.</textBlock>
  </contentBlock>
  <contentBlock ix="95" page="0">
    <textBlock ix="0">Regeringen har sin vana trogen valt att göra en politisk utnämning och förslagit Larz Johansson</textBlock>
    <textBlock ix="1">(c), lantbrukare och riksdagsledamot till VD. Detta har resulterat i att ordföranden i AMU, Håkan</textBlock>
    <textBlock ix="2">Hansson, har avgått.</textBlock>
  </contentBlock>
  <contentBlock ix="96" page="0">
    <textBlock ix="0">Är arbetsmarknadsministern beredd att medverka till att regeringen i stället för denna politiska utnämning tillsätter en erfaren, kvalificerad och kompetent företagsledare i nyckelpositionen som</textBlock>
    <textBlock ix="1">AMU:s chef?</textBlock>
  </contentBlock>
  <contentBlock ix="97" page="0">
    <textBlock ix="0">1992/93:485 av Bo Holmberg (s) till justitieministern om frivårdens behandlingscentral:</textBlock>
  </contentBlock>
  <contentBlock ix="98" page="0">
    <textBlock ix="0">De psykiskt störda är en eftersatt grupp i samhället.</textBlock>
    <textBlock ix="1">Psykiatriutredningen har påvisat detta och lagt fram ett antal åtgärdsförslag. Svårast är det för psykiskt störda missbrukare med kriminell belastning.</textBlock>
  </contentBlock>
  <contentBlock ix="99" page="0">
    <textBlock ix="0">Denna grupp får bra behandling inom frivårdens behandlingscentral (FBC) i Stockholm. Huvudman är Kriminalvårdsstyrelsen.</textBlock>
  </contentBlock>
  <contentBlock ix="100" page="0">
    <textBlock ix="0">Regeringen uppdrog i september 1992 åt</textBlock>
    <textBlock ix="1">Kriminalvårdsstyrelsen att göra en översyn av</textBlock>
    <textBlock ix="2">FBC. Utredningsmannen föreslår en nedläggning av FBC.</textBlock>
  </contentBlock>
  <contentBlock ix="101" page="0">
    <textBlock ix="0">Genom verksamheten vid FBC kan också återfall i brott förhindras. Särskild psykiatrisk kompetens skulle gå förlorad vid en eventuell nedläggning.</textBlock>
    <textBlock ix="1">Alternativ saknas också. Bred kritik riktas mot utredningsförslaget från många företrädare för vård och behandling i Stockholm.</textBlock>
  </contentBlock>
  <contentBlock ix="102" page="0">
    <textBlock ix="0">Avser justitieministern att rusta ned väl fungerande behandlingsalternativ som FBC i Stockholm?</textBlock>
  </contentBlock>
  <contentBlock ix="103" page="0">
    <textBlock ix="0">den 25 mars</textBlock>
  </contentBlock>
  <contentBlock ix="104" page="0">
    <textBlock ix="0">1992/93:486 av Kenneth Lantz (kds) till statsrådet</textBlock>
    <textBlock ix="1">Bo Könberg om s.k. livstestamente:</textBlock>
  </contentBlock>
  <contentBlock ix="105" page="0">
    <textBlock ix="0">Livstestamente är ett dokument där den enskilde själv deklarerar vad han eller hon önskar att läkarna skall göra eller inte göra i en situation där patienten är oundgängligen döende. I Danmark har testamentet lagfästs sedan hösten 1992 och redan har ca 25 000 testamenten registrerats vid</textBlock>
    <textBlock ix="1">Rigshospitalet i Köpenhamn.</textBlock>
  </contentBlock>
  <contentBlock ix="106" page="0">
    <textBlock ix="0">I dag har patienten ingen eller liten möjlighet att påverka livets slutskede. Det kan finnas olika önskemål om behandling och livsbevarande åtgärder i livets slutskede. Därför vore det önskvärt med möjlighet att själv få uttrycka sin önskan inför livets slut.</textBlock>
  </contentBlock>
  <contentBlock ix="107" page="0">
    <textBlock ix="0">Livstestamente enligt dansk modell har tre alternativ att kryssa för och testatorns önskan måste därmed följas. För- och nackdelar finns självklart, men vi kan säkert lära av Danmark och själva arbeta fram en lämplig modell för oss.</textBlock>
  </contentBlock>
  <contentBlock ix="108" page="0">
    <textBlock ix="0">I sammanhanget kommer etiska värderingar att bli nödvändiga med tanke på när och hur ett dylikt testamente skall skrivas. Patienten måste känna trygghet inför livets slut och inför behandlingen av det egna livet oavsett ålder och sjukdom.</textBlock>
  </contentBlock>
  <contentBlock ix="109" page="0">
    <textBlock ix="0">Avser ministern förbereda så att vi i Sverige också får möjlighet att skriva livstestamente?</textBlock>
  </contentBlock>
  <contentBlock ix="110" page="0">
    <textBlock ix="0">1992/93:487 av Inger Lundberg (s) till utbildningsministern om den s.k. parallelllärarutbildningen:</textBlock>
  </contentBlock>
  <contentBlock ix="111" page="0">
    <textBlock ix="0">Regeringen tog hösten 1991 initiativ till en alternativ lärarutbildning för grundskolan, den s.k.</textBlock>
    <textBlock ix="1">parallell-lärarutbildningen.</textBlock>
  </contentBlock>
  <contentBlock ix="112" page="0">
    <textBlock ix="0">Den nygamla lärarutbildningen har mött stark kritik från såväl lärarhögskolorna och de fackliga organisationerna som studenterna.</textBlock>
  </contentBlock>
  <contentBlock ix="113" page="0">
    <textBlock ix="0">Ett uttryck härför är bl.a. det stora antalet tomma platser på den nya lärarutbildningen, detta trots att högskolorna för att över huvud fylla platserna på utbildningen rekryterat ett flertal studenter med en mycket snäv ämneskombination. Risken är uppenbar att dessa studenter kan få stora svårigheter på en framtida arbetsmarknad. Det stora antalet avhopp från utbildningen är ett annat uttryck för problemen med den nya lärarutbildningen.</textBlock>
  </contentBlock>
  <contentBlock ix="114" page="0">
    <textBlock ix="0">Detta till trots anges parallell-lärarutbildningen som alternativ 1 i den bilaga till högskoleförordningen regeringen fastställt.</textBlock>
  </contentBlock>
  <contentBlock ix="115" page="0">
    <textBlock ix="0">Är det faktum att regeringen angivit parallelllärarutbildningen som alternativ 1 i högskoleförordningen uttryck för att denna lärarutbildning prioriteras av regeringen och dess utbildningsdepartement?</textBlock>
  </contentBlock>
  <contentBlock ix="116" page="0">
    <textBlock ix="0">1992/93:488 av Eva Johansson (s) till utbildningsministern om högskolornas betydelse för regional balans i Stockholm:</textBlock>
  </contentBlock>
  <contentBlock ix="117" page="0">
    <textBlock ix="0">I propositionen om högre utbildning föreslår regeringen att 275 helårsstudieplatser inom</textBlock>
    <textBlock ix="1">Stockholms universitet skall förläggas till forskningsparken Novum i Huddinge. Regeringen redovisar inte motiven för detta förslag, men det har av många uppfattats som ett svar på många års enträgna försök att lokalisera mer högre utbildning och forskning till Södertörn. Det arbetet syftar till en bättre regional balans, där just utbildningen och forskningen ses som mycket viktiga instrument.</textBlock>
    <textBlock ix="2">Därför har många sett positivt på regeringens förslag.</textBlock>
  </contentBlock>
  <contentBlock ix="118" page="0">
    <textBlock ix="0">Nu kommer emellertid signaler att Stockholms universitet, för att leva upp till förslaget, planerar att flytta utbildning som är förlagd till olika</textBlock>
    <textBlock ix="1">Södertörnskommuner, bl.a. Haninge, till Novum.</textBlock>
    <textBlock ix="2">Man har t.ex. inte tänkt sig att ta upp Haninge som kursort i universitetets kurskatalog för 1993/94.</textBlock>
  </contentBlock>
  <contentBlock ix="119" page="0">
    <textBlock ix="0">Med anledning av detta vill jag fråga utbildningsmininstern följande:</textBlock>
  </contentBlock>
  <contentBlock ix="120" page="0">
    <textBlock ix="0">Har utbildningsministern för avsikt att klart uttrycka att universitetet och högskolorna har ett ansvar för att bidra till regional balans i Stockholms län?</textBlock>
  </contentBlock>
  <contentBlock ix="121" page="0">
    <textBlock ix="0">den 26 mars</textBlock>
  </contentBlock>
  <contentBlock ix="122" page="0">
    <textBlock ix="0">1992/93:489 av Liisa Rulander (kds) till arbetsmarknadsministern om förlängning av ungdomspraktik:</textBlock>
  </contentBlock>
  <contentBlock ix="123" page="0">
    <textBlock ix="0">Den 1 juli 1992 infördes på försök ett system med arbetsmarknadsutbildning med arbetsplatsförlagd praktik. På grund av den långdragna lågkonjunkturen är det viktigt att reglerna för en förlängning av praktiktiden görs mer flexibla.</textBlock>
    <textBlock ix="1">Detta gäller även möjligheten att förlägga ungdomspraktiken till sommaren. I Eskilstuna finns t.ex. en grupp, den s.k. Amandagruppen.</textBlock>
    <textBlock ix="2">Denna grupp består av flickor som har stora svårigheter att få arbete på en reguljär arbetsmarknad. Gruppen tvingas upplösas den 1</textBlock>
    <textBlock ix="3">juli i år eftersom ungdomspraktiken inte tillåts under sommaren.</textBlock>
  </contentBlock>
  <contentBlock ix="124" page="0">
    <textBlock ix="0">Avser arbetsmarknadsministern vidta åtgärder för att skapa ett mer flexibelt system vad gäller en förlängning av ungdomspraktiken samt att i vissa fall tillåta praktik under sommaren?</textBlock>
  </contentBlock>
  <contentBlock ix="125" page="0">
    <textBlock ix="0">1992/93:490 av Liselotte Wågö (m) till statsrådet Bo</textBlock>
    <textBlock ix="1">Lundgren om näringsidkares F-skattesedlar:</textBlock>
  </contentBlock>
  <contentBlock ix="126" page="0">
    <textBlock ix="0">Fr.o.m. den 1 april i år kommer företagarnas F-</textBlock>
    <textBlock ix="1">skattebevis att gälla. I samband med detta har</textBlock>
    <textBlock ix="2">Skatteförvaltningen i ett pressmeddelande den 23</textBlock>
    <textBlock ix="3">mars låtit meddela att man som enskild individ kan bli skyldig att betala skatt och arbetsgivaravgift om det visar sig att t.ex. den tandläkare man anlitat inte har gjort det, om värdet av tjänsten uppgår till minst 10 000 kr. Riksskatteverket uppmanar nu medborgare att bli någon form av skattefogdar.</textBlock>
    <textBlock ix="4">Man skall nämligen ''kolla'' om den man anlitat för ett jobb har F-skattebevis.</textBlock>
  </contentBlock>
  <contentBlock ix="127" page="0">
    <textBlock ix="0">Det är säkert för många en främmande tanke att t.ex. begära att få se tandläkarens F-skattebevis innan en behandling påbörjas. Emellertid blir det konsekvensen av nyordningen om man vill undvika risken att bli betalningsskyldig för tandläkarens skatt!</textBlock>
  </contentBlock>
  <contentBlock ix="128" page="0">
    <textBlock ix="0">Det kan knappast ha varit avsikten att konsekvenserna av förändringarna skulle bli dessa.</textBlock>
  </contentBlock>
  <contentBlock ix="129" page="0">
    <textBlock ix="0">Vilka åtgärder är statsrådet beredd att vidta för att orimligheter typ den som beskrivits ovan undviks?</textBlock>
  </contentBlock>
  <contentBlock ix="130" page="0">
    <textBlock ix="0">1992/93:491 av Annika Åhnberg (-) till kulturministern om ensamma flyktingbarn:</textBlock>
  </contentBlock>
  <contentBlock ix="131" page="0">
    <textBlock ix="0">Det har blivit känt att Invandrarverket i (minst) två fall beslutat utvisa ensamma flyktingbarn till en oviss framtid i deras tidigare hemländer.</textBlock>
    <textBlock ix="1">Invandrarverkets agerande har upprört många, med all rätt. Sverige var ett av de första länder som ratificerade FN-konventionen om barnets rättigheter. I artikel tre sägs uttryckligen att offentliga och privata institutioner, domstolar, myndigheter och lagstiftande församlingar skall sätta barnets bästa i främsta rummet, när åtgärder av något slag vidtas.</textBlock>
  </contentBlock>
  <contentBlock ix="132" page="0">
    <textBlock ix="0">I artikel 20 sägs att barn som berövats sin familjemiljö eller som för sitt eget bästa inte kan stanna där skall erhålla särskilt skydd och bistånd från statens sida. I artikel 22 berörs särskilt flyktingbarn. Det är uppenbart att Sverige bryter mot flera av artiklarna i barnkonventionen. Det måste vara ett politiskt ansvar att se till att detta ändras.</textBlock>
  </contentBlock>
  <contentBlock ix="133" page="0">
    <textBlock ix="0">Jag vill därför fråga invandrarministern:</textBlock>
  </contentBlock>
  <contentBlock ix="134" page="0">
    <textBlock ix="0">Avser regeringen vidta åtgärder så att Sverige behandlar flyktingbarn i enlighet med FN:s konvention om barnets rättigheter?</textBlock>
  </contentBlock>
  <contentBlock ix="135" page="0">
    <textBlock ix="0">1992/93:492 av Sigrid Bolkéus (s) till justitieministern om samhällstjänst:</textBlock>
  </contentBlock>
  <contentBlock ix="136" page="0">
    <textBlock ix="0">Enligt Brottsförebyggande rådet (BRÅ) har en fjärdedel av de åtalade dömts till samhällstjänst i stället för till villkorlig dom och skyddstillsyn.</textBlock>
    <textBlock ix="1">Detta innebär en straffskärpning. Samhällstjänst infördes på prov i fem tingsrätter som alternativ till fängelse för yngre lagöverträdare och skall utvidgas till att gälla hela landet.</textBlock>
  </contentBlock>
  <contentBlock ix="137" page="0">
    <textBlock ix="0">Vilka åtgärder anser statsrådet att vidta på grund av att lagen om samhällstjänst medfört icke avsedda straffskärpningar?</textBlock>
  </contentBlock>
  <contentBlock ix="138" page="0">
    <textBlock ix="0">1992/93:493 av Sigrid Bolkéus (s) till justitieministern om Hudiksvalls kriminalvårdsanstalt:</textBlock>
  </contentBlock>
  <contentBlock ix="139" page="0">
    <textBlock ix="0">Enligt Kriminalvårdsstyrelsen behövs ytterligare</textBlock>
    <textBlock ix="1">1 020 fängelseplatser de närmaste två åren. Om beläggningen skall uppfylla riksdagens beslut om</textBlock>
    <textBlock ix="2">85-procentig beläggningsgrad rör det sig om drygt</textBlock>
    <textBlock ix="3">1 200 platser. Kriminalvården vill fortsätta driften vid bl.a. anstalten i Hudiksvall. Enligt beslut skall den upphöra den 1 december 1993, vilket innebär om 10 månader. Det brådskar med besked om finansieringen.</textBlock>
  </contentBlock>
  <contentBlock ix="140" page="0">
    <textBlock ix="0">Kommer kriminalvården att få de 400--500 miljoner kronor som enbart driften av det ökade antalet fängelseplatser kostar?</textBlock>
  </contentBlock>
  <contentBlock ix="141" page="0">
    <textBlock ix="0">1992/93:494 av Rune Backlund (c) till kulturministern om ensamma flyktingbarn:</textBlock>
  </contentBlock>
  <contentBlock ix="142" page="0">
    <textBlock ix="0">En treårig asylsökande pojkes öde har under den senaste tiden väckt stor uppståndelse i media. I det fallet har det uppmärksammats att flera principer och förhållningssätt i samhället skär varandra. Det har antytts att två lagar, utlänningslagen och lagen om vård av unga (LVU) skulle stå emot varandra och att det skulle saknas en princip för hur den här pojken skall behandlas. Till det kommer också frågan vilka rättigheter och skyldigheter Sverige har i det här fallet enligt gällande internationell rätt och konventioner.</textBlock>
  </contentBlock>
  <contentBlock ix="143" page="0">
    <textBlock ix="0">Det har tidigare förekommit uppmärksammade fall där asylsökande barn har uppgetts sakna nära anhöriga som varit beredda och lämpliga att ta hand om barnet vid ett återsändande till hemlandet. Det är viktigt att ev. oklarheter i lagstiftning och regelsystem klaras ut så att vi i vårt land får en klar entydig princip för hur dessa barn skall tas om hand på bästa möjliga sätt.</textBlock>
  </contentBlock>
  <contentBlock ix="144" page="0">
    <textBlock ix="0">Är kulturministern beredd att ta initiativet till en snabb översyn av vilket förhållningssätt det svenska samhället skall ha i den här typen av fall och vilka regler som skall gälla i hanteringen av barnen?</textBlock>
  </contentBlock>
  <contentBlock ix="145" page="0">
    <textBlock ix="0">1992/93:495 av Maj-Lis Lööw (s) till justitieministern om frivillig skuldsanering:</textBlock>
  </contentBlock>
  <contentBlock ix="146" page="0">
    <textBlock ix="0">Vilka åtgärder avser justitieministern vidtaga för att verksamheten med frivillig skuldsanering inte skall försenas eller helt stoppas upp?</textBlock>
  </contentBlock>
  <contentBlock ix="147" page="0">
    <textBlock ix="0">1992/93:496 av Ingela Mårtensson (fp) till justitieministern om personalkontrollen:</textBlock>
  </contentBlock>
  <contentBlock ix="148" page="0">
    <textBlock ix="0">Riksdagsledamoten Bo G Jenevall har genom uppgifter i massmedia framställts som en säkerhetsrisk. Det sätt på vilket frågan har behandlats har väckt reaktioner hos såväl politiker som allmänhet. Fallet är enligt min mening ett exempel på att personalkontrollen inte fungerar på ett tillfredsställande sätt.</textBlock>
  </contentBlock>
  <contentBlock ix="149" page="0">
    <textBlock ix="0">Mot denna bakgrund vill jag ställa följande fråga till justitieministern:</textBlock>
  </contentBlock>
  <contentBlock ix="150" page="0">
    <textBlock ix="0">Vilka åtgärder avser justitieministern att vidta för att förbättra personalkontrollen?</textBlock>
  </contentBlock>
  <contentBlock ix="151" page="0">
    <textBlock ix="0">1992/93:497 av Arne Jansson (nyd) till socialministern om fackföreningsavgift och socialbidragsnormer:</textBlock>
  </contentBlock>
  <contentBlock ix="152" page="0">
    <textBlock ix="0">Enligt Socialstyrelsens allmänna råd för socialbidrag skall bl.a. kostnader för fackföreningsavgifter beräknas som tillägg till normen med den faktiska kostnaden per månad.</textBlock>
  </contentBlock>
  <contentBlock ix="153" page="0">
    <textBlock ix="0">Socialstyrelsen skriver bl.a. följande:</textBlock>
  </contentBlock>
  <contentBlock ix="154" page="0">
    <textBlock ix="0">Fackföreningsavgifter bör beräknas särskilt eftersom nivåerna i de olika föreningarna varierar ganska kraftigt. Att den enskilde bör ha täckning för avgiften genom socialbidraget är rimligt eftersom denna utgift får anses som nödvändig för varje arbetstagare.</textBlock>
  </contentBlock>
  <contentBlock ix="155" page="0">
    <textBlock ix="0">Jag är övertygad om att det finns medborgare som inte lever på socialbidrag som av ekonomiska skäl inte är med i någon fackförening och anser i enlighet med detta att fackföreningsavgifter (inte avgifter för medlemskap i enskild arbetslöshetskassa) inte bör beräknas som tillägg till socialbidragsnormen.</textBlock>
  </contentBlock>
  <contentBlock ix="156" page="0">
    <textBlock ix="0">Är socialministern beredd att medverka till en förändring av den nuvarande ordningen?</textBlock>
  </contentBlock>
  <contentBlock ix="157" page="0">
    <textBlock ix="0">1992/93:498 av Harriet Colliander (nyd) till kulturministern om presstödet:</textBlock>
  </contentBlock>
  <contentBlock ix="158" page="0">
    <textBlock ix="0">Av en nyss utkommen ESO-rapport om presstödets effekter (Ds 1993:20) framgår att merparten av presstödet, vilket kan uppdelas i tre delar, nämligen direkt presstöd via budgeten om 500 miljoner kronor, momsbefrielse om 1,5 miljarder och nedsatt reklamskatt om 500 miljoner kronor, går till de verkligt stora tidningarna och att närmare hälften av momsbefrielsen går till liberala tidningar.</textBlock>
  </contentBlock>
  <contentBlock ix="159" page="0">
    <textBlock ix="0">Med tanke på att statens syfte med de presstödjande åtgärderna är att säkerställa en fri opinionsbildning och en allsidig nyhetsförmedling undrar jag om och när kulturministern är beredd att medverka till en förändring av detta faktum?</textBlock>
  </contentBlock>
  <contentBlock ix="160" page="0">
    <textBlock ix="0">1992/93:499 av Karl Gustaf Sjödin (nyd) till justitieministern om sociala förmåner till utländska våldsbrottslingar:</textBlock>
  </contentBlock>
  <contentBlock ix="161" page="0">
    <textBlock ix="0">Utländska medborgare som begår grova våldsbrott, får ofta enligt gällande regler ut stora belopp i pension och/eller sjukersättning.</textBlock>
  </contentBlock>
  <contentBlock ix="162" page="0">
    <textBlock ix="0">Att gällande lagregler innebär att sociala förmåner utbetalas -- i många utvisningsfall till brottslingens vistelseort i hemlandet -- är ur allmänhetens synvinkel mycket stötande.</textBlock>
  </contentBlock>
  <contentBlock ix="163" page="0">
    <textBlock ix="0">Det uppfattas som att brottslingens agerande sanktioneras av det svenska samhället.</textBlock>
  </contentBlock>
  <contentBlock ix="164" page="0">
    <textBlock ix="0">Vad avser justitieministern göra för att ändra berörda lagregler?</textBlock>
  </contentBlock>
  <contentBlock ix="165" page="0">
    <textBlock ix="0">1992/93:500 av Robert Jousma (nyd) till kulturministern om kostnader då flykting flyttar från anvisad ort:</textBlock>
  </contentBlock>
  <contentBlock ix="166" page="0">
    <textBlock ix="0">När en flykting flyttar från den ort han blivit anvisad till annan ort (ofta storstadsregioner)</textBlock>
    <textBlock ix="1">orsakar det kostnader och problem.</textBlock>
    <textBlock ix="2">Utflyttningskommunen förlorar halva schablonbidraget och inflyttningskommunen får ett nytt helt bidrag. Staten får med andra ord en extra kostnad på ett halvt schablonbidrag.</textBlock>
  </contentBlock>
  <contentBlock ix="167" page="0">
    <textBlock ix="0">Dessutom förorsakar flyttningen problem och kostnader på grund av att utflyttningskommunen planerat sin verksamhet med en mottagningsapparat inkl. ett introduktionsprogram som på grund av flyttningen inte utnyttjas.</textBlock>
    <textBlock ix="1">Svenskundervisningen fullföljs inte utan försenas osv.</textBlock>
  </contentBlock>
  <contentBlock ix="168" page="0">
    <textBlock ix="0">Flyktingarna uppger att de flyttar på grund av vantrivsel, sysslolöshet m.m. Frågan är om de sakligt sett får det bättre i storstaden. Men frågan är framför allt om den som uppehåller sig i Sverige som flykting skall medges rätt att byta ort, då detta visat sig ytterligare belasta den redan mycket hårt ansträngda flyktingadministrationen. I vart fall bör inget helt schablonbidrag utgå till inflyttningskommunen.</textBlock>
  </contentBlock>
  <contentBlock ix="169" page="0">
    <textBlock ix="0">Vad avser kulturministern göra för att rätta till detta missförhållande?</textBlock>
  </contentBlock>
  <contentBlock ix="170" page="0">
    <textBlock ix="0">1992/93:501 av Margareta Viklund (kds) till socialministern om åtgärder mot alkoholmissbruk i mödra- och barnhälsovårdens program:</textBlock>
  </contentBlock>
  <contentBlock ix="171" page="0">
    <textBlock ix="0">Olika undersökningar har visat att barn till alkoholmissbrukande föräldrar har svårt att fungera i sociala sammanhang. De har bl.a. på grund av sociala svårigheter svårt att tillgodogöra sig skolundervisning. Många blir utslagna senare i livet. De har inte fått den trygghet och grund, som barn behöver för att kunna utvecklas på ett tillfredsställande sätt.</textBlock>
  </contentBlock>
  <contentBlock ix="172" page="0">
    <textBlock ix="0">Det finns olika modeller inom mödra- och barnhälsovården för att förebygga och behandla alkoholmissbruk. Ett exempel på detta är projektet</textBlock>
    <textBlock ix="1">Föräldrar och Alkohol, som riktade sig till blivande och nyblivna föräldrar. Målet var att föräldrarna skulle minska sin alkoholkonsumtion under framför allt den tid som mödrarna väntade barn och då barnen var små. Landstingsförbundet drev detta projekt i samverkan med Älvsborgs och Jämtlands läns landsting.</textBlock>
  </contentBlock>
  <contentBlock ix="173" page="0">
    <textBlock ix="0">Avser statsrådet att vidtaga några åtgärder för att projekt som detta skall införas som en naturlig del i mödra- och barnhälsovårdens verksamhet?</textBlock>
  </contentBlock>
  <contentBlock ix="174" page="0">
    <textBlock ix="0">1992/93:502 av Rolf L Nilson (v) till jordbruksministern om biobränsleaska:</textBlock>
  </contentBlock>
  <contentBlock ix="175" page="0">
    <textBlock ix="0">De flesta är överens om att biobränsleanvändningen skall öka. En stor del av detta biobränsle kommer att tas från skogsmark.</textBlock>
    <textBlock ix="1">Övervägande del av detta uttag kommer att tas ut i form av barr, kvistar, grenar och klena stammar.</textBlock>
    <textBlock ix="2">Dessa delar innehåller en stor del av tillgängliga näringsämnen.</textBlock>
  </contentBlock>
  <contentBlock ix="176" page="0">
    <textBlock ix="0">Denna näring kommer följaktligen att tas ur ekosystemet och till slut hamna i askan efter förbränningen av biobränslet. För att undvika näringsbrist i vissa skogsmarker och att askan blir ett deponeringsproblem är det viktigt att askan och dess näringsämnen kan återföras till skogsmarken.</textBlock>
  </contentBlock>
  <contentBlock ix="177" page="0">
    <textBlock ix="0">Om detta sker är det ett steg mot kretsloppssamhället. För närvarande är detta en allvarlig hämsko i utvecklingen av biobränsleanvändningen. Detta problem behandlas underligt nog inte i kretsloppspropositionen -- som hanteras just nu av riksdagen -- trots att problemet är akut.</textBlock>
  </contentBlock>
  <contentBlock ix="178" page="0">
    <textBlock ix="0">Jag vill fråga jordbruksministern:</textBlock>
  </contentBlock>
  <contentBlock ix="179" page="0">
    <textBlock ix="0">Vad kommer regeringen att göra under 1993 för att biobränsleaskan skall kunna ingå i ett kretslopp?</textBlock>
  </contentBlock>
  <contentBlock ix="180" page="0">
    <textBlock ix="0">1992/93:503 av Bengt Ahlqvist (fp) till kulturministern om det statliga stödet till</textBlock>
    <textBlock ix="1">Älvkarleby kommun för mottagning av flyktingar:</textBlock>
  </contentBlock>
  <contentBlock ix="181" page="0">
    <textBlock ix="0">Älvkarleby kommun har tagit emot en betydande andel flyktingar. Under åren 1986--1989 mottog kommunen 127 latinamerikanska flyktingar. Av dessa bor 42 kvar i kommunen, alla i stort sett självförsörjande. Perioden 1989-09-15--1992-09-30</textBlock>
    <textBlock ix="1">tog kommunen sammanlagt emot 235</textBlock>
    <textBlock ix="2">vietnamesiska kvotflyktingar. Kvar i kommunen bor 197, och av dessa har 15 fötts efter ankomsten.</textBlock>
    <textBlock ix="3">Praktiskt taget samtliga i kommunen boende vietnamesiska flyktingar står utanför arbetsmarknaden och är beroende av socialbidrag.</textBlock>
    <textBlock ix="4">Budgetåren 1993 och 1994 visar att kostnaderna för flyktingmottagandet överskrids med 3,1 miljoner kronor resp. 8,6 miljoner kronor. 8 miljoner kronor motsvarar 1 skattekrona i utdebitering för</textBlock>
    <textBlock ix="5">Älvkarleby kommun. Älvkarleby kommun har en mycket dålig ekonomi, som löper stor risk att ytterligare försämras. I senaste numret av</textBlock>
    <textBlock ix="6">Kommunaktuellt, nr 11, s. 4, framgår att arbetslösheten nu är uppe i 9,72 %, vilket innebär att kommunen ligger på sjätte plats i riket över de kommuner som har stor arbetslöshet.</textBlock>
    <textBlock ix="7">Opinionsmässigt är det oerhört svårt att försvara kommunala nedskärningar inom såväl barn- och äldreomsorgsområdet som skolområdet till förmån för ökade socialbidrag till våra flyktingar.</textBlock>
  </contentBlock>
  <contentBlock ix="182" page="0">
    <textBlock ix="0">Med anledning av det ovan anförda vill jag ställa följande fråga:</textBlock>
  </contentBlock>
  <contentBlock ix="183" page="0">
    <textBlock ix="0">Vilket statligt stöd kan Älvkarleby kommun påräkna för att fullt ut täcka underskott i flyktingmottagning för åren 1993 och 1994?</textBlock>
  </contentBlock>
  <contentBlock ix="184" page="0">
    <textBlock ix="0">1992/93:504 Rolf L Nilson (v) till jordbruksministern om ökad användning av flis:</textBlock>
  </contentBlock>
  <contentBlock ix="185" page="0">
    <textBlock ix="0">Biobränslen i form av flis är ett billigare alternativ än kol och olja nu när skärpta miljöskatter på fossila bränslen har effekt på marknaden.</textBlock>
  </contentBlock>
  <contentBlock ix="186" page="0">
    <textBlock ix="0">Flis är dessutom mer miljövänligt som energikälla än kol, naturgas och olja. Det som saknas nu är en större efterfrågan på biobränslen i form av flis.</textBlock>
    <textBlock ix="1">Därför borde de statliga subventionerna öka till investeringar i nya flispannor.</textBlock>
  </contentBlock>
  <contentBlock ix="187" page="0">
    <textBlock ix="0">Jag vill därför fråga jordbruksminister:</textBlock>
  </contentBlock>
  <contentBlock ix="188" page="0">
    <textBlock ix="0">Kommer regeringen att föreslå ökat statligt bidrag till investeringar i nya flispannor under år 1993?</textBlock>
  </contentBlock>
  <contentBlock ix="189" page="0">
    <textBlock ix="0">1992/93:505 av Bengt Ahlqvist (fp) till justitieministern om åtgärder mot häleri:</textBlock>
  </contentBlock>
  <contentBlock ix="190" page="0">
    <textBlock ix="0">Den som köper tjuvgods -- även i god tro -- bör stå till svars. God tro-begreppet måste på något sätt sättas i relation till inköpspriset. Krav på kvitto --</textBlock>
    <textBlock ix="1">bevis på köpet -- borde ställas. Om lagen ändras på de här punkterna blir det svårare att stjäla och att avyttra tjuvgods. Förövarna av brott kommer alltför lindrigt undan, medan offren får för dåligt stöd av samhället.</textBlock>
  </contentBlock>
  <contentBlock ix="191" page="0">
    <textBlock ix="0">På vilket sätt är justitieministern beredd att medverka till att se över lagstiftningen på detta område?</textBlock>
  </contentBlock>
  <contentBlock ix="192" page="0">
    <textBlock ix="0">6 §  Kammaren åtskildes kl. 13.02.</textBlock>
  </contentBlock>
  <contentBlock ix="193" page="0">
    <textBlock ix="0">Förhandlingarna leddes av förste vice talmannen.</textBlock>
  </contentBlock>
</protocol>
