<protocol id="prot-1970-höst-fk--33">
  <contentBlock page="0" id="i-85a5ccaba1b15545">
    <textBlock id="i-a5555974fec15cd1">PROTOKOLL</textBlock>
  </contentBlock>
  <contentBlock page="0" id="i-0ac324b340e390e7">
    <textBlock id="i-83bf46003420fead"> </textBlock>
  </contentBlock>
  <contentBlock page="0" id="i-c9e17a7e3f5656d7">
    <textBlock id="i-420abd8af1fb0811">Nr 33 FÖRSTA KAMMAREN 1970</textBlock>
  </contentBlock>
  <contentBlock page="0" id="i-42a346ba302ac846">
    <textBlock id="i-79d5e8f91072c987"> </textBlock>
  </contentBlock>
  <contentBlock page="0" id="i-c91fc0c27a4d9253">
    <textBlock id="i-b86503d303e1f426">22—27 oktober</textBlock>
  </contentBlock>
  <contentBlock page="0" id="i-2cdb9a04a5965e90">
    <textBlock id="i-58eeddd2cb90793b">Debatter m. m.</textBlock>
  </contentBlock>
  <contentBlock page="0" id="i-cc161f937c371676">
    <textBlock id="i-fcb52a6d7c20f62d">Torsdagen den 22 oktober Sid.</textBlock>
  </contentBlock>
  <contentBlock page="0" id="i-7895cc8b521a7e29">
    <textBlock id="i-3750a5f7d3a899a3">Svar på enkla frågor: av herr Helén (fp) om stimulerande av privat sparande vid</textBlock>
  </contentBlock>
  <contentBlock page="0" id="i-7cec03afd7bee960">
    <textBlock id="i-b39d973dd1027d07">årets skatteåterbäring —....sssessesesesererserrrererer er ers 3 av herr Tistad (fp) om utredning angående hundskatten .... 4 av herr Tistad (fp) om åtgärder mot förgiftning genom bly i</textBlock>
    <textBlock id="i-27e6d97316c38b30">keramikglasyr —ssosssessereeserereesrrrerrrrrr rss rss resa 4</textBlock>
  </contentBlock>
  <contentBlock page="0" id="i-f31c8f67ab592be9">
    <textBlock id="i-e9289b5987897c41">Fredagen den 23 oktober</textBlock>
  </contentBlock>
  <contentBlock page="0" id="i-5c780eb9bd0522ab">
    <textBlock id="i-f58b8d95cfd82bb1">Meddelande ang. enkla frågor: av herr Björk (s) ang. politisk information och propaganda</textBlock>
  </contentBlock>
  <contentBlock page="0" id="i-3c103f2bafadfed0">
    <textBlock id="i-6b371223539fa87f">på. Arbetsplats: css se ss: ess ss cen s Kö er br rr rr a 9 av herr Björk (s) om upphävande av lagen om åtgärder vid</textBlock>
    <textBlock id="i-97f44c3de8d60677">samhällsfarlig asocialitet ........s..ssssessrsrrrrrsrsers reser 9 av herr Nilsson, Ferdinand, (cp) ang. priserna på livsmedel,</textBlock>
    <textBlock id="i-51c1f287234e1017">IN. IM: sn KN SR Rs RR NS RN brå rr kr KR pr Kn oe OR BR BN OK BR BiA RR a 9</textBlock>
  </contentBlock>
  <contentBlock page="0" id="i-45ce39684f1c26c7">
    <textBlock id="i-5bdc214589f79a4e">Tisdagen den 27 oktober</textBlock>
  </contentBlock>
  <contentBlock page="0" id="i-f34e4fdcc7bf0927">
    <textBlock id="i-d56e964e77167c42">Meddelande ang. enkel fråga av herr Karlsson, Ove, (s) om vidgad rätt till avdrag för förhöjda levnadsomkostnader för den som arbetar i storstad men bor kvar i utflyttningsområde .... 11</textBlock>
  </contentBlock>
  <contentBlock page="0" id="i-e1cd244cc38d62c7">
    <textBlock id="i-8ebbbcf1a472d442">1 Första kammarens protokoll 1970. Nr 33</textBlock>
  </contentBlock>
  <contentBlock page="1" id="i-687ba661c1b34888">
    <textBlock id="i-e748677620dcfab8">SKL</textBlock>
  </contentBlock>
  <contentBlock page="1" id="i-f8d8d7257c0ccfd8">
    <textBlock id="i-46e3e76c50b08822"> </textBlock>
  </contentBlock>
  <contentBlock page="1" id="i-2ccd952b9759cc1b">
    <textBlock id="i-a1088daa55d26886"> </textBlock>
  </contentBlock>
  <contentBlock page="2" id="i-77f0729659f185b1">
    <textBlock id="i-1cee44b127f6d7d7">Torsdagen den 22 oktober 1970</textBlock>
  </contentBlock>
  <contentBlock page="2" id="i-2f3ce7cf55b40def">
    <textBlock id="i-0ebc0b46e82dcbbc">Nr 33 3</textBlock>
  </contentBlock>
  <contentBlock page="2" id="i-453ad25a71d807c8">
    <textBlock id="i-72eee47d56e56fdc">Torsdagen den 22 oktober</textBlock>
  </contentBlock>
  <contentBlock page="2" id="i-3db0c64ef254e369">
    <textBlock id="i-ab61aa9ac57ce222">Kammaren sammanträdde kl. 15.00.</textBlock>
  </contentBlock>
  <contentBlock page="2" id="i-9a37d822b06435fe">
    <textBlock id="i-a18f2daf18b77375">Om stimulerande av privat sparande vid årets skatteåterbäring</textBlock>
  </contentBlock>
  <contentBlock page="2" id="i-e0ea865ca7ebd9b5">
    <textBlock id="i-c1584f85d7f3934c">Herr statsrådet och chefen för finansdepartementet STRÄNG erhöll ordet för att besvara herr Heléns (fp) fråga om stimulerande av privat sparande vid årets skatteåterbäring, vilken fråga intagits i kammarens protokoll för den 16 oktober, och anförde:</textBlock>
    <textBlock id="i-3d432b7edbf1facd">Herr talman! Herr Helén har frågat mig om jag har för avsikt att på något sätt stimulera till ökat privat sparande i samband med utbetalningen av årets skatteåterbäring.</textBlock>
    <textBlock id="i-5e8c3da54bce3db2">Som svar på frågan vill jag meddela att jag ämnar föreslå Kungl. Maj:t att lägga fram förslag om särskild premiering i form av räntegottgörelse och vinstutlottning på sådan överskjutande skatt enligt årets taxering som fysiska personer frivilligt låter innestå under viss tid.</textBlock>
  </contentBlock>
  <contentBlock page="2" id="i-52c248184688568a">
    <textBlock id="i-4c7ce796ac3bf033">Herr HELÉN (fp):</textBlock>
    <textBlock id="i-b0cf59f7f243be15">Herr talman! Eftersom finansministerns svar är helt positivt kunde det kanske räcka med att tacka honom för svaret.</textBlock>
    <textBlock id="i-79627d8c246fd5bc">Jag vill emellertid förklara att när jag dagen före höstriksdagens början väckte denna fråga var det därför att jag var osäker om finansministerns inställning. Vi hade under valrörelsen aldrig fått någon kommentar från finansministern till det förslag jag där förde fram, nämligen att man borde minska de risker för en inflationseffekt som det innebär att åtskilligt över en miljard kronor under slutet av året kommer ut i ökad köpkraft. Jag fann det därför</textBlock>
  </contentBlock>
  <contentBlock page="2" id="i-972b6bcbb00fb1f7">
    <textBlock id="i-f43895d83685e44e">1t Första kammarens protokoll 1970. Nr 38</textBlock>
  </contentBlock>
  <contentBlock page="2" id="i-00e323c49f6d84b3">
    <textBlock id="i-d6ac9163dfbf7cd3">naturligt att försöka få reda på finansministerns syn på saken. Den kom redan dagen därpå i proposition 156 och bekräftas nu av detta svar.</textBlock>
    <textBlock id="i-dd63c869e6b63410">Jag vill emellertid helt kort fråga om finansministern är säker på att ”Strängaspelet” i dess gamla utformning verkligen är det bästa sättet att hos människor bryta den djupt rotade misstänksamheten mot &lt;:inflationens verkningar i samband med sparande. Jag förstår att det finns psykologiska skäl som talar för att man sammankopplar en sådan här premiering med ett lotteri av mera traditionell typ, men det vore synd om man inte också samtidigt eller som ersättning för detta kunde pröva en konstruktion som garanterar värdebeständighet åt den summa vederbörande får ut. Vi hinner inte inom ramen för denna korta frågestund gå in på fördelar och nackdelar med ett värdefast sparande, men det vore uppenbarligen synd om man inte i finansdepartementet vid utformningen av dessa premieringsåtgärder också tog med i bilden möjligheten att, med förtur för de personer som har inbetalt överskjutande preliminär skatt, också ordna former för ett värdefast sparande.</textBlock>
  </contentBlock>
  <contentBlock page="2" id="i-9e6f739b3823b382">
    <textBlock id="i-58271e5f5fa8cc58">Herr statsrådet STRÄNG:</textBlock>
    <textBlock id="i-6021d8ac198c2f28">Herr talman! Interpellanten ställde en direkt fråga till mig, men jag kan tyvärr inte svara på den. Jag skall under nästa vecka fundera över dessa frågor, och resultatet av funderingarna kommer att utan onödig tidsutdräkt presenteras riksdagen i form av en proposition.</textBlock>
  </contentBlock>
  <contentBlock page="2" id="i-0efa9871975c5324">
    <textBlock id="i-a484f81690bd9aef">Överläggningen ansågs härmed slutad.</textBlock>
  </contentBlock>
  <contentBlock page="3" id="i-1cb981b54c25e4b6">
    <textBlock id="i-a30c6635973f14b8">4 Nr 33</textBlock>
  </contentBlock>
  <contentBlock page="3" id="i-80e6ab1bcc4ef530">
    <textBlock id="i-a89a6f290bd27f02">Torsdagen den 22 oktober 1970</textBlock>
  </contentBlock>
  <contentBlock page="3" id="i-ea46a0b2a89ceba7">
    <textBlock id="i-f26828b518d03c0b">Om åtgärder mot förgiftning genom bly i keramikglasyr</textBlock>
  </contentBlock>
  <contentBlock page="3" id="i-52c3d6232d1a4c4a">
    <textBlock id="i-20ea26491bc89208">Om utredning angående hundskatten</textBlock>
  </contentBlock>
  <contentBlock page="3" id="i-764bba74f3c15472">
    <textBlock id="i-2c18536727e207e6">Herr statsrådet och chefen för finansdepartementet STRÄNG erhöll ordet för att besvara herr Tistads (fp) fråga om utredning angående hundskatten, vilken fråga intagits i kammarens protokoll för den 16 oktober, och yttrade:</textBlock>
    <textBlock id="i-490de3ab58b29eeb">Herr talman! Herr Tistad har frågat mig när jag ämnar låta utföra den utredning angående hundskatten som riksdagen begärde förra hösten.</textBlock>
    <textBlock id="i-23840a17bfd3d15a">Den av herr Tistad åsyftade utredningen kommer att påbörjas inom den närmaste tiden.</textBlock>
  </contentBlock>
  <contentBlock page="3" id="i-be73f6930c320db1">
    <textBlock id="i-90e6e39ed48f6257">Herr TISTAD (fp):</textBlock>
    <textBlock id="i-eca6bd95eab266d1">Herr talman! Jag ber att få tacka herr statsrådet Sträng för svaret på min fråga.</textBlock>
    <textBlock id="i-467bff2867cfcba1">När riksdagen förra året begärde denna utredning var det två skäl som föranledde detta. Det ena var att man ifrågasatte hundskattens motivering över huvud taget. Man frågade sig om den var något annat än en registreringsavgift och i så fall av vilken anledning olika kommuner tar ut olika hög hundskatt. Det andra skälet var, att även om man skulle kunna tänka sig en kommunal skatt av nuvarande konstruktion, så hade frågan om hundskatten kommit i ett förändrat läge genom den kommunreform som håller på att genomföras. Den nuvarande hundskattelagen förbjuder nämligen en differentiering av hundskatten i olika kommundelar.</textBlock>
    <textBlock id="i-50661bee33b0f170">Genom &lt;Kkommunindelningsreformen kommer man att sammanföra ett stort antal kommuner av mycket olika struktur och ”täthetsgrad”, där hundskatten har varit olika och där detta varit helt motiverat. Nu är alltså situationen den att man i en hel rad av dessa sammanslagna kommuner måste fastställa hundskatten till ett enhetlig belopp, och då blir det naturligtvis gärna centralortens hundskatt som blir utslagsgivande. I de</textBlock>
  </contentBlock>
  <contentBlock page="3" id="i-2f1d089b7d2283de">
    <textBlock id="i-5a2c055d433426f7">glesbygdskommuner som ingår i en ny storkommun kommer man i många fall att få vidkännas en väsentlig höjning av denna skatt. Jag kan som exempel nämna den kommun som jag tillhör, där två städer kommer att sammanslås med fyra landsbygdskommuner, vilka delvis är tämligen glesbefolkade. I dessa kommuner, som nu skall sammanslås, varierar hundskatten mellan 15 och 75 kronor. Det är mycken olust förenad med en sådan här sammanläggning — man ser ju alla nackdelar som följer med den och bortser gärna från fördelarna — och att man då i fråga om denna i och för sig tämligen betydelselösa skatt skall få en höjning med 60 kronor i den där 15-kronorskommunen kan tyckas litet onödigt.</textBlock>
    <textBlock id="i-94ec516638cd371b">Det var problem av denna art man från riksdagens sida ville ha undersökta, när man förra året begärde en utredning bl.a. av frågan om det inte skulle vara möjligt att åstadkomma en differentiering av hundskatten inom en kommun. När nu herr Sträng visserligen lovar att sätta i gång en sådan utredning snart — men ändock för sent med hänsyn till de kommunsammanläggningar som sker vid årsskiftet — har man nog känslan av att finansministern i någon mån har missat poängen i riksdagsbeslutet. Det är bara att beklaga detta och hoppas att den utredning som herr Sträng har lovat sätta i gång skall bli färdig i varje fall till 1974, då nästa stora svep görs i fråga om kommunsammanläggningar.</textBlock>
  </contentBlock>
  <contentBlock page="3" id="i-cf681970fd3d5b47">
    <textBlock id="i-3f0552df66c14b51">Överläggningen förklarades härmed slutad.</textBlock>
  </contentBlock>
  <contentBlock page="3" id="i-2565665bcda995fc">
    <textBlock id="i-10bba2d42c082f74">Om åtgärder mot förgiftning genom bly i keramikglasyr</textBlock>
  </contentBlock>
  <contentBlock page="3" id="i-1da2b19ac08f992b">
    <textBlock id="i-1b91e2adc006a6bb">Herr statsrådet och chefen för socialdepartementet ASPLING erhöll ordet för att besvara herr Tistads (fp) fråga om åtgärder mot förgiftning genom bly i keramikglasyr, vilken fråga</textBlock>
  </contentBlock>
  <contentBlock page="4" id="i-4718d871bef9e0c7">
    <textBlock id="i-48091ad443c144c8">Torsdagen den 22 oktober 1970</textBlock>
  </contentBlock>
  <contentBlock page="4" id="i-4acddf60ae645a00">
    <textBlock id="i-63b965a8ab413e30">Nr 33 5</textBlock>
  </contentBlock>
  <contentBlock page="4" id="i-fe13b8804a51d356">
    <textBlock id="i-44f10df06b108bd2">Om åtgärder mot förgiftning genom bly i keramikglasyr</textBlock>
  </contentBlock>
  <contentBlock page="4" id="i-93eb9e61e520e3da">
    <textBlock id="i-26f8854c93e53634">intagits i kammarens protokoll för den 16 oktober, och anförde:</textBlock>
    <textBlock id="i-3fa2a5718820192f">Herr talman! Herr Tistad har frågat vilka åtgärder jag ämnar vidta för att skapa ett effektivare skydd mot förgiftningsrisker på grund av hög blyhalt i keramikglasyr.</textBlock>
    <textBlock id="i-0a265d4044f7f815">Enligt 15 $ livsmedelsstadgan får blyhalten i kärl, som används för beredning, förvaring eller servering av livsmedel, inte överstiga en viss angiven gräns. Tillverkare och importörer är ansvariga för att varor som de producerar eller saluhåller uppfyller livsmedelsstadgans bestämmelser. Straffet för brott mot bestämmelsen om blyhalt är dagsböter.</textBlock>
    <textBlock id="i-32bc62f08a6c911f">Undersökningar som gjorts vid statens institut för folkhälsan av glaserad keramik har visat otillåtet höga blyhalter i flera fall. Med anledning härav har socialstyrelsen, veterinärstyrelsen och statens institut för folkhälsan i ett gemensamt meddelande i maj 1970 till samtliga hälsovårdsnämnder, länsoch stadsveterinärer m. fl. framhållit att det är nödvändigt med en skärpt kontroll av att dessa varor uppfyller fordringarna enligt livsmedelsstadgan.</textBlock>
    <textBlock id="i-36725947664ab7ac">Frågan har således uppmärksammats av de myndigheter som är ansvariga för livsmedelsstadgans tillämpning.</textBlock>
  </contentBlock>
  <contentBlock page="4" id="i-eacd441da1b677ab">
    <textBlock id="i-9a9e74a77c046de9">Herr TISTAD (fp):</textBlock>
    <textBlock id="i-b8f5dd5ecd536ee3">Herr talman! Jag ber att få framföra ett tack till statsrådet Aspling för svaret på min fråga. Den är, som statsrådet har förstått, föranledd av de undersökningar som folkhälsoinstitutet har företagit och den diskussion som förekommit omkring detta spörsmål.</textBlock>
    <textBlock id="i-65846b1b2fded488">Folkhälsoinstitutet gjorde sin första undersökning 1968 och följde upp den i år. Man kanske kan tycka att den kom något sent eftersom den här frågan uppmärksammades i tidskriftspressen redan 1966. Men det behövdes faktiskt ett rätt otäckt förgiftningsfall, som inträffade 1967, för att man skulle börja intressera sig närmare för problemet. Folkhälso-</textBlock>
  </contentBlock>
  <contentBlock page="4" id="i-e7379dee9c2c27c4">
    <textBlock id="i-5c3a0a50e2873257">institutet gjorde som sagt en undersökning 1968, som gav rent av alarmerande resultat. Jag kan såsom exempel nämna att man vid stickprovsundersökningar fann hushållskeramik, där glasyren innehöll 111 gånger den tillåtna blyhalten. Man uppmanade då dem som är ansvariga enligt livsmedelsstadgan — tillverkarna och importörerna att uppmärksamma detta problem. Så har väl också skett i viss mån, vilket visas av den kontrollundersökning som skedde i våras. Den undersökningen omfattade dock märkligt nog bara svensktillverkad keramik och inte importerad sådan. Jag tycker att det är underligt att det gick till på det viset, eftersom det var den importerade keramiken som innehöll de verkligt alarmerande blyhalterna.</textBlock>
    <textBlock id="i-5e6aca89a54dc270">Vid denna kontrollundersökning fick man ett relativt gott resultat i fråga om den svensktillverkade keramiken. Antalet tillverkare i Sverige är trots allt begränsat, och dessa tillverkare är givetvis mycket intresserade av att följa livsmedelsstadgans bestämmelser och mönstra ut produkter med för hög blyhalt.</textBlock>
    <textBlock id="i-e8b2bb721d46e820">När det gäller den importerade keramiken vet man alltså ingenting om resultatet, eftersom ingen uppföljning skett. Tyvärr vågar man inte förutsätta att resultatet är lika gott som för de svenska produkterna. Det är naturligtvis väsentligt svårare för en importör att förmå sina leverantörer i utlandet att iaktta de svenska bestämmelserna än det är för en svensk tillverkare, som själv kontrollerar sin produktion, att iaktta dessa.</textBlock>
    <textBlock id="i-b2918684f641567f">I vårt östra grannland har problemet lösts på ett helt annat sätt. Man har nämligen infört importförbud beträffande porslin och keramik, som håller för hög blyhalt i glasyren. På det viset erhålles ett effektivt skydd. Med tanke på de mycket stora hälsorisker som här föreligger undrar jag om inte detta vore den lösning som man borde försöka nå även i Sverige. Det är säkerligen ganska svårt</textBlock>
  </contentBlock>
  <contentBlock page="4" id="i-0125ea63e2dc4969">
    <textBlock id="i-148ae09e108d49c0"> </textBlock>
  </contentBlock>
  <contentBlock page="5" id="i-ea68fe20c4ca618f">
    <textBlock id="i-b16d3f6e6b11d639">6 Nr 33</textBlock>
  </contentBlock>
  <contentBlock page="5" id="i-e002d828f0f80ab8">
    <textBlock id="i-274b22bb30df2db4">Torsdagen den 22 oktober 1970</textBlock>
  </contentBlock>
  <contentBlock page="5" id="i-e6df582069d56c4c">
    <textBlock id="i-39b25fab276292fb">Om åtgärder mot förgiftning genom bly i keramikglasyr</textBlock>
  </contentBlock>
  <contentBlock page="5" id="i-031e0481ff300c87">
    <textBlock id="i-98fc6fee66da09a7">för en importör att övervaka sina leverantörer. Enligt vad jag läst mig till kan man nämligen inte i förväg förutse blyhalten i glasyren, utan man får kontrollera sin produktion i efterhand. Ett så uppbyggt system för kontroll av importvaror måste verka mycket slumpmässigt.</textBlock>
    <textBlock id="i-51351e39059d39b6">Efter att ha studerat denna fråga har jag kommit till det resultatet att det enda riktiga vore att införa ett importförbud på keramik och porslin med för hög blyhalt. Jag vill fråga statsrådet om han inte överväger en sådan lösning, när han nu i samband med prövningen av en ny livsmedelslagstiftning måste ta ställning till denna fråga.</textBlock>
  </contentBlock>
  <contentBlock page="5" id="i-88808cc082955cc7">
    <textBlock id="i-97947ef96bd8b406">Herr statsrådet ASPLING:</textBlock>
    <textBlock id="i-c07e94297fd7fd4e">Herr talman! Den undersökning som herr Tistad här har omnämnt och som genomfördes av statens institut för folkhälsan skedde i etapper och avslutades i våras. Den omfattade också varor med utländskt ursprung. Undersökningarna skedde nämligen stegvis. Jag vill understryka att statens institut för folkhälsan har gjort omfattande undersökningar av blyhalten i ett stort antal kärl av detta slag.</textBlock>
    <textBlock id="i-201c8f3314115f46">Såsom jag har sagt i mitt svar konstaterades att blyhalten i vissa fall överskred de tillåtna gränserna. Med anledning härav har folkhälsoinstitutet underrättat vederbörande tillverkare och importörer om undersökningsresultatet och begärt omedelbar rättelse. Kontrollen kommer självfallet att följas upp av folkhälsoinstitutet. Även &lt;hälsovårdsnämnderna har fått instruktioner att skärpa kontrollen. De ansvariga myndigheterna arbetar alltså för att skärpa kontrollen över tillverkning och import av glaserad keramik.</textBlock>
    <textBlock id="i-8ff810c0be8f5b50">Jag vill här göra ett tillägg. Ett par typer av keramik är svårare att kontrollera. Det gäller dels konsthantverksprodukter som kanske främst är avsedda att vara prydnadsföremål, dels keramik som turister köper såsom sou-</textBlock>
  </contentBlock>
  <contentBlock page="5" id="i-74160e7aac81afff">
    <textBlock id="i-dfc1ab599c59596d">venirer från utlandet. Vill man förvara mat i sådana kärl kan man vända sig till något av hälsovårdsnämndernas laboratorier eller till statens provningsanstalt och få blyhalten kontrollerad. Herr Tistad känner säkerligen till att folkhälsoinstitutet i våras utfärdade ett cirkulär med ingående informationer till hälsovårdsnämnderna. Samtidigt publicerade institutet resultaten av sina undersökningar i tidskriften Vår föda. I dagarna har folkhälsoinstitutet dessutom i material som tillställts massmedia lämnat information till allmänheten beträffande dessa frågor.</textBlock>
    <textBlock id="i-b2f6edb20bd74948">Herr Tistad frågade i slutet av sitt inlägg huruvida inte den här frågan kan bli föremål för prövning i samband med att vi griper oss an arbetet med att utforma en ny livsmedelslagstiftning. Självfallet kommer vi att pröva en rad frågor som kan ha samband med risker av olika slag. Det är ett mycket omfattande och grundligt lagstiftningsarbete som förestår på området.</textBlock>
  </contentBlock>
  <contentBlock page="5" id="i-5e58a0af31df5b52">
    <textBlock id="i-6b703f36ae97084e">Herr TISTAD (fp):</textBlock>
    <textBlock id="i-034449ee454b69b8">Herr talman! Statsrådet Aspling förbigick i sitt inlägg den omständigheten att folkhälsoinstitutets uppföljningsundersökning i år omfattade bara de inhemska fabrikaten. 1968 gjordes dock en undersökning, omfattande både svenska och utländska fabrikat, vilken redovisas i två tabeller i Vår föda nr 5/1970, en för svenska och en för utländska fabrikat. Enligt den undersökningen fann man de högsta blyhalterna hos utländska fabrikat. En produkt hade 111 gånger högre blyhalt än den tilllåtna, nämligen 333 mg per liter vid urkokning, under det att den tillåtna blyhalten är 3 mg per liter.</textBlock>
    <textBlock id="i-f10c0e6aff56e5c4">I den undersökning som gjordes 1970, vilken redovisas i tabell 4 i tidskriften, ingick endast svenska fabrikat. Vad skälet än kan vara till detta, så har jag inte blivit lugnad beträffande de utländska fabrikaten. Jag kan vitsorda att det har vidtagits åtgärder — alla importörer</textBlock>
  </contentBlock>
  <contentBlock page="6" id="i-f85b250ebb072a95">
    <textBlock id="i-50286d37897ae801">Torsdagen den 22 oktober 1970</textBlock>
  </contentBlock>
  <contentBlock page="6" id="i-84bb9630efd5028b">
    <textBlock id="i-c0940ad9de49b7eb">Nr 33 7</textBlock>
  </contentBlock>
  <contentBlock page="6" id="i-036b6eac8c1eba13">
    <textBlock id="i-371b6b5e29dfe258">Om åtgärder mot förgiftning genom bly i keramikglasyr</textBlock>
  </contentBlock>
  <contentBlock page="6" id="i-b611896f49ce7de6">
    <textBlock id="i-d53f9aa93177885a">har tillskrivits med framhållande av angelägenheten av att bestämmelserna efterlevs — men det har inte gjorts någon kontroll av i vad mån dessa åtgärder har burit frukt, och detta tycker jag är en brist.</textBlock>
    <textBlock id="i-c8377e69c8403f24">Det är väl klart att lagstiftningen på det här området kommer att omprövas i samband med införandet av en ny livsmedelsstadga. De nuvarande bestämmelserna står ju i livsmedelsstadgan, men jag ifrågasätter om man inte borde bryta ut den importerade keramiken ur denna lagstiftning och i likhet med vad som skett i Finland föreskriva ett särskilt importförbud. Vi har dock här i landet en institution, utrustad med laboratorieresurser, som kan övervaka ett sådant förbud och som har till uppgift att hålla ett öga på importen, nämligen tullverket. Givetvis behövs det inte laboratorieundersökningar i alla fall, utan man kan i åtskilliga fall nöja sig med vederhäftiga intyg från tillverkaren. Med hänsyn till de hälsorisker det här gäller skulle jag vilja ifrågasätta om inte även den linjen bör prövas, när frågan nu skall tas upp i socialdepartementet.</textBlock>
    <textBlock id="i-5930e3055e6ed07f">Det är klart att man i ett sådant importförbud inte kan fånga upp den import som sker med resenärer, men det finns ju något som heter ”den resandes ensak”. Om en eller annan turist har med sig någon enstaka pjäs blir det i alla fall ingen sådan multiplikationseffekt som när man importerar stora</textBlock>
  </contentBlock>
  <contentBlock page="6" id="i-4bd31fd30f7df582">
    <textBlock id="i-ad2d00d5abb889eb">mängder keramik och porslin till Sverige och säljer den i handeln.</textBlock>
  </contentBlock>
  <contentBlock page="6" id="i-1620ab219bc58595">
    <textBlock id="i-d98a7c9bc19801c4">Herr statsrådet ASPLING:</textBlock>
    <textBlock id="i-196e29351e3e8499">Herr talman! Jag vill understryka vad jag redan framhållit, nämligen att folkhälsoinstitutet inte bara i hög grad har observerat dessa ting och utfört kontroller utan att man också kommer att följa upp det arbete som har påbörjats. Vid denna uppföljning kommer naturligtvis även det utländska materialet att bli föremål för granskning.</textBlock>
  </contentBlock>
  <contentBlock page="6" id="i-9ed160b8bd885e1e">
    <textBlock id="i-7e233b0cd9573341">Överläggningen ansågs härmed slutad.</textBlock>
  </contentBlock>
  <contentBlock page="6" id="i-90871e2e5ec31eb3">
    <textBlock id="i-158701adeaf0a167">Anmäldes och bordlades Kungl. Maj:ts till kammaren överlämnade proposition nr 153, med förslag till lag om vissa kommunala befogenheter i fråga om sysselsättning för handikappade.</textBlock>
  </contentBlock>
  <contentBlock page="6" id="i-1606eb01cfe6628f">
    <textBlock id="i-5bae96a3e8ec8f8d">Anmäldes och bordlades en av herr Skårman avlämnad motion, nr 1266, i anledning av Kungl. Maj:ts proposition nr 145, med förslag till lag om införande av nya jordabalken, m. m.</textBlock>
  </contentBlock>
  <contentBlock page="6" id="i-2dc669c83e7c1579">
    <textBlock id="i-99ef9693db8bdf38">Kammarens sammanträde avslutades kl. 15.21.</textBlock>
  </contentBlock>
  <contentBlock page="6" id="i-b8b0ef0f957e77d5">
    <textBlock id="i-734e4c660c211491">In fidem K.-G. Lindelöw /Solveig Gemert</textBlock>
  </contentBlock>
  <contentBlock page="7" id="i-bb3bb9ed3ff7a4d2">
    <textBlock id="i-1c411ec21e0ee327">8 Nr 33</textBlock>
  </contentBlock>
  <contentBlock page="7" id="i-78c86bb283471711">
    <textBlock id="i-1a79fa48b82d80c9">Fredagen den 23 oktober 1970</textBlock>
  </contentBlock>
  <contentBlock page="7" id="i-97e621c8aebe54a0">
    <textBlock id="i-cb0eb14b9011ca4e">Fredagen den 23 oktober</textBlock>
  </contentBlock>
  <contentBlock page="7" id="i-0cf54f050aab6bb2">
    <textBlock id="i-209f76a27fcdb704">Kammaren sammanträdde kl. 14.00.</textBlock>
  </contentBlock>
  <contentBlock page="7" id="i-460038f99d642175">
    <textBlock id="i-2885e31a802d0775">Upplästes följande till kammaren inkomna ansökning:</textBlock>
  </contentBlock>
  <contentBlock page="7" id="i-3c7d20d2036aed2f">
    <textBlock id="i-c14a68a765cf6092">Till riksdagens första kammare</textBlock>
  </contentBlock>
  <contentBlock page="7" id="i-c6379877946282ec">
    <textBlock id="i-566697efe53f5d7e">Undertecknad anhåller härmed om ledighet från riksdagsarbetet från och med den 30 oktober 1970 tills vidare för deltagande i FN:s generalförsamlings tjugofemte ordinarie möte.</textBlock>
    <textBlock id="i-67ddc9c34dbe2b27">Stockholm den 22 oktober 1970</textBlock>
  </contentBlock>
  <contentBlock page="7" id="i-29698c3250e2e4b9">
    <textBlock id="i-153d9c39f4e49a59">Alva Myrdal</textBlock>
  </contentBlock>
  <contentBlock page="7" id="i-5a55cb02379aae55">
    <textBlock id="i-a282667ef09d101c">Den begärda ledigheten beviljades för den tid, som åtginge för uppdragets fullgörande.</textBlock>
  </contentBlock>
  <contentBlock page="7" id="i-dea9cd64c71693a8">
    <textBlock id="i-23f4cb9a04d06921">Föredrogs och hänvisades till konstitutionsutskottet Kungl. Maj:ts proposition nr 153, med förslag till lag om vissa kommunala befogenheter i fråga om sysselsättning för handikappade.</textBlock>
  </contentBlock>
  <contentBlock page="7" id="i-bcc82e96dd5348c1">
    <textBlock id="i-3cc92eeba5b9425b">Föredrogs och hänvisades till lagutskott motionen nr 1266.</textBlock>
  </contentBlock>
  <contentBlock page="7" id="i-dc713cd3709d2bbc">
    <textBlock id="i-31f483c088ab875d">Anmäldes och &lt;bordlades Kungl. Maj:ts till kammaren överlämnade proposition nr 147, med förslag till lag om ändring i lagen (1949:164) med vissa bestämmelser om rättegången i tryckfrihetsmål.</textBlock>
  </contentBlock>
  <contentBlock page="7" id="i-982601f8c53c4333">
    <textBlock id="i-763dc5e7bf178a0f">Anmäldes och bordlades</textBlock>
  </contentBlock>
  <contentBlock page="7" id="i-26574624275b7c14">
    <textBlock id="i-127a19748ad0c444">bevillningsutskottets betänkande nr 54, med anledning av Nordiska rådets svenska delegations skrivelse med överlämnande av berättelse för rådets adertonde session, såvitt skrivelsen hänvisats till bevillningsutskottet; samt</textBlock>
  </contentBlock>
  <contentBlock page="7" id="i-4bf57fbfebe868ab">
    <textBlock id="i-95e8862f952c6438">första lagutskottets utlåtanden:</textBlock>
  </contentBlock>
  <contentBlock page="7" id="i-c8a4a0c3afc8affd">
    <textBlock id="i-8d95bbfe9cba519b">nr 50, i anledning av motioner rörande medborgarskapslagstiftningen, m. m.;</textBlock>
    <textBlock id="i-e7600bcdb62ec939">nr 51, i anledning av motion om ökad muntlighet i förvaltningsförfarandet;</textBlock>
    <textBlock id="i-4146f2bcac71fd58">nr 52, i anledning av motion om vid-</textBlock>
  </contentBlock>
  <contentBlock page="7" id="i-c6cfa04fe8682d6e">
    <textBlock id="i-08d2500b3085b5b7">gad tillämpning av kontradiktoriskt förfarande i förvaltningsärenden, m.m;</textBlock>
  </contentBlock>
  <contentBlock page="7" id="i-5d81538bf6969967">
    <textBlock id="i-692a1b74f0de7955">nr 53, i anledning av motion om skyldighet för myndighet att motivera beslut;</textBlock>
    <textBlock id="i-a35b886b0cdf194c">nr 54, i anledning av motioner om åtgärder för att stärka det administrativa rättsskyddet;</textBlock>
    <textBlock id="i-1c4134783b0ce1aa">nr 58, i anledning av motioner om straff för flygplanskapning;</textBlock>
    <textBlock id="i-dfd2d2fc82411295">nr 59, i anledning av motioner angående olovlig värvning;</textBlock>
    <textBlock id="i-f41eaf1085e1a1e7">nr 60, i anledning av motioner om översyn av steriliseringslagen; och</textBlock>
    <textBlock id="i-d006098a32042266">nr 61, i anledning av motion om översyn av bestämmelserna angående rätt till nödvärn.</textBlock>
  </contentBlock>
  <contentBlock page="7" id="i-6589f780f3affeff">
    <textBlock id="i-a812d341ce89cea7">Anmäldes och bordlades</textBlock>
  </contentBlock>
  <contentBlock page="7" id="i-1140da6134b42624">
    <textBlock id="i-4334580ef89285b5">motioner:</textBlock>
  </contentBlock>
  <contentBlock page="7" id="i-e16909a51422d9cf">
    <textBlock id="i-bad2ecca69df8190">nr 1267, av herr Gustafsson, Nils- Eric, i anledning av Kungl. Maj:ts proposition nr 145, med förslag till lag om införande av nya jordabalken, m. m.; och</textBlock>
    <textBlock id="i-8b3067f5ae58be12">nr 1268, av herr Jacobsson, Gösta, m.fl., i anledning av Kungl. Maj:ts proposition nr 156, med förslag till förordning om ändring i förordningen (1968: 419) om allmän arbetsgivaravgift, m. m.</textBlock>
  </contentBlock>
  <contentBlock page="7" id="i-460bec014a58ba5e">
    <textBlock id="i-0492a5dcbffe91b6">följande</textBlock>
  </contentBlock>
  <contentBlock page="8" id="i-75105b7df70e2c61">
    <textBlock id="i-ecf52824841ae97c">Fredagen den 23 oktober 1970</textBlock>
  </contentBlock>
  <contentBlock page="8" id="i-07bef88876adefcb">
    <textBlock id="i-7456f0b3af3dd3ac">Meddelande ang. enkla frågor</textBlock>
  </contentBlock>
  <contentBlock page="8" id="i-a023328bd4d84dc7">
    <textBlock id="i-6b42e4623f7f18fe">Meddelades, att jämlikt 8 20 i kammarens ordningsstadga följande enkla frågor denna dag framställts, nämligen</textBlock>
  </contentBlock>
  <contentBlock page="8" id="i-609de9921089aeab">
    <textBlock id="i-6b1ff5cf45ebee0b">av herr Björk (s) till herr statsrådet Lidbom: ”När ämnar regeringen företaga den av 1969 års riksdag förordade undersökningen under vilka förutsättningar och i vilken omfattning politisk informationsverksamhet och propaganda förekommer på arbetsplatserna?”;</textBlock>
  </contentBlock>
  <contentBlock page="8" id="i-b8ae22acc14a4295">
    <textBlock id="i-43e6a4641b1c9505">av herr Björk (s) till herr statsrådet och chefen för justitiedepartementet: ”När framlägges förslag om upphävande av lagen om åtgärder vid samhällsfarlig asocialitet?”; samt</textBlock>
  </contentBlock>
  <contentBlock page="8" id="i-68188b3a6723482b">
    <textBlock id="i-1301485f0b712e37">av herr Nilsson, Ferdinand, (cp) till herr statsrådet och chefen för finansdepartementet: ”Är det i god överens-</textBlock>
  </contentBlock>
  <contentBlock page="8" id="i-4dfb5bf991d16f92">
    <textBlock id="i-5b62d6e802c46d2b">Nr 33 9</textBlock>
  </contentBlock>
  <contentBlock page="8" id="i-3daab4cc636595f0">
    <textBlock id="i-3ff225c099f151a2">stämmelse med principerna för ett modernt välfärdssamhälle att trots i övrigt kraftigt stegrade levnadskostnader genom beskattning ”avlyfta” köpkraft avseende inköp av enkla, till livets nödtorft hörande livsmedel såsom matbröd, potatis, mjölk, smör och margarin? Är det i god överensstämmelse med demokratiskt styrelsesätt att en regering ensidigt fastställer priser för varor för vilka redan av riksdagen efter förhandlingar prisreglerande normer fastställts?”</textBlock>
  </contentBlock>
  <contentBlock page="8" id="i-2a41f3c3da85dd01">
    <textBlock id="i-23487c54486c9f9d">Justerades protokollsutdrag för denna dag, varefter kammarens sammanträde avslutades kl. 14.02.</textBlock>
  </contentBlock>
  <contentBlock page="8" id="i-9c8ea10729ae7840">
    <textBlock id="i-b4ebda784d3e2f6a">In fidem K.-G. Lindelöw</textBlock>
  </contentBlock>
  <contentBlock page="8" id="i-5fd7ce002ce629d1">
    <textBlock id="i-831b3b47f532fd9d">/Solveig Gemert</textBlock>
  </contentBlock>
  <contentBlock page="9" id="i-d00a672bb510393d">
    <textBlock id="i-6c93fe3ff0d41946">10 Nr 33</textBlock>
  </contentBlock>
  <contentBlock page="9" id="i-dcda175975ca1a4e">
    <textBlock id="i-13a083d0fa9ee12b">Tisdagen den 27 oktober 1970</textBlock>
  </contentBlock>
  <contentBlock page="9" id="i-af21414b91669352">
    <textBlock id="i-c736f850dcab32ae">Tisdagen den 27 oktober</textBlock>
  </contentBlock>
  <contentBlock page="9" id="i-c4544684908a93d6">
    <textBlock id="i-5ca6f7e3e5d8ad40">Kammaren sammanträdde kl. 16.00.</textBlock>
  </contentBlock>
  <contentBlock page="9" id="i-d5b8cef08fdfff73">
    <textBlock id="i-e118363418af2c4b">Herrar Dahlén och Nyquist anmälde, att de under gårdagen åter infunnit sig vid riksdagen.</textBlock>
  </contentBlock>
  <contentBlock page="9" id="i-31be0d5ee9ce4380">
    <textBlock id="i-733aef29caa6effc">Justerades protokollen för den 16 och den 17 innevarande månad.</textBlock>
  </contentBlock>
  <contentBlock page="9" id="i-757c6560a78b2e1e">
    <textBlock id="i-a1ec3be73d125e91">Upplästes följande till kammaren inkomna läkarintyg:</textBlock>
  </contentBlock>
  <contentBlock page="9" id="i-6d03eaf05dfd95ca">
    <textBlock id="i-ee6bc51da8c60493">Härmed intygas att riksdagsman Oscar Carlsson från Säffle sedan den 23/10 1970 ligger inlagd på medicinska avdelningen, Lasarettet, Säffle, för akut hjärtsjukdom och beräknas vara helt sjukskriven under en tid av minst två</textBlock>
  </contentBlock>
  <contentBlock page="9" id="i-d17adef902e6a192">
    <textBlock id="i-8f5f5f2be08ef09f">månader. Säffle den 27/10 1970</textBlock>
  </contentBlock>
  <contentBlock page="9" id="i-a4351d54eda08897">
    <textBlock id="i-d4f6a7ccb8043889">Acke Hallén överläkare</textBlock>
  </contentBlock>
  <contentBlock page="9" id="i-79054f470f5ba685">
    <textBlock id="i-ee6a8f97d2cfff17">Kammaren beviljade herr Carlsson, Oscar, ledighet för den tid, varunder han på grund av sjukdom vore oförmögen att deltaga i riksdagsgöromålen.</textBlock>
  </contentBlock>
  <contentBlock page="9" id="i-a9c346cb0114f870">
    <textBlock id="i-a20269846b2017c9"> </textBlock>
  </contentBlock>
  <contentBlock page="9" id="i-c20900d19bce6cf2">
    <textBlock id="i-86d36b6de6bc1bfc">Föredrogs och hänvisades till lagutskott Kungl. Maj:ts proposition nr 147, med förslag till lag om ändring i lagen (1949:164) med vissa bestämmelser om rättegången i tryckfrihetsmål.</textBlock>
  </contentBlock>
  <contentBlock page="9" id="i-48ce3c556075c398">
    <textBlock id="i-656a5f50476bfb81">Föredrogos och hänvisades</textBlock>
    <textBlock id="i-aec803414adb04e0">motionen nr 1267 till lagutskott och</textBlock>
    <textBlock id="i-1c0a1267fe5a3ca3">motionen nr 1268 till bevillningsutskottet.</textBlock>
  </contentBlock>
  <contentBlock page="9" id="i-8d2904ad2f2e9a83">
    <textBlock id="i-c2b2f38390cc739d">Föredrogos och bordlades ånyo bevillningsutskottets betänkande nr 54 samt första lagutskottets utlåtanden nr 50—54 och 58—61.</textBlock>
  </contentBlock>
  <contentBlock page="9" id="i-ea890794a570b49f">
    <textBlock id="i-1827a694a2fa27df">Anmäldes och bordlades följande till kammaren överlämnade kungl. propositioner:</textBlock>
  </contentBlock>
  <contentBlock page="9" id="i-cea02f88deab1725">
    <textBlock id="i-040c0985a329d901">nr 149, med förslag till lag om ändring i strålskyddslagen (1958:110);</textBlock>
    <textBlock id="i-b6407a8929d70709">nr 152, med förslag till lag om ändring i arbetarskyddslagen (1949:1); och</textBlock>
    <textBlock id="i-b7ff64ff2ac82149">nr 154, med förslag till lag om lokaliseringssamråd, m. m.</textBlock>
  </contentBlock>
  <contentBlock page="9" id="i-3694087c5a97dd05">
    <textBlock id="i-063afd10ab364c78">Anmäldes och bordlades skrivelse från talmanskonferensen med överlämnande av en från konstitutionsutskottet inkommen skrivelse med förslag till ny riksdagsstadga.</textBlock>
  </contentBlock>
  <contentBlock page="9" id="i-4abb03346910061c">
    <textBlock id="i-b9b5270f63d735fe">Anmäldes och bordlades bevillningsutskottets betänkanden:</textBlock>
  </contentBlock>
  <contentBlock page="9" id="i-0ce145bc6d84a048">
    <textBlock id="i-cd8a83d71b14dfc0">nr 49, med anledning av motioner om införande av tjänstemannataxering i första instans;</textBlock>
    <textBlock id="i-6f4a996aa6af9309">nr 51, med anledning av motion beträffande uppbördskontrollen; och</textBlock>
    <textBlock id="i-2803d5cf1435f5a1">nr 53, med anledning av motioner angående beskattningen av multinationella företag m. m.</textBlock>
  </contentBlock>
  <contentBlock page="9" id="i-76e97621a994e2e4">
    <textBlock id="i-b8de5de22de24341">Anmäldes och bordlades följande motioner:</textBlock>
  </contentBlock>
  <contentBlock page="9" id="i-ee5a07855e102b3d">
    <textBlock id="i-93b2ae22af8d3771">nr 1269, av herr Bengtson m. fl., i anledning av Kungl. Maj:ts proposition nr 138, med förslag till förordning om ändring i förordningen (1922: 260) om automobilskatt;</textBlock>
    <textBlock id="i-b161ab1bf51f5a10">nr 1270, av herr Jacobsson, Gösta, m. fl., i anledning av Kungl. Maj:ts proposition nr 138, med förslag till för-</textBlock>
  </contentBlock>
  <contentBlock page="10" id="i-04e7016a04913da8">
    <textBlock id="i-245f49ccaa0038b4">Tisdagen den 27 oktober 1970</textBlock>
  </contentBlock>
  <contentBlock page="10" id="i-c4d5888fb503764a">
    <textBlock id="i-a9a0db082f03a9ea">ordning om ändring i förordningen (1922:260) om automobilskatt;</textBlock>
    <textBlock id="i-82f7fdb2df8a5329">nr 1271, av herr Pettersson, Karl, i anledning av Kungl. Maj:ts proposition nr 138, med förslag till förordning om ändring i förordningen (1922:260) om automobilskatt;</textBlock>
    <textBlock id="i-d076eaaaac0682d9">nr 1272, av herr Bengtson m. fl., i anledning av Kungl. Maj:ts proposition nr 141, med förslag till lag om ändring i lagen (1955:183) om bankrörelse;</textBlock>
    <textBlock id="i-720f190fbe8b8806">nr 1273, av herr Helén m. fl., i anledning av Kungl. Maj:ts proposition nr 141, med förslag till lag om ändring i lagen (1955:183) om bankrörelse;</textBlock>
    <textBlock id="i-8ace7145833e1519">nr 1274, av herr Ottosson m. fl., i anledning av Kungl. Maj:ts proposition nr 141, med förslag till lag om ändring i lagen (1955:183) om bankrörelse;</textBlock>
    <textBlock id="i-8e3dc50888b4e3c5">nr 1275, av herr Annerås m. fl., i anledning av Kungl. Maj:ts proposition nr 142, med förslag till förmånsrättslag, m. m.; samt</textBlock>
    <textBlock id="i-c422cc15b40482c3">nr 1276, av herr Lindblad m. fl., i anledning av Kungl. Maj:ts proposition nr 142, med förslag till förmånsrättslag, m. m.;</textBlock>
    <textBlock id="i-e5ee857c9eec4c64">nr 1277, av herr Bengtson,</textBlock>
    <textBlock id="i-7999174bdc222234">nr 1278, av herr Brundin,</textBlock>
    <textBlock id="i-07e5da3e1517b40c">nr 1279, av fru Landberg och fru Lundblad, Grethe,</textBlock>
    <textBlock id="i-46e762a8765b3af1">nr 1280, av herrar Lidgard, samt</textBlock>
    <textBlock id="i-bb0b326d9f2be5cc">nr 1281, av herr Wirtén m. fl.,</textBlock>
    <textBlock id="i-967db256fbf869cf">i anledning av Kungl. Maj:ts proposition nr 143, angående reviderade timoch kursplaner för de tvååriga ekonomiska, sociala och tekniska linjerna i gymnasieskolan;</textBlock>
    <textBlock id="i-c16939a90c29570e">nr 1282, av herrar Alexanderson och Skårman, i anledning av Kungl. Maj:ts proposition nr 146, med förslag till lag om ändring i lagen (1907:36 s. 1) om nyttjanderätt till fast egendom, m. m.; ävensom</textBlock>
    <textBlock id="i-d1f1401351b76b11">nr 1283, av herr Bengtson m. fl.,</textBlock>
    <textBlock id="i-9e3420364571aea5">nr 1284, av herr Bengtson m. fl.,</textBlock>
    <textBlock id="i-3eb6bc9e1dd44481">nr 1285, av herr Bohman m. fl., nr 1286, av herr Bohman m. fl.,</textBlock>
    <textBlock id="i-678673347dd80afb">nr 1287, av herr Eskilsson m. fl.,</textBlock>
  </contentBlock>
  <contentBlock page="10" id="i-3e0cb64210dfd4b9">
    <textBlock id="i-e682583da99d80c6">Wallmark och</textBlock>
  </contentBlock>
  <contentBlock page="10" id="i-6ad9d86a431d6f99">
    <textBlock id="i-30113f817ad6ac71">KUNGL. BOKTR. STHLM 1970</textBlock>
  </contentBlock>
  <contentBlock page="10" id="i-a2b54dec43163941">
    <textBlock id="i-2d56b1697b3e34de">Nr 33 11</textBlock>
  </contentBlock>
  <contentBlock page="10" id="i-3120b911e5fb08fa">
    <textBlock id="i-ffcf1e0cf8aa87c2">Meddelande ang. enkel fråga nr 1288, av fru Florén-Winther,</textBlock>
    <textBlock id="i-169f78fd03754bad">nr 1289, av herr Helén m. fl.,</textBlock>
    <textBlock id="i-3b8f4fca568c4332">nr 1290, av herr Helén m. fl.,</textBlock>
    <textBlock id="i-a960ac261ea910bd">nr 1291, av herr Jacobsson, Per, och herr Sundin,</textBlock>
    <textBlock id="i-aba3c0bc661f46eb">nr 1292, av herr Nilsson, Ferdinand,</textBlock>
    <textBlock id="i-ad2a59eb428bd020">nr 1293, av herr Pettersson, Karl,</textBlock>
    <textBlock id="i-bdc203bb4b36898b">nr 1294, av herr Pettersson, Karl, och fröken Stenberg,</textBlock>
    <textBlock id="i-5d50b82ca6e36971">nr 1295, av herr Stadling m. fl.,</textBlock>
    <textBlock id="i-cbb5e82a11ce1f1f">nr 1296, av fröken Stenberg och herr Pettersson, Karl,</textBlock>
    <textBlock id="i-7d35f812f4351535">nr 1297, av herr Strandberg och herr Pettersson, Karl,</textBlock>
    <textBlock id="i-67188a9c4134291b">nr 1298, av herr Svenungsson,</textBlock>
    <textBlock id="i-41623ba5526206be">nr 1299, av herr Werner, samt</textBlock>
    <textBlock id="i-3076f87faf061f2d">nr 1300, av herr Wirtén,</textBlock>
    <textBlock id="i-6164e94485f70815">i anledning av Kungl. Maj:ts proposition nr 156, med förslag till förordning om ändring i förordningen (1968: 419) om allmän = arbetsgivaravgift, m.m.</textBlock>
  </contentBlock>
  <contentBlock page="10" id="i-d77941b6c080cdfb">
    <textBlock id="i-fadd5fa2253ce5f9">Meddelande ang. enkel fråga</textBlock>
  </contentBlock>
  <contentBlock page="10" id="i-6a9492e132305ab2">
    <textBlock id="i-a1df3779884faa21">Meddelades, att jämlikt $ 20 i kammarens ordningsstadga följande enkla fråga denna dag framställts av herr Karlsson, Ove, (s) till herr statsrådet och chefen för finansdepartementet: ”Är Statsrådet beredd pröva möjligheterna att ändra beskattningsreglerna så, att de som är bosatta i utflyttningsområden, t.ex. inom vissa delar av Kopparbergs län, men har sin arbetsplats inom de storstadsregioner där konjunkturens överhettning är särskilt kännbar, ges vidgade möjligheter att göra avdrag för fördyrade levnadsomkostnader samt för resor till och från arbetet?”</textBlock>
  </contentBlock>
  <contentBlock page="10" id="i-907bc2713682feb3">
    <textBlock id="i-09de54a996addfc7">Justerades protokollsutdrag för denna dag, varefter kammarens sammanträde avslutades kl. 16.04.</textBlock>
    <textBlock id="i-ae5f92682338ada8">In fidem Bengt Lambe /Solveig Gemert</textBlock>
  </contentBlock>
</protocol>
