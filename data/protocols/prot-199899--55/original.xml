<protocol id="prot-199899--55">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">-----------------------------------------------------------</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">1 §  Meddelande om frågestund</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Tredje vice talmannen meddelade att vid frågestunden torsdagen den 18 februari kl. 14.00 skulle följande statsråd närvara:</textBlock>
      <textBlock ix="1">Vice statsminister Lena Hjelm-Wallén, utrikesminister Anna Lindh, statsrådet Mona Sahlin, utbildningsminister Thomas Östros, statsrådet Ulrica Messing, socialminister Lars Engqvist, miljöminister</textBlock>
      <textBlock ix="2">Kjell Larsson och statsrådet Lars-Erik Lövdén.</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">2 §  Anmälan om fördröjda svar på interpellationer</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">Till riksdagen hade inkommit följande skrivelser:</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">Interpellation 1998/99:129</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">Till riksdagen</textBlock>
      <textBlock ix="1">Interpellation 1998/99:129 av Agne Hansson om</textBlock>
      <textBlock ix="2">EMU och regionalpolitiken.</textBlock>
      <textBlock ix="3">Interpellationen kommer att besvaras tisdagen den</textBlock>
      <textBlock ix="4">16 mars 1999.</textBlock>
      <textBlock ix="5">Skälet till dröjsmålet är att interpellanten haft förhinder.</textBlock>
      <textBlock ix="6">Stockholm den 10 februari 1999</textBlock>
      <textBlock ix="7">Erik Åsbrink</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Interpellation 1998/99:147</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Till riksdagen</textBlock>
      <textBlock ix="1">Interpellation 1998/99:147 av Gudrun Lindvall</textBlock>
      <textBlock ix="2">(mp) om grodor.</textBlock>
      <textBlock ix="3">Interpellationen kommer att besvaras tisdagen den</textBlock>
      <textBlock ix="4">16 mars 1999.</textBlock>
      <textBlock ix="5">Skälet till dröjsmålet är att jag inte kunnat finna en debattdag som passar både interpellanten och mig.</textBlock>
      <textBlock ix="6">Stockholm den 9 februari 1999</textBlock>
      <textBlock ix="7">Kjell Larsson</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Interpellation 1998/99:157</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Till riksdagen</textBlock>
      <textBlock ix="1">Interpellation 1998/99:157 av Maud Ekandahl om nedskärningar inom polisväsendet.</textBlock>
      <textBlock ix="2">Interpellationen kommer att besvaras fredagen den 19 mars 1999.</textBlock>
      <textBlock ix="3">Skälet till dröjsmålet är tjänsteresor.</textBlock>
      <textBlock ix="4">Stockholm den 10 februari 1999</textBlock>
      <textBlock ix="5">Laila Freivalds</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Interpellation 1998/99:158</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">Till riksdagen</textBlock>
      <textBlock ix="1">Interpellation 1998/99:158 av Göran Hägglund om näringspolitiken.</textBlock>
      <textBlock ix="2">Interpellationen kommer att besvaras fredagen den 12 mars 1999.</textBlock>
      <textBlock ix="3">Som skäl till dröjsmålet anförs den stora anhopningen av interpellationer som för tillfället råder.</textBlock>
      <textBlock ix="4">Näringsdepartementet</textBlock>
      <textBlock ix="5">Enligt uppdrag</textBlock>
      <textBlock ix="6">C H Fallenius</textBlock>
      <textBlock ix="7">Expeditionschef</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">3 §  Svar på interpellation 1998/99:111 om problem för invandrare utan svenskt medborgarskap</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Anf.  1  Statsrådet PIERRE SCHORI (s):</textBlock>
      <textBlock ix="1">Fru talman! Anne Ludvigsson har frågat om åtgärder för att finna bättre lösningar på vissa problem som invandrare utan svenskt medborgarskap har.</textBlock>
      <textBlock ix="2">Arbetet inom regeringen är fördelat på det sättet att det är jag som skall svara på interpellationen.</textBlock>
      <textBlock ix="3">En av de frågor som Anne Ludvigsson tar upp gäller hur ärenden om uppehållstillstånd och svenskt medborgarskap hanteras rent organisatoriskt. Frågan är ställd mot bakgrund av att Invandrarverket år 1997</textBlock>
      <textBlock ix="4">tog över ansvaret från polisen för att ta emot och utreda ansökningar om uppehållstillstånd och svenskt medborgarskap. En effekt av detta har blivit att denna service kan lämnas på färre ställen i landet, eftersom</textBlock>
      <textBlock ix="5">Invandrarverket inte har så många lokalkontor som polisen. Enligt Anne Ludvigsson leder detta till ökade kostnader för långa resor och förlorad arbetsförtjänst.</textBlock>
      <textBlock ix="6">Den förändring som vi här talar om ingår som ett led i regeringens strävan att modernisera hanteringen av invandringsfrågor. En grundläggande princip har därvid varit att i största möjliga utsträckning renodla myndigheternas verksamhet och föra över handläggningen av ärenden rörande uppehållstillstånd och svenskt medborgarskap till Invandrarverket. Detta är uppgifter som inte är av polisiär karaktär. Jag konstaterar att också Anne Ludvigsson ser positivt på denna förändring.</textBlock>
      <textBlock ix="7">Den som ansöker om svenskt medborgarskap behöver inte, i normalfallet, uppsöka Invandrarverket personligen. Förfarandet sker skriftligt. Ansökningen sänds per post till Invandrarverket varefter eventuella kompletteringar inhämtas skriftligen. Om ansökningen inte beviljas kan den sökande överklaga till Utlänningsnämnden. Även detta hanteras skriftligt. Kravet på personlig inställelse togs bort i samband med att</textBlock>
      <textBlock ix="8">Invandrarverket tog över verksamheten.</textBlock>
      <textBlock ix="9">Vid ansökningar om uppehållstillstånd måste däremot den sökande inställa sig personligen. Det är riktigt att Invandrarverket inte har ett så stort nät av kontor som polisen, även om Invandrarverket har sammanlagt omkring 20 tillståndsenheter runt om i landet. Ansökningar om uppehållstillstånd kan även lämnas in till andra enheter inom Invandrarverket, t.ex. mottagningsenheter. Enligt uppgift från Invandrarverket har man nu inlett arbetet med att utveckla verksamheten. En fråga som kommer att uppmärksammas är hur man skall kunna undvika att människor måste resa långa sträckor för att få sina ärenden behandlade. Verket kommer att undersöka möjligheterna att i högre grad tillämpa ett skriftligt förfarande även i ärenden som rör uppehållstillstånd. Det finns också en rad andra möjligheter att åstadkomma förbättringar, bl.a. genom att utnyttja modern datateknik och samarbeta med andra myndigheter. Jag kan således svara Anne Ludvigsson att åtgärder av det slag som hon efterlyser redan förbereds av Invandrarverket och i rätt riktning.</textBlock>
      <textBlock ix="10">Avgifter tas i många fall ut vid ansökningar om att staten skall bevilja ett tillstånd eller utfärda en handling. Ett exempel som de flesta kommer i kontakt med är avgiften för att ansöka om pass. Avgifternas storlek beräknas utifrån genomsnittlig timkostnad för prövningen av ett ärende och bygger på uppskattning av handläggningstiden. I medborgarskapsärenden tas ingen avgift ut för barn under 18 år, vilka omfattas av en förälders ansökan. Inte heller behöver statslösa betala avgift, om de fått flyktingförklaring eller resedokument utfärdat av svensk myndighet. Även om en avgift kan vara kännbar har jag svårt att se att just avgiften för ansökan om svenskt medborgarskap är oskälig. Detta gäller även vid en internationell jämförelse.</textBlock>
      <textBlock ix="11">Systemet med viseringar innebär utan tvekan ett ingrepp i människors möjligheter att fritt röra sig mellan olika länder. Ett av problemen är att det i många fall kan vara svårt av såväl praktiska som politiska skäl att få visering till vissa länder. Ett annat problem är kostnaden. Som Anne Ludvigsson mycket riktigt anmärker kan det för en familj bli ganska dyrt, som i fallet Danmark. Men avgifter för dansk transitvisering är helt och hållet en fråga för danska myndigheter.</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">Anf.  2  ANNE LUDVIGSSON (s):</textBlock>
      <textBlock ix="1">Fru talman! Först vill jag tacka statsrådet för svaret.</textBlock>
      <textBlock ix="2">De problem som jag har tagit upp i min interpellation upplevs som mycket besvärliga för många av våra nysvenskar.</textBlock>
      <textBlock ix="3">Jag delar uppfattningen att myndigheters verksamhet i möjligaste mån skall renodlas. Det är naturligt att frågor om medborgarskap och uppehållstillstånd handläggs av Invandrarverket.</textBlock>
      <textBlock ix="4">För många som söker uppehållstillstånd innebär den nya ordningen längre resvägar med högre reskostnader och förlorad arbetsinkomst som följd. Detta upplevs naturligtvis som en försämrad service jämfört med tidigare, då ansökan kunde ske vid lokal polismyndighet.</textBlock>
      <textBlock ix="5">Jag kan nämna att 1997 fick ca 37 000 personer uppehållstillstånd i Sverige, varav 26 % var flyktingar och 52 % anhöriga. Resterande 22 % var gäststuderande och liknande.</textBlock>
      <textBlock ix="6">Det är tillfredsställande att den förenklingen har genomförts att man inte behöver inställa sig personligen vid ansökan om medborgarskap. Det gläder mig att man också inom Invandrarverket har uppmärksammat problemet med uppehållstillstånd och att man nu arbetar för att på olika sätt underlätta för de grupper som berörs. Jag hoppas naturligtvis att arbetet kommer att ske så snabbt som möjligt.</textBlock>
      <textBlock ix="7">Fru talman! Statsrådet säger i sitt svar att en avgift på 1 500 kr för en ansökan om svenskt medborgarskap kan vara kännbar men inte oskälig. Jag anser och vet att den innebär en alldeles för stor kostnad för många av de ca 40 000 som under ett år ansöker om medborgarskap. Därför hoppas jag att statsrådet delar min uppfattning att en sänkning av avgiften borde kunna ske.</textBlock>
      <textBlock ix="8">Jag är mån om att så många som möjligt skall kunna bli svenska medborgare när övriga villkor är uppfyllda. Omkring 4 000 människors ansökningar om svenskt medborgarskap avslås. För dem känns det naturligtvis extra jobbigt med en avgift på 1 500 kr.</textBlock>
      <textBlock ix="9">Fru talman! Så till frågan om transitvisum för nysvenskar utan svenskt medborgarskap. Det är bra att statsrådet delar min uppfattning att detta är ett ingrepp i människors möjligheter att fritt röra sig och att det blir dyrt för en familj som kanske fått möjlighet att hälsa på sina anhöriga.</textBlock>
      <textBlock ix="10">Enligt statsrådet är avgifterna för danskt transitvisum en fråga för danska myndigheter, och det betvivlar jag inte. Men detta faktum får enligt min mening inte innebära att vi från svensk sida inte kan arbeta för att förändra en situation som vi upplever som otillfredsställande, både vad gäller danska myndigheter och myndigheter i övriga EU-länder. Jag hoppas att statsrådet delar min uppfattning i frågan.</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Anf.  3  Statsrådet PIERRE SCHORI (s):</textBlock>
      <textBlock ix="1">Fru talman! Jag tror att vi på alla punkter är överens.</textBlock>
      <textBlock ix="2">Vi har en fortlöpande dialog med Invandrarverket, som nu befinner sig i det formativa skedet att fastställa sin organisatoriska uppbyggnad och som har fått många nya uppgifter. Det finns olika krav som vi ställer på Invandrarverket. Det skall vara tillgänglighet och god service för allmänheten. Man skall arbeta effektivt och alla skall hålla sig inom skäliga kostnadsramar.</textBlock>
      <textBlock ix="3">När det gäller just hanteringen av uppehållstillstånd och medborgarskap har Invandrarverket redovisat ett antal olika tänkbara åtgärder som skulle leda till just bättre service och en effektivare resursanvändning, så det är på gång.</textBlock>
      <textBlock ix="4">I fråga om kostnaden för att få medborgarskap sitter just nu en utredning som arbetar med medborgarskapslagen. Den kommer att lämna sitt slutbetänkande i mars. Innan regeringen tar ställning till hur avgifterna skall vara konstruerade i framtiden bör vi avvakta utredningens förslag. Utredningen har nämligen arbetat också med denna fråga.</textBlock>
      <textBlock ix="5">När det slutligen gäller, fru talman, att påverka</textBlock>
      <textBlock ix="6">Danmark på olika sätt kan man göra det genom dialog. Jag tycker att även riksdagens ledamöter kan ha kontakt med sina kolleger i Danmark. Det skulle hjälpa.</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Anf.  4  ANNE LUDVIGSSON (s):</textBlock>
      <textBlock ix="1">Fru talman! Det känns bra med de svar som jag har fått av statsrådet. Jag hoppas att vi tillsammans på olika sätt, genom den medborgarkommitté som nu arbetar och genom vårt medlemskap i EU, skall kunna arbeta för att komma till rätta med de problem som jag har tagit upp i min interpellation.</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">4 §  Bordläggning</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">Anmäldes och bordlades</textBlock>
      <textBlock ix="1">Konstitutionsutskottets betänkanden</textBlock>
      <textBlock ix="2">1998/99:KU11 EU-frågornas behandling i riksdag och regering</textBlock>
      <textBlock ix="3">1998/99:KU20 Riksdagens arbetsformer</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">Finansutskottets betänkanden</textBlock>
      <textBlock ix="1">1998/99:FiU13 Utvärdering av icke-finansiella ägare till banker</textBlock>
      <textBlock ix="2">1998/99:FiU14 Ny beslutsordning på bank- och försäkringsområdet</textBlock>
      <textBlock ix="3">1998/99:FiU15 Investerarskydd</textBlock>
      <textBlock ix="4">1998/99:FiU16 Statlig fastighetsförvaltning och fastighetsinvesteringsbolag</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Justitieutskottets betänkanden</textBlock>
      <textBlock ix="1">1998/99:JuU6 Ändringar i rättshjälpslagen</textBlock>
      <textBlock ix="2">1998/99:JuU7 Åtgärder mot mc-kriminaliteten</textBlock>
      <textBlock ix="3">1998/99:JuU8 Penningtvätt, m.m.</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">Lagutskottets betänkande</textBlock>
      <textBlock ix="1">1998/99:LU10 Konsumentpolitiska frågor</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">Bostadsutskottets betänkanden</textBlock>
      <textBlock ix="1">1998/99:BoU2 Kooperativ hyresrätt och ägarlägenheter</textBlock>
      <textBlock ix="2">1998/99:BoU3 Hyresrätt och bostadsrätt</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">5 §  Anmälan om interpellationer</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">den 11 februari</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">1998/99:165 av Christel Anderberg (m) till statsrådet</textBlock>
      <textBlock ix="1">Ingegerd Wärnersson</textBlock>
      <textBlock ix="2">Nordisk friskolekonvention</textBlock>
      <textBlock ix="3">1998/99:166 av Elver Jonsson (fp) till finansministern</textBlock>
      <textBlock ix="4">Tjänstesektorn och dess skatteregler</textBlock>
      <textBlock ix="5">1998/99:167 av Rigmor Ahlstedt (c) till näringsministern</textBlock>
      <textBlock ix="6">Europaväg 4 genom Uppsala län</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">Interpellationerna redovisas i bilaga som fogas till riksdagens snabbprotokoll tisdagen den 16 februari.</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">6 §  Anmälan om frågor för skriftliga svar</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">Anmäldes att följande frågor för skriftliga svar framställts</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">den 11 februari</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">1998/99:355 av Harald Nordlund (fp) till jordbruksministern</textBlock>
      <textBlock ix="1">Industriavfall som kalkningsmedel</textBlock>
      <textBlock ix="2">1998/99:356 av Harald Nordlund (fp) till miljöministern</textBlock>
      <textBlock ix="3">Tönningefloarna</textBlock>
      <textBlock ix="4">1998/99:357 av Carina Hägg (s) till statsrådet Lars-</textBlock>
      <textBlock ix="5">Erik Lövdén</textBlock>
      <textBlock ix="6">Konsumentskydd på Internet</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">Frågorna redovisas i bilaga som fogas till riksdagens snabbprotokoll tisdagen den 16 februari.</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">7 §  Anmälan om skriftliga svar på frågor</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Anmäldes att skriftliga svar på följande frågor inkommit</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">den 12 februari</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">1998/99:310 av Kenneth Johansson (c) till statsrådet</textBlock>
      <textBlock ix="1">Britta Lejon</textBlock>
      <textBlock ix="2">Funktionshindrades deltagande i det demokratiska arbetet</textBlock>
      <textBlock ix="3">1998/99:325 av Barbro Westerholm (fp) till justitieministern</textBlock>
      <textBlock ix="4">Homosexuella partners rättigheter vid EU-anställning</textBlock>
      <textBlock ix="5">1998/99:335 av Eva Arvidsson (s) till justitieministern</textBlock>
      <textBlock ix="6">Homosexuella par</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">Svaren redovisas i bilaga som fogas till riksdagens snabbprotokoll tisdagen den 16 februari.</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">8 §  Kammaren åtskildes kl. 9.12.</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0"></textBlock>
      <textBlock ix="1">Förhandlingarna leddes av tredje vice talmannen.</textBlock>
    </textBlock>
  </contentBlock>
</protocol>
