<protocol id="prot-199293--65">
  <contentBlock page="0" id="i-645bd51ebf11c8f2">
    <textBlock id="i-d942fec3724d62a6">1 §  Ledighet</textBlock>
  </contentBlock>
  <contentBlock page="0" id="i-f282fd4f335bfdf8">
    <textBlock id="i-8b7e78bda6af1805">Tredje vice talmannen meddelade att Ulla</textBlock>
    <textBlock id="i-789b8d02a1521fa9">Tillander (c) ansökt om sjukledighet under tiden den 23 februari--den 2 april.</textBlock>
  </contentBlock>
  <contentBlock page="0" id="i-0024f1043bfe63f2">
    <textBlock id="i-802f72c96721fde5">Kammaren biföll denna ansökan.</textBlock>
  </contentBlock>
  <contentBlock page="0" id="i-7ca2b666223b45d1">
    <textBlock id="i-24967eb4076ac033">Tredje vice talmannen anmälde att Anna</textBlock>
    <textBlock id="i-bd7330f4ae797907">Corshammar-Bojerud (c) skulle tjänstgöra som ersättare för Ulla Tillander.</textBlock>
  </contentBlock>
  <contentBlock page="0" id="i-190645c78ad2cb22">
    <textBlock id="i-bc0aa42e62b1c9db">Ajournering</textBlock>
  </contentBlock>
  <contentBlock page="0" id="i-0e0feab2c69b8d97">
    <textBlock id="i-b5296b87971dfbc8">På förslag av tredje vice talmannen beslöt kammaren kl. 9.01 att ajournera förhandlingarna till kl. 9.15, då statsrådet Bo Könberg väntades anlända till kammaren för att lämna svar på interpellation 70 och fråga 361.</textBlock>
  </contentBlock>
  <contentBlock page="0" id="i-7b5e310b150d52d5">
    <textBlock id="i-2e5c39663b624bd8">Återupptagna förhandlingar</textBlock>
  </contentBlock>
  <contentBlock page="0" id="i-573ad2c8b15ded1a">
    <textBlock id="i-c971e2038c89102c">Förhandlingarna återupptogs kl. 9.15.</textBlock>
  </contentBlock>
  <contentBlock page="0" id="i-479006179b0fa4e1">
    <textBlock id="i-98bb07416745d2ac">2 §  Svar på interpellation 1992/93:70 och fråga</textBlock>
    <textBlock id="i-63c3d1fa1caf5919">1992/93:361 om åtgärder mot tobaksrökning</textBlock>
  </contentBlock>
  <contentBlock page="0" id="i-46fbdc4cb7bc3d6d">
    <textBlock id="i-04327a5910375d50">Anf. 1  Statsrådet BO KÖNBERG (fp):</textBlock>
  </contentBlock>
  <contentBlock page="0" id="i-467574fe4e00668b">
    <textBlock id="i-8e48a35cab2c4693">Herr talman! Jag beklagar att jag har förorsakat denna försening av kammarens handläggning av frågorna.</textBlock>
  </contentBlock>
  <contentBlock page="0" id="i-c50708085a2db592">
    <textBlock id="i-6b27e42264873cab">Stefan Kihlberg har frågat mig vilka åtgärder jag avser att vidta för att säkerställa att människor inte mot sin vilja skall tvingas till passiv rökning, vilka andra åtgärder jag avser att vidta för att minska tobaksrökningens skadeverkningar, vilka konkreta resultat och överväganden Tobaksutredningens förslag hittills resulterat i samt vilka hinder jag ser i arbetet med kraftfulla åtgärder för att minska tobaksrökning och skydda människor mot ofrivillig passiv rökning.</textBlock>
  </contentBlock>
  <contentBlock page="0" id="i-0b66dce9446fe78c">
    <textBlock id="i-3198c29f73d98803">Liisa Rulander har frågat mig om jag anser att lagförslaget om ny tobakslag tillräckligt skyddar våra ungdomar.</textBlock>
  </contentBlock>
  <contentBlock page="0" id="i-d036ede03532cab3">
    <textBlock id="i-ffc8af5b97316237">Då interpellationen och frågan rör samma ämnesområde besvaras de i ett sammanhang.</textBlock>
  </contentBlock>
  <contentBlock page="0" id="i-fd45cabf41de641d">
    <textBlock id="i-feca688b39275fa3">Det är givetvis mycket angeläget att tobaksbruket minskas. Detta gäller både det direkta bruket och s.k. passiv rökning. Jag håller helt med Stefan</textBlock>
    <textBlock id="i-4c372764ca880ad1">Kihlberg om att rökning inte får ske på medmänniskornas bekostnad. Regeringen beslöt därför den 4 februari i år att överlämna en remiss till Lagrådet med förslag till en tobakslag.</textBlock>
    <textBlock id="i-1979134be89db09a">Proposition med förslag om en sådan lag beräknas kunna överlämnas till riksdagen under nästa månad.</textBlock>
  </contentBlock>
  <contentBlock page="0" id="i-9cdcf5474272758c">
    <textBlock id="i-cb274e027ae46a5b">Liisa Rulander understryker att det är angeläget att ungdomar hindras från att börja använda tobak och ser det som nödvändigt med ett förbud mot all tobaksreklam. I förslaget till en tobakslag föreslås inte några ytterligare begränsningar av tobaksreklamen. Anledningen härtill är främst att riksdagen vid behandlingen av den s.k.</textBlock>
    <textBlock id="i-01f4686ebe6fbc8c">folkhälsopropositionen (prop. 1990/91:175 Om vissa folkhälsofrågor) sommaren 1991 dels ställde sig bakom ett förslag från den förra regeringen om att inte införa någon åldersgräns för inköp av tobak, dels uttalade att vi i Sverige bör avvakta</textBlock>
    <textBlock id="i-5da5765c2b3fc17a">EG:s ställningstagande till ett förslag om förbud mot tobaksreklam innan vi i vårt land lägger fram ett förslag på detta område. EG har ännu inte tagit ställning i frågan. När så sker avser jag att föreslå regeringen att återkomma med kompletterande förslag.</textBlock>
  </contentBlock>
  <contentBlock page="0" id="i-fba776837f39a4a2">
    <textBlock id="i-e1d9d8037c442266">När det gäller Liisa Rulanders direkta fråga om jag anser att nu framlagt lagförslag tillräckligt skyddar våra ungdomar, vill jag understryka att jag anser att enbart en lag inte kan ge tillräckligt skydd, ens om den innehåller förbud mot reklam och andra mera långtgående restriktioner. För att kunna nedbringa användningen av tobak fordras åtgärder av olika slag. Information och spridande av kunskaper både bland ungdomar, allmänheten i övrigt och bland olika yrkeskategorier är ett viktigt inslag, prispolitiken ett annat. Enligt min mening är det emellertid också viktigt med viss lagreglering som komplement till övriga åtgärder.</textBlock>
  </contentBlock>
  <contentBlock page="0" id="i-54aee3caa2fb578b">
    <textBlock id="i-cd821594afc8fcba">Stefan Kihlbergs påstående att inget konkret har hänt på området efter det att Tobaksutredningen lade fram sitt betänkande håller jag inte med om.</textBlock>
    <textBlock id="i-da4ab2836241219a">Att en skattehöjning med 19 öre per cigarrett och motsvarande höjning på andra tobaksvaror infördes den 1 december i fjol anser jag vara en mycket konkret åtgärd, som har en konsumtionsdämpande effekt. Eftersom ungdomar är mera känsliga för prishöjningar på tobak än vuxna, bedöms åtgärden medföra att särskilt ungdomar minskar sin rökning som en följd av att priset stigit. Enligt vad jag erfarit har priset för ett paket cigarretter ökat med cirka 20 %, eller 5 kr, sedan skatten höjdes.</textBlock>
  </contentBlock>
  <contentBlock page="0" id="i-c1cf6b5278090d26">
    <textBlock id="i-093db4fd3b527d95">Vidare har Folkhälsoinstitutet inrättats. En av institutets viktigaste uppgifter är att arbeta för att minska användningen av tobak. För detta ändamål har ett särskilt tobaksprogram upprättats.</textBlock>
  </contentBlock>
  <contentBlock page="0" id="i-e2cec1d1f706e3d1">
    <textBlock id="i-7e9f44a0947eaf99">Stefan Kihlberg tar vidare upp att föreningen</textBlock>
    <textBlock id="i-cf1af21899b41360">Läkare mot tobak inte tagits emot i regeringskansliet. Jag vill med anledning därav påpeka att jag för min del tagit emot många personer som velat framföra synpunkter i tobaksfrågan. Ett sådant besök begärdes av en grupp som representerade flera organisationer, bl.a. föreningen Läkare mot tobak. Denna besöksgrupp tog jag emot den 10 juni i fjol.</textBlock>
    <textBlock id="i-8730a682928c6b99">Däremot har föreningen inte separat begärt att få träffa mig eller mina medarbetare i</textBlock>
    <textBlock id="i-716c79b8c0cd7893">Socialdepartementet.</textBlock>
  </contentBlock>
  <contentBlock page="0" id="i-da3fb39898ca145d">
    <textBlock id="i-0a20683ea13deb77">Som hinder för att minska tobaksrökningen ser jag främst marknadsföringen, vilken de resursstarka tobaksföretagen sköter mycket effektivt, samt det starka beroende som nikotin medför och som gör det svårt att sluta röka och snusa när vanan väl är etablerad. När det gäller skydd mot passiv rökning är det min förhoppning att den tobakslag som regeringen inom kort kommer att föreslå riksdagen att anta skall visa sig vara ett steg i rätt riktning. Jag är medveten om att vissa anser att förslaget inte är tillräckligt långtgående. Med anledning härav vill jag framhålla att jag kommer att följa utvecklingen med uppmärksamhet och återkomma med ytterligare förslag om detta skulle visa sig nödvändigt.</textBlock>
  </contentBlock>
  <contentBlock page="0" id="i-febcc84b18e0e8b0">
    <textBlock id="i-0ad62ecd7ba370fe">Anf. 2  STEFAN KIHLBERG (nyd):</textBlock>
  </contentBlock>
  <contentBlock page="0" id="i-68702ada060ff0d9">
    <textBlock id="i-d9ffe33d77592259">Herr talman! Först vill jag framföra ett varmt tack till statsrådet för svaret, även om jag måste erkänna att jag blev besviken. Jag saknar i svaret tecken på handlingskraft och engagemang för människors hälsa.</textBlock>
  </contentBlock>
  <contentBlock page="0" id="i-bc3bbc85e6b0abc1">
    <textBlock id="i-bd69e443dfc6f528">Statsrådet säger följande i sitt svar: ''Jag håller helt med Stefan Kihlberg om att rökning inte får ske på medmänniskornas bekostnad. Regeringen beslöt därför den 4 februari i år att överlämna en remiss till Lagrådet med förslag till en tobakslag.''</textBlock>
    <textBlock id="i-c03b0d69722d49e6">Statsrådet fortsätter: ''När det gäller skydd mot passiv rökning är det min förhoppning att den tobakslag som regeringen inom kort kommer att föreslå riksdagen att anta skall visa sig vara ett steg i rätt riktning. Jag är medveten om att vissa anser att förslaget inte är tillräckligt långtgående.''</textBlock>
  </contentBlock>
  <contentBlock page="0" id="i-d400f3bb6f362c47">
    <textBlock id="i-ecab893b5477dd79">Förhoppningar är nog bra, men jag anser att de inte räcker långt om man vill förändra till ett bättre samhälle. Det krävs krafttag om vi skall få till stånd rökfria arbetsplatser och slippa passiv rökning.</textBlock>
  </contentBlock>
  <contentBlock page="0" id="i-e5dc806d53f5b76c">
    <textBlock id="i-0706af6798273e32">Jag skall inte beskriva tobaksrökningens vådor. Om dessa är alla överens. Tobaksrök är vår tids största hälsofara. Alla är överens om detta. Läkare, experter och t.o.m. rökare instämmer i detta.</textBlock>
    <textBlock id="i-06011c666d140a97">Tobak dödar fler människor är kokain, heroin, aids, bränder, mord, självmord, alkohol och trafikolyckor tillsammans gör. En jämförelse mellan åtgärderna mot dessa hälsorisker och dem som görs mot tobaksrökning blir nästan generande.</textBlock>
  </contentBlock>
  <contentBlock page="0" id="i-45fbf7f616455d6c">
    <textBlock id="i-dc79382431106ce3">Beräkningar säger att 100 miljoner människor i</textBlock>
    <textBlock id="i-825c7b5f58727ebc">Europa dör för tidigt på grund av rökning. Jag tycker att det är viktigt att göra en distinktion mellan passiv och aktiv rökning. Jag missunnar inte någon vuxen människa sin rätt att röka, men -- som jag skrev i min interpellation -- det får inte ske på andra människors bekostnad.</textBlock>
  </contentBlock>
  <contentBlock page="0" id="i-efd721c79849678e">
    <textBlock id="i-53c8bf3151b91abc">Det är ju precis vad som sker i dag, eftersom det inte finns mer än frivilliga restriktioner för offentliga platser, restauranger och liknande. Det är en självklarhet att det borde finnas något slags generalklausul. Generellt gillar jag inte generalklausuler, men här tror jag att det skulle vara av värde att man slog fast att det är varje människas självklara rätt att slippa passiv rökning.</textBlock>
  </contentBlock>
  <contentBlock page="0" id="i-fa634f949277d986">
    <textBlock id="i-8090c02de1b5aca9">Konsekvenserna blir att rökning inte kan tillåtas i t.ex. offentliga lokaler, men man skall naturligtvis inrätta rökrum eller dragskåp för dem som vill röka.</textBlock>
  </contentBlock>
  <contentBlock page="0" id="i-88916b615544e7fd">
    <textBlock id="i-7fc3902acd718cb5">Om man tillämpade den lagstiftning som finns redan i dag hade man kunnat undvika rökning på arbetsplatser och med fängelse straffa arbetsgivare som bryter mot lagen. Jag tänker på</textBlock>
    <textBlock id="i-d8f02edde5a5bb7b">Arbetarskyddsstyrelsens anvisningar och föreskrifter. I tobaksrök finns nämligen två ämnen som båda är klassade på den s.k. a-listan, vilket innebär att de är helt förbjudna och icke får förekomma på arbetsplatser.</textBlock>
  </contentBlock>
  <contentBlock page="0" id="i-47044584ed8e53e1">
    <textBlock id="i-168efdd533258978">Om någon typ av kopiator hade släppt ut bråkdelen av vad en cigarrett släpper ut, hade den varit totalförbjuden och inte fått finnas på arbetsplatser.</textBlock>
    <textBlock id="i-2ac31cd8a373db65">Lagstiftningen finns -- det har också framgått av en artikel i Läkartidningen. I enlighet med den svenska arbetsmiljölagen har</textBlock>
    <textBlock id="i-50fa669713519ef6">Arbetarskyddsstyrelsen utfärdat en kungörelse som förbjuder vissa cancerogena substanser i arbetslokaler.</textBlock>
  </contentBlock>
  <contentBlock page="0" id="i-e11730582ff04798">
    <textBlock id="i-ff51f14070c24327">Detta innebär att det finns ett förbud mot tobaksrök i arbetslokaler i teorin men inte i praktiken, eftersom man inte tillämpar lagen. Jag tycker att det är anmärkningsvärt att denna lagstiftning inte tillämpas. Jag blir än mer orolig när statsrådet uttalar förhoppningar. Det krävs mer.</textBlock>
    <textBlock id="i-b8543b6235664b4c">Även om man i en ny tobakslag skulle införa liknande bestämmelser, krävs det att man tillämpar lagen och använder sig av sanktioner.</textBlock>
  </contentBlock>
  <contentBlock page="0" id="i-dcc3dce645212c69">
    <textBlock id="i-b3ae18d47036e60b">Den som bryter mot föreskrifterna i arbetsmiljölagen kan faktiskt straffas med böter eller t.o.m. fängelse.</textBlock>
  </contentBlock>
  <contentBlock page="0" id="i-cd6d64ce19fbe790">
    <textBlock id="i-0d3e7fefe8d0d57c">Det är också pinsamt att jämföra med andra länder när det gäller passiv rökning. I USA, Canada,</textBlock>
    <textBlock id="i-ecc8aff567543e08">Australien, Nederländerna, Tyskland, Finland och</textBlock>
    <textBlock id="i-557c2eadf80d32cd">Norge har man mycket hårdare lagstiftning än i</textBlock>
    <textBlock id="i-ccf4b2610559ddde">Sverige. Vi brukar ju berömma oss av att ligga långt framme i liknande sammanhang. Det gör vi verkligen inte.</textBlock>
  </contentBlock>
  <contentBlock page="0" id="i-4fb1a5ff7866b8a9">
    <textBlock id="i-d330b4ccc4d80b49">Den första fråga man möter på en amerikansk restaurang gäller om man vill sitta i ''smoking section'' eller i ''non-smoking section'', dvs. om man vill sitta i avdelningen för rökare eller i avdelningen för icke-rökare. I Sverige är det trots allt fortfarande undantag att restauranger har bord för icke-rökare.</textBlock>
  </contentBlock>
  <contentBlock page="0" id="i-ebe00daebb4cfa8f">
    <textBlock id="i-9d66e5d6b7f0c647">Det är värre än så. Även detta vördade hus berörs.</textBlock>
    <textBlock id="i-77b575c3e7a12bf8">Det är i stort sett omöjligt att gå in i riksdagen utan att tvingas röka. Man kan inte röra sig i huset utan att tvingas röka eftersom rökning är tillåten i t.ex.</textBlock>
    <textBlock id="i-9c0c0a7d33c56c24">passager, foajén och bankhallen. Där tvingas alla passera.</textBlock>
  </contentBlock>
  <contentBlock page="0" id="i-4ec14b0c8ad8f4c6">
    <textBlock id="i-3ddda6eb18efb8f8">Jag skall återkomma i min replik till frågan om åtgärder mot den aktiva rökningen. Jag tycker att det mest allvarliga är den passiva rökningen, därför att den innebär att människor tvingas att röka mot sin vilja.</textBlock>
  </contentBlock>
  <contentBlock page="0" id="i-f9475b173414283b">
    <textBlock id="i-ec664d1ab6d85081">Anf. 3  LIISA RULANDER (kds):</textBlock>
  </contentBlock>
  <contentBlock page="0" id="i-ca4364f8da099539">
    <textBlock id="i-73d16da0c0b3dc9b">Herr talman! Statsrådet säger i sitt svar att det givetvis är angeläget att tobaksbruket minskas.</textBlock>
    <textBlock id="i-a40cef4bf78c3b71">Han fortsätter med att säga att det både gäller det direkta bruket och s.k. passiv rökning. Det är med besvikelse jag konstaterar att det är tomma fraser utan innehåll.</textBlock>
  </contentBlock>
  <contentBlock page="0" id="i-107103ea394f96ff">
    <textBlock id="i-4aa6f4c8ffc87f86">Statsrådet hänvisar i svaret avslutningsvis till att resursstarka tobaksföretag sköter sin marknadsföring så effektivt att den utgör ett hinder för att minska tobaksrökningen. Det är ju just här en tobakslag kan komma in!</textBlock>
  </contentBlock>
  <contentBlock page="0" id="i-e1007bb1539e3979">
    <textBlock id="i-3cd408583e5a353e">Det är inte marknadskrafterna eller de resursstarka som skall avgöra hur människors hälsa skall vara.</textBlock>
    <textBlock id="i-c63d15cbfe14b834">Där måste staten få komma in och lagstifta mot det som är destruktivt.</textBlock>
  </contentBlock>
  <contentBlock page="0" id="i-7ba8c4cb36df4b06">
    <textBlock id="i-21ab025a4dc3e612">Jag har i min fråga pekat särskilt på ungdomarnas utsatta situation. Det är inte så att endast en lag kan skydda dessa ungdomar tillräckligt. Inte någon skyddas enbart av lagar. Det är dock med lagar som vi politiker kan ange riktningen för det vi med vackra ord försöker säga.</textBlock>
  </contentBlock>
  <contentBlock page="0" id="i-49339506e57b1baa">
    <textBlock id="i-06c3169ead1e298e">Föräldrar, skolan och samhället är föredömen både på gott och på ont. Attityder kan vi däremot inte lagstifta om. Här menar jag att en lag för det vi kan lagstifta om skulle vara bra.</textBlock>
  </contentBlock>
  <contentBlock page="0" id="i-b18079b3cbaf3bd8">
    <textBlock id="i-1a560e00c22d43bb">På en skola i Kristianstad har man gjort en undersökning där resultat från alla skolor redovisas. Jag har hört från den person som skickat redovisningen till mig att också statsrådet har fått ett exemplar via post. Undersökningen visar att många ungdomar på de skolor som har störst antal rökare har rökande föräldrar och förebilder på skolan som röker. Bara detta faktum visar hur tydligt det är att förebilder är viktiga.</textBlock>
  </contentBlock>
  <contentBlock page="0" id="i-1361c2c3de7111d5">
    <textBlock id="i-06021a916164d6a4">Här kommer reklamen in som en sorts förebild och en sorts falsk njutning. Man får sällan med de negativa konsekvenserna, även om statsrådet talar om utbildning och information. Det räcker inte med utbildning och information. Attityder kan vi inte lagstifta om. Det är alltså andra åtgärder som måste till, och då får inte marknadskrafterna styra.</textBlock>
    <textBlock id="i-ec225d1458e5d259">Barn gör inte som vi säger utan som vi gör. Därför är förebilderna viktiga.</textBlock>
  </contentBlock>
  <contentBlock page="0" id="i-b3c5bc4283a975ea">
    <textBlock id="i-88a38e6feecdb273">Det finns också andra hälsorisker att tänka på --</textBlock>
    <textBlock id="i-f2b825003ff44ab6">sådana som inte har tagits upp tillräckligt många gånger i det här sammanhanget. Stefan Kihlberg har på ett utmärkt sätt pekat på mycket av den passiva rökningens hälsorisker. För speciellt ungdomar är rökningen en inkörsport till bruk av annat. Ingen som inte har rökt cigarretter röker hasch. Man börjar med rökning och fortsätter kanske sedan till andra droger. Där kommer haschet in.</textBlock>
  </contentBlock>
  <contentBlock page="0" id="i-7f5ad45cd57f16fb">
    <textBlock id="i-4355052cfdc43171">Jag har själv arbetat med ungdomar och vet att detta är sanning. Jag tycker att det skulle vara fruktansvärt om vi inte skulle kunna komma åt problemen och lösa dem på ett positivt sätt. Det är fruktansvärt att vi vuxna inte kan föregå med gott exempel.</textBlock>
  </contentBlock>
  <contentBlock page="0" id="i-eacc5be8aae6b638">
    <textBlock id="i-b87f7b45dc29e8ac">Vems frihet gäller det egentligen? Jag undrar i vems intresse vi håller tillbaka en så effektiv lag, om vi inte kan lagstifta om t.ex. reklamförbud och åldersgräns för inköp. Det är viktigt att vi ställer den frågan, därför att det är vår framtid och vår ålderdom det handlar om. Vem skall ta hand om oss, om vi inte tar hand om dem som skall ta hand om oss när vi inte kan ta hand om oss själva?</textBlock>
  </contentBlock>
  <contentBlock page="0" id="i-2f1638c444b84a6c">
    <textBlock id="i-924655481ee4785c">Tobaksrökningen får inte tabubeläggas. Självfallet skall de som vill röka få röka. Men de får inte göra det på vår bekostnad, eller på våra ungdomars och barns bekostnad. Jag skulle vilja att statsrådet betonar frågan om i vems intresse vi agerar.</textBlock>
  </contentBlock>
  <contentBlock page="0" id="i-c2c1f918fd5517fd">
    <textBlock id="i-9151a83d19f833d8">Anf. 4  INGRID NÄSLUND (kds):</textBlock>
  </contentBlock>
  <contentBlock page="0" id="i-1cf3fe93765a0f98">
    <textBlock id="i-fdfca43a03671211">Herr talman! Den 8:e världskonferensen om tobak och hälsa ägde rum i Buenos Aires i april 1992. I</textBlock>
    <textBlock id="i-e2aa217842c768e6">konferensens inledning uttalade USA:s högste hälso- och sjukvårdschef följande, som vi redan har hört Stefan Kihlberg citera i dag:</textBlock>
  </contentBlock>
  <contentBlock page="0" id="i-ac30733c46e9b2b9">
    <textBlock id="i-7f60e0b5be9b5546">''I i-länderna orsakas fler dödsfall varje år av rökning än av sammanlagda dödsfall av heroin, kokain, trafikolyckor, dödsfall i bränder, självmord och aids.''</textBlock>
  </contentBlock>
  <contentBlock page="0" id="i-25745be733348cf3">
    <textBlock id="i-0af61f0a8fb6f466">Vi vet att man i vårt land talar om ett dödstal om kanske 10 000--12 000 människor vars död direkt eller indirekt har förorsakats av rökning.</textBlock>
  </contentBlock>
  <contentBlock page="0" id="i-ab3cce7358a06198">
    <textBlock id="i-8fc860cda2afded4">WHO:s högsta medicinska ledning gav samma besked, och man arbetar för en tobakspolitik med långsiktigt handlingsprogram.</textBlock>
  </contentBlock>
  <contentBlock page="0" id="i-7da531b2b7217fb0">
    <textBlock id="i-3d65c98487879850">Även i EG-kommissionens arbete mot cancer läggs stor vikt vid tobaksfrågan. Flera EG-länder har förbjudit tobaksrökning i lokaler avsedda för allmänheten, och man har totalförbud för reklam, även s.k. förtäckt reklam, för tobaksprodukter. I</textBlock>
    <textBlock id="i-d923304f57f40a62">flera länder har man satt en åldersgräns för inköp av tobaksvaror.</textBlock>
  </contentBlock>
  <contentBlock page="0" id="i-4a79219f80729df7">
    <textBlock id="i-579c0038fb8cdd36">Många tror att rökning har blivit ett betydligt mindre problem i Sverige än det tidigare har varit.</textBlock>
    <textBlock id="i-9bbb86690e950f75">Så är fallet i ett längre perspektiv. I mitten av 1960-</textBlock>
    <textBlock id="i-d8efc1e836623d00">talet var ungefär hälften av de män som var 16 år och äldre dagligrökare mot 26 % av männen 1990--</textBlock>
    <textBlock id="i-4568970e06ff34c1">1991. Däremot har snusningen bland pojkar och yngre män ökat sedan slutet av 1960-talet. Åren</textBlock>
    <textBlock id="i-4dc9fd3ef5559e3a">1990--1991 var 25 % av kvinnorna dagligrökare.</textBlock>
  </contentBlock>
  <contentBlock page="0" id="i-2c9e8b1799c40937">
    <textBlock id="i-e0c051dca694db89">Det finns en oroande tendens från slutet av 1980-</textBlock>
    <textBlock id="i-e7f0bfa4ec6af13e">talet till en ökning av rökningen bland barn och ungdomar. År 1991 uppgav sig 19 % av pojkarna och 27 % av flickorna vara rökare. Om vi går tillbaka till 1985 finner vi att motsvarande siffror i årskurs 9 i grundskolan var 16 % bland pojkarna, alltså 3 % lägre, och 21 % bland flickorna, dvs. hela</textBlock>
    <textBlock id="i-42cc01ac9e0422dd">6 % lägre. Det finns således en oroande tendens att speciellt unga flickor börjar röka, en tendens som är i ökande.</textBlock>
  </contentBlock>
  <contentBlock page="0" id="i-87e64d902e031eda">
    <textBlock id="i-5f8a520314b3f3d1">När man tar del av det tandlösa och till utplåning menlösa förslag till ny tobakslag som regeringen långt om länge har lyckats samla ihop sig till, fylls man av stigande förvåning. I det förslag som har överlämnats till Lagrådet för yttrande går man igenom tobaksbrukets historia, hälsoperspektivet och skadeverkningarna. Man visar att fler och fler länder i Norden, övriga Europa och andra delar av världen har tagit till drastiska åtgärder för att ingen mot sin vilja skall utsättas för tobaksrök och för att försöka hindra nya generationer från att fastna i ett beroende som är svårt att bryta.</textBlock>
  </contentBlock>
  <contentBlock page="0" id="i-95d39b4924f7fa21">
    <textBlock id="i-a72eb36badda6a97">Man redogör för de förslag som Tobaksutredningen kom fram till i sitt betänkande (SOU 1990:29). Vad blir sedan resultatet av allt detta? Näst intill ingenting. Man slår in redan öppna dörrar. Jag frestas att säga: Det bidde inte ens en tumme -- det bidde ingenting. Det är verkligen inte ett dokument som regeringen har någon som helst anledning att vara stolt över. Det är inte heller ett dokument som vi som tillhör regeringsunderlaget i riksdagen har någon som helst anledning att vara stolta över. Det är inte ett dokument som tyder på någon ansvarskänsla eller någon vilja att åstadkomma en förändring till det bättre när det gäller folkhälsan.</textBlock>
  </contentBlock>
  <contentBlock page="0" id="i-959b2c8e39a7291c">
    <textBlock id="i-808f34f7c394b6c0">Statsrådet Könberg kallas ibland sjukvårdsminister. Jag skulle hellre vilja kalla honom sjukvårds- och hälsominister, men i detta fall borde han i stället tituleras sjukminister. Han talar om att det är angeläget att tobaksbruket minskar. Hur skall man då uttrycka en sådan angelägenhet? Man kan fråga sig om det budskap som regeringen framför genom sitt förslag till ny tobakslag uttrycker någon högre angelägenhetsgrad i önskemålet om att se en minskning av tobaksbruket.</textBlock>
  </contentBlock>
  <contentBlock page="0" id="i-cd6c99ebee7d0d65">
    <textBlock id="i-5f208877063773a7">Kan det verkligen vara statsrådet Bo Könbergs mening att detta är det enda som regeringen lyckats åstadkomma, det enda som man lyckats gemensamt komma fram till?</textBlock>
  </contentBlock>
  <contentBlock page="0" id="i-d29d1960fe6c4e47">
    <textBlock id="i-6a3af39544853a6b">Inbillar sig verkligen regeringen att svenska folket skall kunna ta de hälsorisker som tobaksbruket innebär på allvar, när regeringen funnit för gott att så uppenbart negligera dessa risker genom det som den har uttryckt i förslaget till ny tobakslag?</textBlock>
  </contentBlock>
  <contentBlock page="0" id="i-f3e6e7d58c071bbc">
    <textBlock id="i-443f9d09a760cfb0">Jag fick häromdagen en påminnelse från Göteborgs allergikommitté, en kommitté som har utsetts av kommunfullmäktige i Göteborg. Den har med förvåning tagit del av innehållet i det förslag till proposition om ny tobakslag som har remitterats till</textBlock>
    <textBlock id="i-1f36227e80b11323">Lagrådet.</textBlock>
  </contentBlock>
  <contentBlock page="0" id="i-dda145d7e430567c">
    <textBlock id="i-4df24539c0f0f541">Kommittén uttalar att med den kunskap som finns i dag, som är väl vetenskapligt dokumenterad, kommer situationen för ett mycket stort antal allergiker inte att förbättras. Det finns ingen annan luftförorening än tobaksrök som så klart är skadlig.</textBlock>
    <textBlock id="i-22b9d72726820510">Den påverkar utvecklingen av allergier och astma och åstadkommer en försämring hos personer som redan har astma och allergi.</textBlock>
  </contentBlock>
  <contentBlock page="0" id="i-27bd95bb619b733e">
    <textBlock id="i-a12ea3782fba1c26">Jag återkommer senare till detta.</textBlock>
  </contentBlock>
  <contentBlock page="0" id="i-ae6aa23e9bf07a0f">
    <textBlock id="i-14fe6b2efe107f69">Anf. 5  MIKAEL ODENBERG (m):</textBlock>
  </contentBlock>
  <contentBlock page="0" id="i-e22e12a44196c2a2">
    <textBlock id="i-7b5c84a58cd05272">Herr talman! Jag har inte kommit hit för att gnälla på sjukvårdsministern utan snarare för att framhålla att jag tycker att lagrådsremissen tyder på att det förslag till tobakslag som regeringen avser att framlägga har blivit betydligt mera realistiskt än vad i varje fall jag hade anledning att befara tidigare.</textBlock>
  </contentBlock>
  <contentBlock page="0" id="i-885fd8378a436a7e">
    <textBlock id="i-59f3e4d55f7dd42c">Låt mig först säga att det för mig är självklart att rökning och tobaksbruk är skadliga för hälsan.</textBlock>
    <textBlock id="i-034e2cdec7c45119">Faktum är att tobaksbruk är en av de farligare aktiviteter som vi kan ägna oss åt i livet. Vi sänker medellivslängden med kanske fem till tio år genom att röka. Det är också oomtvistligt att det är bra om tobaksbruket i samhället minskar.</textBlock>
  </contentBlock>
  <contentBlock page="0" id="i-8b94671e8cc2a7d4">
    <textBlock id="i-31994a78d0bf1f25">Jag tycker att det är rimligt att man straffbeskattar tobak för att på det viset försöka att hålla tobakskonsumtionen nere. Jag tycker att det är rimligt att satsa skattepengar på upplysning och information, inte minst till ungdomar. Jag tycker också att det är rimligt att införa restriktioner, särskilt för att komma åt det problem som Stefan</textBlock>
    <textBlock id="i-3513fd55cbe4f097">Kihlberg nämnde, dvs. att skydda tredje man.</textBlock>
  </contentBlock>
  <contentBlock page="0" id="i-0a644e26d9c4c61e">
    <textBlock id="i-55806d2a6ed84b69">Men frågan är -- och det är det som tobakslagen gäller: Hur långt skall man gå när det gäller förbud och restriktioner?</textBlock>
  </contentBlock>
  <contentBlock page="0" id="i-73c6cc57cc2301d7">
    <textBlock id="i-43cd9420b2246754">Jag menar att de olika uppfattningar som kommer till uttryck i debatten -- också här i dag, t.ex. mellan mig och Ingrid Näslund -- inte speglar olika inställning till tobaksbruket. De olika uppfattningar som uttrycks speglar olika inställning till lagstiftningen och politiska beslut som instrument för att påverka mänskligt beteende. Jag menar att Ingrid Näslund har en övertro på detta, medan jag har ett betydligt större mått av realism.</textBlock>
  </contentBlock>
  <contentBlock page="0" id="i-0d7a71986caa2eaa">
    <textBlock id="i-ca9dc2b40124100d">Debatten handlar mycket om ansvarsfördelningen mellan å ena sidan oss som individer, föräldrar och lärare, å andra sidan politiker, riksdag och beslutsfattare.</textBlock>
  </contentBlock>
  <contentBlock page="0" id="i-29c522a03ed3cba5">
    <textBlock id="i-9eb0178cfeb92690">Min ett och ett halvt år gamla dotter Camilla, som just nu far omkring ute i kammarfoajén, röker inte.</textBlock>
    <textBlock id="i-ba786977f3382e67">Jag hoppas att hon inte heller kommer att börja röka. Men frågan är: Är det mitt, hennes mors och hennes eget ansvar, eller är det riksdagens ansvar att tillse detta?</textBlock>
  </contentBlock>
  <contentBlock page="0" id="i-7b80cfdfe537dec3">
    <textBlock id="i-e4bfab85d27e380c">Inte heller min 15-årige son, som nu är i skolan, röker, och jag hoppas att han inte skall börja göra det. Men frågan är vem som har huvudansvaret för det? Är det jag, han själv, hans mor eller kammarens ledamöter som skall ta ansvaret för detta?</textBlock>
  </contentBlock>
  <contentBlock page="0" id="i-f5dfc931e8056da8">
    <textBlock id="i-1ac76f2942c1cc9a">Visst kan politikerna ge mig och andra föräldrar stöd för att försöka tillse att barnen inte börjar röka. Men jag tror exempelvis inte att förslaget om en 15-årsgräns är särskilt bra, även om det verkar oerhört handlingskraftigt, Ingrid Näslund, att efterlysa en åldersgräns. Jag tror inte att det hade hjälpt mig som förälder att hindra min son Mattias från att börja röka. Jag tror tvärtom att risken hade varit att han hade börjat röka just på grund av den.</textBlock>
  </contentBlock>
  <contentBlock page="0" id="i-77751133c1d4c4b7">
    <textBlock id="i-cedd368cad9bd267">Kammarens ledamöter skulle göra en mycket större insats för att hindra ungdomar från att börja röka, om de inte föreskrev en sådan gräns. När jag var tio år gammal smög man sig in i en buske och tjuvrökte, eftersom vuxenvärlden reagerade mot det. Men i dag reagerar inte de vuxna. Om min son har tjuvrökt -- och det har han naturligtvis gjort --</textBlock>
    <textBlock id="i-d5d88b0e65a1cb07">har han aldrig mött en riksdagsledamot på gatan som har tagit honom i örat och sagt: Unge man, inte skall du väl hålla på och röka! Så gör inte dagens riksdagsledamöter och andra vuxna. Man vänder sig till det politiska samhället, till beslutsfattarna i riksdagen, och säger: Detta är er sak. Ni måste lagstifta.</textBlock>
  </contentBlock>
  <contentBlock page="0" id="i-d413e74abf4f1e5e">
    <textBlock id="i-a99f4a9b9f823956">Jag menar att detta speglar ett i grunden felaktigt förhållningssätt till vad som bör vara föremål för politiskt beslutsfattande och en övertro på politikers möjligheter att påverka mänskligt beteende.</textBlock>
  </contentBlock>
  <contentBlock page="0" id="i-572d4fbe75701e13">
    <textBlock id="i-873e0d68283cb77c">Flera här har talat om antalet människor som dör i rökning och jämfört med antalet människor som dör i trafiken eller till följd av kokain- eller heroinmissbruk. Men jag skulle vilja peka på en åkomma som sjukvården har väldigt svårt att komma till rätta med, och i det sammanhanget är siffran för mortaliteten, dödligheten, 100 %. Den åkomman är livet. Det är farligt att leva. I längden är det fullständigt utsiktslöst i det avseendet.</textBlock>
  </contentBlock>
  <contentBlock page="0" id="i-6a8af54b4f4cdab7">
    <textBlock id="i-96f212ef194aae6d">Vilken bör den politiska uppgiften då vara? Vad bör målet för folkhälsopolitiken vara? Jo, det bör vara att försöka förebygga ohälsa och utslagning.</textBlock>
    <textBlock id="i-c75c182300e97292">Det är ett gott skäl för att vi skall försöka minska rökningen så mycket som möjligt. Men kärnan är inte livslängden, inte hur många som dör av den ena eller den andra åkomman och inte ens hur länge man lever. Kärnan är i stället människors livskvalitet så länge de lever.</textBlock>
  </contentBlock>
  <contentBlock page="0" id="i-3e92e52bf3631e80">
    <textBlock id="i-80c85092d83d3c88">Jag skulle vilja framhålla att livskvalitet faktiskt är ett ganska subjektivt begrepp. Den person som motionerar för litet och som röker och tar en konjak till kaffet lever kanske på ett dumt sätt från vetenskaplig utgångspunkt. Men det sättet att leva kan vara livskvalitet för den personen. Det måste även Sveriges riksdag ha respekt för. Framför allt gäller det att inte överskatta möjligheterna att med politiskt beslutsfattande nå resultat.</textBlock>
  </contentBlock>
  <contentBlock page="0" id="i-75cd83575d3b737c">
    <textBlock id="i-87b990126f765c04">Vi har faktiskt nått ganska bra resultat på andra vägar. Vi har gjort åtskilligt, men mycket återstår när det gäller att komma till rätta med problemen med rökning för tredje man. Mycket har dock, som sagt, hänt: Sammanträdesrum är rökfria.</textBlock>
    <textBlock id="i-0d4ea785b2995fa6">Tunnelbanor är rökfria. Det finns rökfria hotellrum. Rökning förekommer aldrig i t.ex. postoch banklokaler eller i Systembolagets butiker.</textBlock>
    <textBlock id="i-b6b87b61655a573c">Sjukhusen är rökfria. Rökning förekommer inte längre i taxibilar osv.</textBlock>
  </contentBlock>
  <contentBlock page="0" id="i-c8813f4899a8ee80">
    <textBlock id="i-33769d0b444fd9cd">Vi har nått långt med upplysning: Debutåldern bland ungdomar är högre i dag än tidigare.</textBlock>
    <textBlock id="i-1c83553d209d1370">Rökningen har minskat under 80-talet både bland män och bland kvinnor -- om än främst bland män, och då från en högre nivå.</textBlock>
  </contentBlock>
  <contentBlock page="0" id="i-d8c2163aeaf6a722">
    <textBlock id="i-e47b3aa4bd53840e">Vi har alltså nått resultat genom upplysning, genom att försöka sprida de kunskaper som vi trots allt har om rökningens faror. Jag tror att det är den rätta vägen. Den vägen är mycket mera konstruktiv och med tanke på den djupare innebörden också betydligt mera moralisk. Det skall jämföras med tron på att riksdagen med ett elegant klubbslag och långtgående restriktioner kan lösa de problem och komma till rätta med de vådor som rökningen medför.</textBlock>
  </contentBlock>
  <contentBlock page="0" id="i-4064788701648a8d">
    <textBlock id="i-4e993e5fb7632957">Jag har inte läst lagrådsremissen utan bara tidningarnas rapporter om vad regeringens proposition kommer att innehålla. Men jag ber att få uttrycka min tillfredsställelse över den realism som sjukvårdsministern och regeringen i övrigt har visat i den här frågan.</textBlock>
  </contentBlock>
  <contentBlock page="0" id="i-7a246850d6866b77">
    <textBlock id="i-04695ede73206850">Anf. 6  Statsrådet BO KÖNBERG (fp):</textBlock>
  </contentBlock>
  <contentBlock page="0" id="i-96810f9abc1c3f14">
    <textBlock id="i-024c92e52149870f">Herr talman! Jag vet inte vad jag skall vara mest bekymrad över. Jag har ju fått både kritik och beröm i den här diskussionen. Men låt oss försöka få litet proportioner på innehållet.</textBlock>
  </contentBlock>
  <contentBlock page="0" id="i-c2d672dbe894361b">
    <textBlock id="i-1a3ef621a8ae553f">Tobaksfrågan är vad gäller hälsorisker den största frågan i Sverige. Det finns förvisso frågor som i någon mening är betydligt allvarligare. Jag tänker då närmast på alkoholbruket och de sociala effekterna av detta. Men rent hälsomässigt råder det inget tvivel om att tobaksbruket är den enskilda faktor som förorsakar den största ohälsan.</textBlock>
  </contentBlock>
  <contentBlock page="0" id="i-1ce4f79883b84ac8">
    <textBlock id="i-7f4a0bddacf9b7d4">En mängd saker i samhället påverkar naturligtvis utvecklingen vad gäller tobaksbruket, t.ex. om detta kommer att öka eller minska. Nu diskuterar vi nästan enbart frågan om den tobakslag som regeringen avser att nästa månad presentera för riksdagen, och det kan vi förstås göra. Men till bilden hör också i hög grad en sådan sak som prispolitiken. Den aktiva prispolitik som vi i</textBlock>
    <textBlock id="i-03d153d25fe8455b">Sverige bedrivit på olika områden när det gäller gifter -- jag tänker då på både alkohol och tobak --</textBlock>
    <textBlock id="i-fcb68db1591e7723">är förstås ett verksamt medel för att få en lägre konsumtion än vad vi eljest skulle ha haft.</textBlock>
  </contentBlock>
  <contentBlock page="0" id="i-9413863503e2ab71">
    <textBlock id="i-d44d218acdad896d">För bara några månader sedan -- det var i december -- fattade riksdagen på regeringens förslag beslut om en höjning av tobaksskatten som jag tror är kraftigare än som någonsin varit fallet.</textBlock>
    <textBlock id="i-75a45154124eabd1">Det är klart att det har effekter på tobaksbruket.</textBlock>
    <textBlock id="i-319921509a426128">Allra mest gäller det förstås, som jag nämnde i mitt svar till Stefan Kihlberg, ungdomarna.</textBlock>
  </contentBlock>
  <contentBlock page="0" id="i-9b99744f4928005e">
    <textBlock id="i-49a8b94555954455">Sedan skall jag gå in på de konkreta saker som finns med i det lagförslag som för närvarande finns hos</textBlock>
    <textBlock id="i-3e45918b0cb49913">Lagrådet. I lagförslaget tas upp just några av de saker som Stefan Kihlberg klagar över. Stefan</textBlock>
    <textBlock id="i-28729a1d3fa8a14a">Kihlberg klagar över att det i dag i Sverige bara finns restriktioner som bygger på frivillighet och att man på vissa ställen, t.o.m. i Svea rikes riksdag, kan utsättas för icke önskvärd rök. Det handlar alltså om icke frivillig rökning. Lagförslaget syftar till en förbättring av situationen i just detta avseende.</textBlock>
  </contentBlock>
  <contentBlock page="0" id="i-26671e77e1432a68">
    <textBlock id="i-c158b8d415ed945f">Om man vill kan man, som Ingrid Näslund gör, påstå att detta är meningslöst eller verkningslöst.</textBlock>
    <textBlock id="i-96b6c9884fdd9343">Men jag tror inte att hon egentligen gör tobaksfrågan så att säga någon tjänst genom den beskrivningen.</textBlock>
  </contentBlock>
  <contentBlock page="0" id="i-46691403e08531a4">
    <textBlock id="i-f39a1fb7826da39f">Lagförslaget innehåller en klar uppmaning till arbetstagare och arbetsgivare att ge sig i kast med frågan om bruket av tobak på arbetsplatser, speciellt -- som det uttrycks i aktuell lagparagraf --</textBlock>
    <textBlock id="i-84a0ee32bf927c36">för att förhindra att någon mot sin vilja utsätts för rök. Om/när den föreslagna lagstiftningen träder i kraft har alltså Stefan Kihlberg avsevärt större möjligheter att se till att han på sin arbetsplats, dvs.</textBlock>
    <textBlock id="i-bd66f0a49a3ca03e">här i riksdagen, slipper utsättas för rök, om de parter som lagstiftningen åsyftar tar sitt ansvar i enlighet med lagstiftningen. Tas inte det ansvaret, får väl riksdagen i egenskap av lagstiftare pröva frågan om hur man skall bära sig åt för att få riksdagen som arbetsgivare att skärpa sig. Men jag hoppas att det inte skall behöva bli aktuellt.</textBlock>
  </contentBlock>
  <contentBlock page="0" id="i-0daec18d14aca9b9">
    <textBlock id="i-6a3b4b7c111afa24">Vad gäller övriga lokaler, exempelvis hotell och restauranger, föreskrivs i förslaget en skyldighet att se till att det på alla hotell finns hotellrum som är rökfria. Man skall veta att man, om man tar in på ett sådant hotell, har en god chans att få ett rum där man slipper rök.</textBlock>
  </contentBlock>
  <contentBlock page="0" id="i-aed2f0952b8e329b">
    <textBlock id="i-30bc52e6da151850">Vidare föreskrivs det att man på restauranger med mer än 50 platser skall ordna att en del av utrymmet är fritt från tobaksrök.</textBlock>
  </contentBlock>
  <contentBlock page="0" id="i-ebfe8ec5c80b5298">
    <textBlock id="i-ccc1e0793ece27aa">Dessutom föreskrivs åtgärder vad gäller offentliga lokaler av olika slag.</textBlock>
  </contentBlock>
  <contentBlock page="0" id="i-a8f9ae6c9193476f">
    <textBlock id="i-f298827652ecea1b">En del kan tycka, och jag har full respekt för den åsikten, att man skulle kunna gå längre och förbjuda rökning på alla hotell och restauranger, på arbetsplatser osv. Jag kan alltså ha respekt för den uppfattningen. Däremot har jag väldigt svårt att förstå den som i likhet med Ingrid Näslund hävdar att detta är lika med noll och ingenting.</textBlock>
    <textBlock id="i-7d0f3df9a5afcb64">Otvivelaktigt innebär föreslagna åtgärder i stället ett steg åt det håll som exempelvis Ingrid Näslund önskar.</textBlock>
  </contentBlock>
  <contentBlock page="0" id="i-dd7aa094d02da969">
    <textBlock id="i-ae20513f081cb4bd">De två frågor som väl väckt mest diskussion i debatten hittills är dock inte dessa nämnda, utan det är frågan om tobaksreklamen och frågan om åldersgränser. Båda dessa förslag fanns med i den gamla tobaksutredningen. Som jag nämner i mitt svar till Stefan Kihlberg råder det inget tvivel om att marknadsföringen har effekt. Alla vi som tror på t.ex. marknadsekonomin tror att marknadsföringen har effekt på konsumtionen.</textBlock>
  </contentBlock>
  <contentBlock page="0" id="i-769eea60e0f2721f">
    <textBlock id="i-df2a79225059eca1">Som jag i egenskap av regeringens föredragande i de här frågorna ser saken är problemet att denna riksdag med synnerligen bred majoritet våren 1991</textBlock>
    <textBlock id="i-46e195d2f5e20e52">sade: Vi vill inte ta ställning till frågan förrän EG</textBlock>
    <textBlock id="i-206ab3955ec4878b">har gjort det. Dåvarande riksdagsmajoritet, i vilken det parti jag företräder inte ingick, visste mycket väl att enstaka EG-länder hade förbjudit tobaksreklam. Man ville ändå avvakta den övergripande EG-prövningen. Inom EG är man inte klar i den frågan. Detta redovisar jag som skäl till att frågan inte tagits upp i det här sammanhanget.</textBlock>
  </contentBlock>
  <contentBlock page="0" id="i-55a0ca697f9d508f">
    <textBlock id="i-5300f1c63ce85c69">Så till frågan om åldersgränser. Också den frågan behandlade riksdagen i samband med folkhälsopropositionen våren 1991. Föredraganden i den dåvarande regeringen gjorde bedömningen på grundval av inkomna remissvar från organisationer som i första hand anknyter till barn och ungdom.</textBlock>
    <textBlock id="i-7fbc4e8ee1d9a58b">Jag tänker på ERG, En rökfri generation, och på</textBlock>
    <textBlock id="i-80037e5c5bc729e4">Hem och Skola. Dessa avstyrkte förslaget om åldersgränser. Det gjorde man med den klassiska motiveringen om ''förbjuden frukt'' och litet av det som Mikael Odenberg var inne på.</textBlock>
  </contentBlock>
  <contentBlock page="0" id="i-867f885b0ce24879">
    <textBlock id="i-7cb933038f4224e7">Personligen är jag inte alldeles säker på att det resonemanget håller. Jag har tidigare uttalat mig för åldersgränser i samband med remissbehandlingen av den dåvarande tobaksutredningen. Riksdagen gjorde sin bedömning rätt nyligen, och därför har vi inte tagit upp de frågorna.</textBlock>
  </contentBlock>
  <contentBlock page="0" id="i-1f8887ecc8f21d45">
    <textBlock id="i-3f21185f2a46f301">Herr talman! De här frågorna får vi senare möjlighet att i detalj återkomma till. Det blir i samband med riksdagens behandling av det förslag till tobakslag som regeringen avser att överlämna nästa månad. Om förslaget bifalles, kommer det att innebära ett steg i rätt riktning när det gäller att minska den passiva rökningen och att hålla tillbaka rökningen i vårt samhälle.</textBlock>
  </contentBlock>
  <contentBlock page="0" id="i-6e45b76ff662209d">
    <textBlock id="i-e731e818af962bdd">Anf. 7  STEFAN KIHLBERG (kds):</textBlock>
  </contentBlock>
  <contentBlock page="0" id="i-64d51392e3791b29">
    <textBlock id="i-87971dbe8038ba09">Herr talman! Jag tycker också att regeringens lagförslag, sådant detta har läckt ut, är tandlöst. En gammal tandlös tiger skulle kunna säga att det är bättre med en tand än ingen. Förvisso är det så.</textBlock>
    <textBlock id="i-997afcb4822b4c64">Men väsentligt bättre vore ett fullständigt garnityr.</textBlock>
  </contentBlock>
  <contentBlock page="0" id="i-175907e489183002">
    <textBlock id="i-3179615fbd85fe6a">Det finns ju en lagstiftning i dag. Jag var inne på det i mitt inledningsanförande. Problemet är bara att den inte tillämpas. Det är lätt att räkna ut varför lagstiftningen inte tillämpas. Det finns ju starka krafter som är emot det. Men det gäller inte bara tobaksindustrin utan också människor i allmänhet.</textBlock>
    <textBlock id="i-d3048cd1aa49d2e7">Det finns nämligen en allmän flathet i den här frågan. Därför är lagstiftningen mycket viktig. Den är ett stöd för exempelvis restauranger, företag och människor. Men ett sådant stöd finns alltså inte i dag. Man kan inte åberopa ASS,</textBlock>
    <textBlock id="i-975fe1c6ef8b4856">Arbetarskyddsstyrelsen. De flesta känner inte till att den här lagstiftningen finns. Dessutom är det hela mycket komplicerat. Man måste gå via skyddsombud o.d.</textBlock>
  </contentBlock>
  <contentBlock page="0" id="i-64e90db2f78e1cd0">
    <textBlock id="i-c7a16cb6bba7955c">Självfallet tror inte jag heller att lagstiftning löser problemen. Mikael Odenberg och jag är fullständigt överens om att ansvaret är individens.</textBlock>
    <textBlock id="i-9b2dd489eb6e82cc">Men samhällets ansvar är faktiskt att stödja individerna. Varför har man, tror Mikael</textBlock>
    <textBlock id="i-754ada714653b755">Odenberg, gått mycket längre i det här avseendet i andra länder, t.ex. i USA och i Tyskland, än i</textBlock>
    <textBlock id="i-904e6f8c6173f751">Sverige? Jo, det är därför att man vet vilka starka motkrafter som det handlar om, nämligen bl.a.</textBlock>
    <textBlock id="i-115cc5b682ad17ec">tobaksindustrin.</textBlock>
  </contentBlock>
  <contentBlock page="0" id="i-12dd4461b4562f7f">
    <textBlock id="i-1722ea7db108ed83">Man måste vara på det klara med att tobaksindustrin, liksom mången annan industri, måste ha en blåslampa i baken för att agera. Nu har man inom industrin blivit rädd för att ett förbud skall införas. Då säger man: Vi kan tänka oss en åldersgräns. Strategin är naturligtvis att förhindra ett reklamförbud. Det här är gamla enkla knep.</textBlock>
  </contentBlock>
  <contentBlock page="0" id="i-172ca4a75f44d03b">
    <textBlock id="i-2726e30d23466650">I en debatt i Sundbyberg i veckan frågade en elev vad det beror på att Volvo-bilarna sedan 1978 har katalysatorer i USA, medan bilarna i Sverige inte fick katalysatorer förrän 1988--1989. Svaret är uppenbart! I USA tvingade man fram det här genom lagstiftning. Man vet att näringslivet är suveränt på att jobba och att det skall ha idealiska förutsättningar därför, men det krävs mycket tuffa tyglar på näringslivet. I USA har man trots allt världens äldsta erfarenhet av marknadsekonomi, skulle jag vija påstå. USA har en mycket sträng lagstiftning för att tygla dessa marknadskrafter, och det behövs i Sverige också.</textBlock>
  </contentBlock>
  <contentBlock page="0" id="i-9406a57be5ad0490">
    <textBlock id="i-7ce4cb21c60b5af4">Sverige har reklamförbud när det gäller alkohol --</textBlock>
    <textBlock id="i-baa5bfaf0f17bb06">man får inte göra reklam för alkohol på samma sätt som för exempelvis tobak. Lagstiftningen mot rattfylleri och liknande anses av alla vara mycket verkningsfull. Det är litet för enkelt att bara säga att det är individens problem och att som lagstiftare bara smita från sitt ansvar.</textBlock>
  </contentBlock>
  <contentBlock page="0" id="i-0c99dbc12964dc28">
    <textBlock id="i-2818df58ddb1d66c">Anf. 8  LIISA RULANDER (kds):</textBlock>
  </contentBlock>
  <contentBlock page="0" id="i-a4ada4a723b4ff21">
    <textBlock id="i-a80a1eb24c12b949">Herr talman! Jag fick kanske inte något svar på vems intressen som politiker egentligen företräder när de inte stiftar en lag för att effektivt förhindra att ungdomar hamnar i bruket av tobak, vilket senare också kan leda till annat missbruk. Ingen icke-rökare skulle kunna föra en sådan agitation som Mikael Odenberg här har fört -- jag råkar bo i samma korridor som han, och jag är utsatt för hans frihetsbehov ganska ofta. Han nämnde ingenting om att han själv röker, utan han sade att hans barn inte röker.</textBlock>
  </contentBlock>
  <contentBlock page="0" id="i-dde20b2b37edcd63">
    <textBlock id="i-7feaac86734efed5">Det finns en mycket besvärande hänvisning till EG</textBlock>
    <textBlock id="i-95abe7c6867f6243">i det här sammmanhanget. Det finns ju ett väldigt stort motstånd mot EG, och man vet inte vilken riktning det kommer att ta. Den proposition, som den förra regeringen lade fram för att komma åt problemet med reklam för tobaksvaror, fick aldrig bifall med hänvisning till EG med orden: -- -- --</textBlock>
    <textBlock id="i-885588f97693f4ca">innan man inom EG nått enighet om ett motsvarande förbud. Detta är ju ett verkligt argument mot att gå med i EG, om det är så att EG</textBlock>
    <textBlock id="i-7dbe58aba856da20">redan nu bestämmer huvuvida vi skall införa lagar.</textBlock>
    <textBlock id="i-8de2fb2b8924176d">I vanliga fall hänvisar man alltid till att vi kommer att få behålla våra lagar om vi av hälsoskäl har mer restriktiva sådana än EG. Nu används detta argument i motsatt riktning, nämligen att vi inte skall kunna anta en effektiv tobakslag därför att vi skall invänta EG:s ställningstagande. Många vet ju att det inom EG finns många länder som har lagar mot exempelvis reklam.</textBlock>
  </contentBlock>
  <contentBlock page="0" id="i-5f5ca2e6e786eab8">
    <textBlock id="i-b7f297eed856a8ed">I Norge har man påvisat att i samband med att man införde reklamförbud mot tobak halverades antalet ungdomar som började röka. De började inte röka senare heller. Det är just dit man vill komma: att inte börja med en massa olater när man är ung och inte inser vad det innebär, nämligen att det är beroendeframkallande och vanebildande att börja röka och att det är väldigt svårt att sluta röka. Att vi tänker på detta, är jag mest angelägen om. Det får inte bli så att vi inte skall kunna stifta en lag på det här området i frihetens namn -- vems frihet förresten.</textBlock>
  </contentBlock>
  <contentBlock page="0" id="i-7a4be5476e7d2893">
    <textBlock id="i-db11c3a305e72b18">Lagar i sig är normerande, inte bara vårt beteende.</textBlock>
    <textBlock id="i-fe16cda734f90349">Något som är tråkigt är att ju mer omoralisk frihet som vi kostar på oss -- utan hänsyn till andra, svaga grupper -- desto fler lagar måste vi ha. Nu är det faktiskt så, att det är rökarna som har framkallat behovet av en restriktiv tobakslag. Det är rökarna som har fått oss uppmärksammade på att det inte hjälper med information och upplysning, att det inte hjälper att vänligt tala om att man kanske mår väldigt dåligt av den rök som pustas ut här och var, och att en lag måste stiftas.</textBlock>
  </contentBlock>
  <contentBlock page="0" id="i-b2f004461eefa8eb">
    <textBlock id="i-4459234a3d88b6c8">Jag önskar att statsrådet lämnar litet mer upplysning om det här med EG och vems intressen som här företräds.</textBlock>
  </contentBlock>
  <contentBlock page="0" id="i-a46972659cf18942">
    <textBlock id="i-62da72936b7112b7">Anf. 9  INGRID NÄSLUND (kds):</textBlock>
  </contentBlock>
  <contentBlock page="0" id="i-10ec0e2723541de2">
    <textBlock id="i-8f436d988de9f8f9">Herr talman! Jag tror inte alls att det endast är en lag som påverkar tobaksbruket eller påverkar om ungdomar börjar röka -- långt därifrån. Under en lång tid innan jag kom till riksdagen har jag varit lärare, och jag har använt en stor del av min tid till att försöka uppmuntra ungdomar att inte börja röka. Jag har också använt en hel del av min tid till att handgripligt ta hand om dem på skolgårdar för att ta mitt ansvar att se till att de elever som jag känner mycket stor gemenskap med och vill skall få en bra livskvalitet inte börjar röka -- åtminstone inte i skolan.</textBlock>
  </contentBlock>
  <contentBlock page="0" id="i-086e920bea3261db">
    <textBlock id="i-be6431954880b4de">Jag tror alltså inte ensidigt på en lagstiftning. Men skolan behöver i sitt viktiga informationsarbete allt det stöd som går att få från samhället i övrigt. Till det stödet hör faktiskt lagstiftningen. Genom det förslag till tobakslag som nu kommer att läggas fram och genom det beslut som så småningom kommer att fattas här i riksdagen visar man hur allvarligt man ser på den här frågan. Man visar om man vill göra allt som står i politikers makt för att underlätta för människor att inte utsättas för passiv rökning, och man visar om man menar allvar med att det är oerhört viktigt att nya generationer inte tar till sig denna vana, en vana som man så oerhört lätt blir beroende av och som många har så svårt att bli kvitt.</textBlock>
  </contentBlock>
  <contentBlock page="0" id="i-21da4dc34178b096">
    <textBlock id="i-66bef710d0bb5d06">I en motion under allmänna motionstiden har jag tagit upp frågan om ett rökfriare samhälle. Jag nämner vissa åtgärder som jag vill se vidtagna genom lagstiftning. Dit hör exempelvis reklamförbud och en åldersgräns, vilken jag kanske har satt högre än någon annan har gjort. Jag har faktiskt talat om 20 år, och det är kanske litet överoptimistiskt, men jag skulle vara mycket glad om åldersgränsen åtminstone blir 18 år. Risken för att man börjar röka när man har blivit så gammal som 20 år är ytterst liten. Tidigare är man utsatt för kamrattryck, och påverkan från kamrater är väldigt stark vid en tidigare ålder.</textBlock>
  </contentBlock>
  <contentBlock page="0" id="i-3b8a31605f4bc98f">
    <textBlock id="i-2a79a7060ab04d21">Detta gäller även för ungdomar under gymnasietiden. Många har vi lyckats få att inte börja röka under högstadietiden, även om det är många som också börjar då. Under de allra senaste åren har fler ungdomar börjat röka, medan det ett tag nästan inte fanns någon i årskurs 9 som rökte.</textBlock>
    <textBlock id="i-d33effd7e64963c9">När man i gymnasiet går ut på rast tillsammans eller när man går till ett kafé osv., är det väldigt lätt att göra precis som andra. Faran för att börja röka är därför ofta stor i den åldern. Men jag har också talat oerhört mycket för information i frågan.</textBlock>
  </contentBlock>
  <contentBlock page="0" id="i-e661589e548334af">
    <textBlock id="i-d0f6ca1ed207218c">Anf. 10  MIKAEL ODENBERG (m):</textBlock>
  </contentBlock>
  <contentBlock page="0" id="i-cdbba67c99bfa08c">
    <textBlock id="i-50f10eed199006d3">Herr talman! Jag vidgår gärna att avståndet som jag upplevde när jag hörde Ingrid Näslund tala första gången minskade i det andra inlägget. Men det beror också på att tonläget i det andra inlägget var annorlunda än i det första.</textBlock>
  </contentBlock>
  <contentBlock page="0" id="i-7e99f91404b9031c">
    <textBlock id="i-dae52e5fd33c2792">I jämförelsen, som jag gjorde i mitt inlägg, om att som civil person ta en tioåring i örat, försökte jag spegla hur farligt det är när man i samhället skapar en allmänt utbredd attityd som innebär: det här är inte min sak; det är politikerna som skall ta hand om problemet. Det är, tror jag, en attityd som är till nackdel för det som vi vill åstadkomma.</textBlock>
  </contentBlock>
  <contentBlock page="0" id="i-cfb5bb8b33184ecf">
    <textBlock id="i-df70919f5e26adfb">Det finns skäl till en viss realism i en sådan här fråga, där lagstiftningen måste utgå ifrån verkligheten, dvs. bruket av tobak. Om detta hade varit en ny företeelse i dag, så skulle tobaken antagligen totalförbjudas. Men nu har tobaksbruket funnits sedan 1600-talet i vårt land, och kanske en tredjedel av svenska folket nyttjar på ett eller annat sätt tobak. Denna omständighet går inte att ducka för, och man måste utgå från denna verklighet. Det är viktigt att undvika en övertro på att man med politiska beslut kan påverka mänskliga beteenden.</textBlock>
  </contentBlock>
  <contentBlock page="0" id="i-0668694a9f49f85d">
    <textBlock id="i-737642951fabe636">Jag reagerar mot det sätt på vilket många -- långt ifrån alla -- debattörer har drivit frågan i tobaksdebatten.</textBlock>
  </contentBlock>
  <contentBlock page="0" id="i-75b573a4a6addbe8">
    <textBlock id="i-e4bb6b482683930e">Liisa Rulander gjorde sitt bästa för att låta kds leva upp till det förbudsrykte som kds ibland litet oförskyllt har haft över sig. Jag reagerar mot att en företrädare för ett parti som gör anspråk på att vara särskilt intresserat av etik och moral argumenterar på detta mycket oetiska sätt.</textBlock>
  </contentBlock>
  <contentBlock page="0" id="i-adb7af83799f7b0c">
    <textBlock id="i-d9c72c38151c82e5">Att man frågar vems intressen den som inte har den egna uppfattningen företräder andas just detta. Att man tycker att den egna uppfattningen är väldigt ren och fin och att den som har en annan uppfattning, exempelvis om reklamförbud, underförstått är köpt av tobaksindustrin, har andra skumma uppsåt, är ointresserad av folkhälsoutvecklingen eller struntar i om barn går under till följd av tobaksbruk, är ett djupt oetiskt sätt att argumentera på.</textBlock>
  </contentBlock>
  <contentBlock page="0" id="i-a6a3be243dc1b299">
    <textBlock id="i-86042c1542da1aaf">Till yttermera visso är det ytterst oetiskt att stå här i kammaren och påstå att man blir störd av min rök.</textBlock>
    <textBlock id="i-3f9e27b1b1f4e4e0">Jag slutade att röka för ett halvår sedan. Jag har haft ett smärre återfall, men jag vågar påstå att det inte har stört föregående talare. Man för inte debatten på det sättet.</textBlock>
  </contentBlock>
  <contentBlock page="0" id="i-ce31114de94bb111">
    <textBlock id="i-3009450475454c3e">Jag respekterar de talare som tror att reklamförbud och åldersgränser är bra metoder, men jag delar inte den uppfattningen. Jag tror att ni har fel, och jag kräver respekt för min uppfattning, och jag vill inte höra några insinuationer om att jag skulle företräda några skumma intressen.</textBlock>
  </contentBlock>
  <contentBlock page="0" id="i-555050562795b1ea">
    <textBlock id="i-b927e8a482efbb0a">Jag företräder samma intressen som alla andra ledamöter av denna kammare, nämligen de väljare som har valt mig.</textBlock>
  </contentBlock>
  <contentBlock page="0" id="i-b8b5966825c80aad">
    <textBlock id="i-e7d6b38cdd89cc5d">Anf. 11  Statsrådet BO KÖNBERG (fp):</textBlock>
  </contentBlock>
  <contentBlock page="0" id="i-b48523606f047b7d">
    <textBlock id="i-ae0ebed8999d26fc">Herr talman! Jag tror att de mera grundläggande frågorna har berörts av den förutvarande debattomgången.</textBlock>
  </contentBlock>
  <contentBlock page="0" id="i-e84c0ae0999fc828">
    <textBlock id="i-0cd417e830408287">Stefan Kihlberg var inne på att det i den lagstiftningen som han kritiserade åtminstone fanns någon tand. Det var väl ett något begränsat erkännande, med tanke på att han i ett av sina tidigare inlägg var så missnöjd med att det i dag bara finns frivilliga restriktioner, t.ex. på restauranger, hotell, arbetsplatser och i lokaler.</textBlock>
    <textBlock id="i-577382a7e87cdf08">Men låt oss inte käbbla mer om detta i dag, utan bara konstatera att detta handlar om att vi tar steg i rätt riktning.</textBlock>
  </contentBlock>
  <contentBlock page="0" id="i-f1620668179637f7">
    <textBlock id="i-fdf6cf63deef46ea">Liisa Rulander ville diskutera frågan om vad det finns för bakomliggande intressen. Jag tycker också att det är ett debattargument som är svårhanterligt.</textBlock>
    <textBlock id="i-29e7501d3fa0e4a6">Under mina år i politiken har det väldigt ofta använts på ett sätt som jag har haft litet förståelse för, att man i stället för att diskutera sakfrågan har velat diskutera vilka intressen som finns. Självfallet var det inte Liisa Rulanders avsikt att det skulle bli så i dag. Jag bara noterar att det många gånger har tillämpats på det viset.</textBlock>
  </contentBlock>
  <contentBlock page="0" id="i-c294a46b26ee44bc">
    <textBlock id="i-16325fba3e4c75bc">De skäl som jag har för det lagförslag som jag har lagt fram för regeringen, och som regeringen på mitt förslag har remitterat till Lagrådet har jag flera gånger redovisat öppet i massmedia och nu även i kammaren.</textBlock>
  </contentBlock>
  <contentBlock page="0" id="i-2a211390ead21050">
    <textBlock id="i-0b1d1b846b7442ba">Jag känner mig osedvanligt oskyldig till EG-frågan, om man vill kalla den så. Jag var själv inte med i kammaren på den tiden. Det parti som jag tillhörde tyckte inte att man behövde avvakta detta, utan det tyckte att man kunde ta ställning till tobaksreklamen m.m.</textBlock>
  </contentBlock>
  <contentBlock page="0" id="i-7b0a31baa4811553">
    <textBlock id="i-4b4a3c8ebf574d9e">Om riksdagen skulle ha en annan bedömning -- att man i Sverige mycket väl kan ta ställning till de här frågorna utan att avvakta det hela -- vill jag säga att riksdagen ju som alltid är suverän i dessa frågor. Jag har däremot tyckt att det har varit litet olämpligt att regeringen skulle gå tillbaka till riksdagen med förslag som var motsatta dem som riksdagen hade tänkt sig. Detta får väl, som sagt, tas upp i samband med att man diskuterar de här frågorna.</textBlock>
  </contentBlock>
  <contentBlock page="0" id="i-bb1288943e85a8ff">
    <textBlock id="i-0fc3517a11f38613">Sammanfattningsvis tar vi med detta lagförslag steg framåt. Det är den första tobakslagen vi har i</textBlock>
    <textBlock id="i-766fc4b0a52ac1a8">Sverige. Om arbetsmarknadens parter tar sitt ansvar kommer den rimligen att leda till att många människor som i dag drabbas av passiv rökning slipper att göra det. Detta -- tillsammans med de insatser som vi gör via Folkhälsoinstitutet och prisinstrumentet -- bör kunna leda till en fortsatt minskning av tobaksbruket i vårt land. Det eftersträvas såvitt jag förstår av samtliga som har yttrat sig i denna debatt.</textBlock>
  </contentBlock>
  <contentBlock page="0" id="i-301a699b5571ba19">
    <textBlock id="i-089a70398cfac076">Anf. 12  STEFAN KIHLBERG (nyd):</textBlock>
  </contentBlock>
  <contentBlock page="0" id="i-69a450ce600cd8f9">
    <textBlock id="i-fd55ca2fc06bdb62">Herr talman! Jag vill bara konstatera en gammal klok sanning, att det inte är vad man säger som gäller, utan det är handlingarna som visar de äkta värderingarna. Därför blir det så viktigt att vi i handling visar att vi menar allvar när vi säger att vi bryr oss om människor.</textBlock>
  </contentBlock>
  <contentBlock page="0" id="i-f9be6f1de09083c6">
    <textBlock id="i-9244224ccf953b64">Därmed återkommer jag till det som jag började med. Vi har ett stort ansvar när det gäller den passiva rökningen. Vi har ett ansvar att se till att ingen människa mot sin vilja tvingas röka och inhalera ämnen som bevisligen är utomordentligt hälsovådliga. Detta är det moraliskt och etiskt sett allvarligaste problemet.</textBlock>
  </contentBlock>
  <contentBlock page="0" id="i-8b71f9d26fcf9e88">
    <textBlock id="i-5c10e099b96e1d5c">Vuxna människor som medvetet väljer att röka skall få göra det. Däremot skall ungdomar självfallet skyddas, eftersom vi vet att etableringen sker i de yngre åldrarna.</textBlock>
  </contentBlock>
  <contentBlock page="0" id="i-570c0a80ceb6c5f9">
    <textBlock id="i-ebd986be6cd52a5f">Jag vill också vara realist, och jag påstår att jag är det. Just därför tror jag att vi måste ge stöd genom en lagstiftning.</textBlock>
  </contentBlock>
  <contentBlock page="0" id="i-7564bc1e33de733a">
    <textBlock id="i-8ebd09273a1978f5">Under större delen av mitt vuxna liv har jag jobbat i näringslivet, i och nära ledningsfunktioner. Jag vet hur man resonerar i näringslivet. Man får inte vara aningslös och tro att det är annat än kommersiella värden som styr. Det skall vara på det sättet. Det är inte ett företags uppgift att ta socialt ansvar för samhället. Det är vår uppgift.</textBlock>
  </contentBlock>
  <contentBlock page="0" id="i-590c5047844baa48">
    <textBlock id="i-5578136a6123a199">Jag har i många sammanhang sagt att samhället aldrig kan ta ansvar. Det är bara medborgarna, enskilda människor, som kan ta ansvar, men det krävs ett stöd. Det kan lagstiftningen vara.</textBlock>
  </contentBlock>
  <contentBlock page="0" id="i-c995a928c27ee9b0">
    <textBlock id="i-1b76ebed7f9c9e3a">Det skall inte vara så som det bevisligen är -- enligt alla de samtal och brev som jag har fått --, att massor av människor, inkl. riksdagsledamöter och tjänstemän i detta hus är förtvivlade. De törs inte säga ifrån, eftersom de känner att de blir mobbade.</textBlock>
    <textBlock id="i-5e8ad8a57da61f31">De vill inte vara gnälliga när det finns rökare på ett antal ställen. Det är det allvarliga problemet. Det är där lagstiftningen kan ge hjälp och erbjuda stöd.</textBlock>
  </contentBlock>
  <contentBlock page="0" id="i-64deb21c76b7fdb2">
    <textBlock id="i-e61353034099dcdc">Restaurangägare säger samma sak. De säger att de gärna skulle vilja införa rökförbud, men att det av konkurrensskäl inte är möjligt.</textBlock>
  </contentBlock>
  <contentBlock page="0" id="i-b7f8c54592d21667">
    <textBlock id="i-75037fe4bffb7b32">En lagstiftning gör att det blir rättvist för alla. Den gör att konkurrensen inte förskjuts.</textBlock>
  </contentBlock>
  <contentBlock page="0" id="i-973eed72f2c2aebf">
    <textBlock id="i-a18c46ccddd346ed">SAS kunde införa rökförbud inrikes på grund av att det inte fanns några konkurrenter. SAS hade aldrig vågat göra det om det hade funnits en konkurrent som inte hade gjort samma sak. Det är sådana här saker som gör att det är så viktigt.</textBlock>
  </contentBlock>
  <contentBlock page="0" id="i-8c99d25b39574baa">
    <textBlock id="i-01205ea316e28b1d">Avslutningsvis tror jag att vi kan vara rätt optimistiska. Jag är ganska övertygad om att denna ädla beslutskammare, om statsrådet inte hinner skärpa lagstiftningen, kan hjälpa till på den här punkten. Jag är övertygad om att det finns en bred majoritet för betydligt mera tänder i munnen på tigern.</textBlock>
  </contentBlock>
  <contentBlock page="0" id="i-00eb70a279c09532">
    <textBlock id="i-f32050d9655f233e">Anf. 13  LIISA RULANDER (kds):</textBlock>
  </contentBlock>
  <contentBlock page="0" id="i-67300865e9d39a88">
    <textBlock id="i-02bc9ef7b015fc5f">Herr talman! Statsrådet hänvisade faktiskt just till detta med EG i sitt svar. Det argumentet fanns med, och det var därför som jag tog upp detta. Det är viktigt att komma ihåg att det inte är något bra argument för att vi skall vänta, att hänvisa till EG:s ställning i frågan. Det inverkar på ett negativt sätt i</textBlock>
    <textBlock id="i-5f025b342524baaa">EG-debatten.</textBlock>
  </contentBlock>
  <contentBlock page="0" id="i-0b9fa28107bc8a39">
    <textBlock id="i-63c9828cb99d00f5">Det finns många sätt att agitera på. Jag tycker mycket riktigt att en fråga som är relevant måste kunna ställas. Jag är en ärlig sökare i denna fråga.</textBlock>
    <textBlock id="i-0f749d62a356819c">Jag kan absolut inte se vad det är för idé med att vi som mår dåligt av rök skall utsättas för passiv rökning och vad det är för idé med att det inte skall finnas ett reklamförbud för att förhindra ungdomar från att lockas till detta rökande.</textBlock>
  </contentBlock>
  <contentBlock page="0" id="i-15ab34d8db5ab048">
    <textBlock id="i-d6b9dd3a07b31f84">I sådana här frågor kan jag inte förstå motpartens sida. Det erkänner jag. Därför frågar jag vems intresse det är som ligger bakom. Allt talar emot detta. Allt talar för att vi skall skärpa lagstiftningen.</textBlock>
    <textBlock id="i-acd692ac454131c0">Därför söker jag ärligt ett svar. Jag tror inte alls att det finns några skumma intressen. Detta är mera ett ärligt sökande i att förstå motparten och förstå varför det blir som det blir.</textBlock>
  </contentBlock>
  <contentBlock page="0" id="i-02834db66312766f">
    <textBlock id="i-5e3fde479071c381">Jag vill passa på att gratulera Mikael Odenberg till beslutet att sluta röka. Det är mycket imponerande att man i vuxen ålder kan sluta. Jag kan väl ta tillbaka litet av den kritik jag kanske slängde ur mig. Men det är faktiskt så att det är 349 ledamöter i detta hus, och av dem sägs 52, enligt en undersökning, vara rökare. Ändå svävar det ständigt en rök i hela huset. Det är bara ett av exemplen på varför vi kanske måste lagstifta litet mer när det gäller offentliga miljöer osv.</textBlock>
  </contentBlock>
  <contentBlock page="0" id="i-77f60e0896c2e87b">
    <textBlock id="i-652c6adbae9691cc">Jag hoppas att vi, genom det som har sagts här, skall komma litet mer i samförstånd. Det som har sagts kanske skall skärpas till litet ytterligare.</textBlock>
  </contentBlock>
  <contentBlock page="0" id="i-133f18c98bc3a0f3">
    <textBlock id="i-7bd5decef08ad7bc">Jag vill bara skicka med statsrådet mina tankar när han går tillbaka till departementet.</textBlock>
  </contentBlock>
  <contentBlock page="0" id="i-69ee4a052667ba62">
    <textBlock id="i-8e946165037f0638">Hos en stor majoritet av hela svenska folket -- inte bara i riksdagshuset -- finns det önskemål om en skärpning i denna fråga. Och som Stefan Kihlberg sade, vilket jag tyckte var mycket bra, blir det med en lagstiftning lika för alla som vill ha rökfritt. Det behöver inte bli en konkurrensfördel att ha rökare, utan det kan vara en konkurrensfördel att ha rökfritt.</textBlock>
  </contentBlock>
  <contentBlock page="0" id="i-f8d34257ee7104a3">
    <textBlock id="i-b5293727d7d8026c">Anf. 14  INGRID NÄSLUND (kds):</textBlock>
  </contentBlock>
  <contentBlock page="0" id="i-0dc0586ea487c1dd">
    <textBlock id="i-95ce9a90abf39b8f">Herr talman! Jag vill uttrycka min stora glädje över det Bo Könberg sade om att riksdagen här har en möjlighet att gå längre än regeringen, och det är verkligen vad jag hoppas på. Jag hör inte till dem som vanligtvis hoppas på att riksdagen skall köra över regeringen. Jag hoppas att vi skall vara eniga och stå bakom regeringens propositioner. Men i det här fallet har jag faktiskt en stark önskan. Det är bra att höra att statsrådet Bo Könberg ser det som en möjlighet.</textBlock>
  </contentBlock>
  <contentBlock page="0" id="i-0a7073e496660940">
    <textBlock id="i-e22f46df2d9b4b55">Jag tycker att det fanns vissa saker som var ologiska i Mikael Odenbergs resonemang. Han talade om att han tyckte att det var bra att man tog barn och ungdomar i hampan och försökte få dem att avhålla sig från att röka. Men han säger också att det ledde till att han sprang in i buskarna och tjuvrökte. Det är ju detta man är rädd för när man argumenterar emot att vi skulle ha ett rökförbud för ungdomar.</textBlock>
    <textBlock id="i-60c9f77d1eaf74fc">Man säger att de kommer att göra tvärtemot bara för att de inte får, och det är ju precis vad Mikael</textBlock>
    <textBlock id="i-dd22729b85aba827">Odenberg själv gjorde. Trots detta tycker Mikael</textBlock>
    <textBlock id="i-48a40d0e3d8d9875">Odenberg att det var bra att de vuxna försökte hindra honom.</textBlock>
  </contentBlock>
  <contentBlock page="0" id="i-c1d808efa78e3698">
    <textBlock id="i-c484f5c063b9c286">Vi kan aldrig hindra ungdomar från att försöka röka. Men däremot kan vi hindra dem från att köpa tobaksvaror genom en lag. Därigenom sätter vi en gräns. Det är också ett sätt för vuxna och för den lagstiftande församlingen att ta ansvar.</textBlock>
  </contentBlock>
  <contentBlock page="0" id="i-00723424f8389fe0">
    <textBlock id="i-b30a7c3db6288a49">Vi måste naturligtvis förbättra vår information. Jag har kommit med en hel del förslag om att vi särskilt skall inrikta oss på blivande föräldrar. Dessutom måste vi naturligtvis fortsätta och ytterligare intensifiera arbetet i skolan för att göra det mera resultatrikt.</textBlock>
  </contentBlock>
  <contentBlock page="0" id="i-583b2cda23ffda4e">
    <textBlock id="i-ce2d8ad822d33c10">Vi bör således inrikta oss på unga föräldrar. Vi skall ha en slogan om att alla barn skall ha rätt att växa upp i en rökfri hemmiljö. Det värsta av allt är att barn i sina hem kan utsättas för rök dag ut och dag in. Det är naturligtvis oerhört svårt att lagstifta om detta, men det är egentligen inte utom alla möjligheters gräns. Vi lagstiftar om att barn inte får agas av sina föräldrar. Vi går in och talar om vad man inte får göra i hemmen. Jag tycker att det är bra, att föräldrar inte får aga sina barn. Det skulle således inte vara helt omöjligt att lagstifta när det gäller rökning.</textBlock>
  </contentBlock>
  <contentBlock page="0" id="i-681a15fe8216175b">
    <textBlock id="i-eb3ff2e758f7c6f5">I mina förslag har jag emellertid gått på en annan väg och menar att man via mödravårdscentral, barnavårdscentral, förskola och i skolan hela tiden skall följa upp det här -- låt alla barn växa upp i ett rökfritt hem. Vi får inte ge oss på den punkten.</textBlock>
  </contentBlock>
  <contentBlock page="0" id="i-b73b2ca4cc77faf0">
    <textBlock id="i-c6e99c57d9691cff">Jag vet av egen erfarenhet att på högstadiet kan vi faktiskt låta ungdomarna själva ta hand om den här informationen. Det kan då vara de som informerar och utmanar föräldrarna -- de föräldrar som har stått emot hela tiden och inte slutat röka. Barnen och ungdomarna kan då hjälpa till och övertyga sina föräldrar -- som de vill behålla -- om vådan av att röka.</textBlock>
  </contentBlock>
  <contentBlock page="0" id="i-2f3f38128d45a2b7">
    <textBlock id="i-57fc5865e4a7bc80">Anf. 15  MIKAEL ODENBERG (m):</textBlock>
  </contentBlock>
  <contentBlock page="0" id="i-b6072ca214af0f1f">
    <textBlock id="i-7ea17bd5997ac58d">Herr talman! Jag hälsar Ingrid Näslunds ställningstagande, i den avslutande delen, med stor tillfredsställelse. Jag skulle åtminstone inte uppskatta att leva i ett samhälle där lagstiftningen var utformad så att polisen kunde göra razzior i privatbostäder för att kontrollera att föräldrar inte utsätter barn för tobaksrök.</textBlock>
  </contentBlock>
  <contentBlock page="0" id="i-db5a567123f9051d">
    <textBlock id="i-41e87e8fe2c13e11">Jag reagerade mot Liisa Rulanders sätt att argumentera. Det beror på de ganska nedslående erfarenheter som jag har av det sätt på vilket argumentationen har förts av olika lobbygrupper, som under senare tid har varit aktiva för att försöka få en vassare tobakslag än den som regeringen nu framlägger. Låt vara att det i det här fallet var fråga om ett ärligt sökande. Jag tycker då att det ärliga sökandet också bör innefatta ett ärligt lyssnande.</textBlock>
    <textBlock id="i-3dd85151bff1f0af">Om man lyssnar så får man svar på hur det är möjligt att i sak inta en annan uppfattning än exempelvis Liisa Rulanders.</textBlock>
  </contentBlock>
  <contentBlock page="0" id="i-83227e16a7e63484">
    <textBlock id="i-d3c1f3afbbca2348">Man kan alltså vara för minskat tobaksbruk och för vissa restriktioner, men ändå ha den instinktiva utgångspunkten att man skall vara oerhört försiktig med alla inskränkningar av yttrandefriheten. Ett reklamförbud är rent principiellt en inskränkning av yttrandefriheten. Det må vara att denna inskränkning kan vara motiverad. Man undrar varför man skall försvara tobaksbolagens yttrandefrihet. Jag är i och för sig inte särskilt intresserad av att försvara deras yttrandefrihet.</textBlock>
    <textBlock id="i-b2b059aa50b37fc8">Men min principiella utgångspunkt som politiker är att man skall vara oerhört försiktig med alla inskränkningar i yttrandefriheten och alla typer av totalförbud. Från principiella utgångspunkter är jag också ytterligt tveksam till det totalförbud vi har när det gäller alkohol.</textBlock>
  </contentBlock>
  <contentBlock page="0" id="i-b0354cbe639a4f8c">
    <textBlock id="i-3982fe2ef235188d">På samma sätt kan man ha olika uppfattningar om det lämpliga i åldersgränser. Med exemplet om tjuvrökning försökte jag illustrera vuxenvärldens attityd till barn förr och nu. Vi lever i ett samhälle där attityden att man inte skall lägga sig, det är inte mitt bord och det får politikerna ta hand om är ganska vanligt förekommande. Jag menar att politikerna är medskyldiga till den attityden i samhället, eftersom politikerna så beredvilligt i denna kammare vill lägga sig i människors liv och leverne på alla möjliga områden och fatta beslut om det. Därigenom tar man i viss mån ifrån människor deras eget ansvar.</textBlock>
  </contentBlock>
  <contentBlock page="0" id="i-ae245ab474969030">
    <textBlock id="i-6751a4e236ed7fec">Jag befarar att en åldersgräns får motsatt verkan.</textBlock>
    <textBlock id="i-d106fc0c69bf27df">Jag kan inte bevisa att det är så. Jag har respekt för att Liisa Rulander och Ingrid Näslund har en annan uppfattning och tror att det vore bra med en åldersgräns. Men jag är personligen mycket skeptisk till det. Jag tycker att jag ser många tecken på att en sådan åldersgräns skulle kunna få motsatt verkan genom att ännu fler skulle kunna bli nyfikna i onödan. Det är möjligt att jag har fel, men detta är grunden till att jag är skeptisk till den typen av åtgärder.</textBlock>
  </contentBlock>
  <contentBlock page="0" id="i-0ff672d262c8a0f9">
    <textBlock id="i-e60189cad2c494f1">Överläggningen var härmed avslutad.</textBlock>
  </contentBlock>
  <contentBlock page="0" id="i-5d225aeefa3eb672">
    <textBlock id="i-15f93a4c176fd39c">3 §  Hänvisning av ärenden till utskott</textBlock>
  </contentBlock>
  <contentBlock page="0" id="i-f6919b101c464c31">
    <textBlock id="i-a124a0a3da160cc9">Föredrogs och hänvisades</textBlock>
  </contentBlock>
  <contentBlock page="0" id="i-f4fe07d253c94f8d">
    <textBlock id="i-bc4101f2a380115b">Propositionerna</textBlock>
  </contentBlock>
  <contentBlock page="0" id="i-c5bdf353809596bb">
    <textBlock id="i-b822848572970acc">1992/93:159 till socialutskottet</textBlock>
  </contentBlock>
  <contentBlock page="0" id="i-65bbc998f73973c4">
    <textBlock id="i-e0326881bd357acb">1992/93:162 till försvarsutskottet</textBlock>
  </contentBlock>
  <contentBlock page="0" id="i-b94b56782a0c0def">
    <textBlock id="i-eb64de7e77bb2155">Redogörelse</textBlock>
  </contentBlock>
  <contentBlock page="0" id="i-239d5d7a1dbfaab5">
    <textBlock id="i-cc1e45c17b2d101b">1992/93:RJ1 till utbildningsutskottet</textBlock>
  </contentBlock>
  <contentBlock page="0" id="i-569316582a107052">
    <textBlock id="i-33787dda919ff10d">Ajournering</textBlock>
  </contentBlock>
  <contentBlock page="0" id="i-ab012cec12175855">
    <textBlock id="i-3b89d3ed327d1f2c">Kammaren beslöt kl. 10.17 på förslag av tredje vice talmannen att ajournera förhandlingarna till kl.</textBlock>
    <textBlock id="i-7b8f218e70763571">13.00, då de till dagens bordläggning aviserade ärendena väntades föreligga.</textBlock>
  </contentBlock>
  <contentBlock page="0" id="i-c0008bf8d0d93b0f">
    <textBlock id="i-1c175afc234dac12">Återupptagna förhandlingar</textBlock>
  </contentBlock>
  <contentBlock page="0" id="i-d7f50327ee0e95a1">
    <textBlock id="i-0152438c866b0412">Förhandlingarna återupptogs kl. 13.00.</textBlock>
  </contentBlock>
  <contentBlock page="0" id="i-bb1ea5c8091fc65c">
    <textBlock id="i-01d20df6290c7ed8">4 §  Bordläggning</textBlock>
  </contentBlock>
  <contentBlock page="0" id="i-e4400d7c3dec71c8">
    <textBlock id="i-ac4829ca09fae9b1">Anmäldes och bordlades</textBlock>
  </contentBlock>
  <contentBlock page="0" id="i-48208ef5dfa01a9f">
    <textBlock id="i-5a12b219aea4ad42">Proposition</textBlock>
  </contentBlock>
  <contentBlock page="0" id="i-0e4de8123489edcd">
    <textBlock id="i-e9c618ae677796d3">1992/93:169 Högre utbildning för ökad kompetens</textBlock>
  </contentBlock>
  <contentBlock page="0" id="i-3b46e92066068fbd">
    <textBlock id="i-987fdc8c9f62124f">Förslag</textBlock>
  </contentBlock>
  <contentBlock page="0" id="i-e99045850056ffeb">
    <textBlock id="i-d7915f8129139f2b">1992/93RFK3 Riksdagens Förvaltningskontors förslag till kompletterande anslag till statsbudgeten för budgetåret 1993/94</textBlock>
  </contentBlock>
  <contentBlock page="0" id="i-0b4e6127f2f75347">
    <textBlock id="i-f6c1a993b138d6dd">Konstitutionsutskottets betänkande</textBlock>
  </contentBlock>
  <contentBlock page="0" id="i-96156dd8db792d9d">
    <textBlock id="i-8b288e58f163b2bc">1992/93:KU15 Privat lokalradio m.m.</textBlock>
  </contentBlock>
  <contentBlock page="0" id="i-6dfed9f059662ea3">
    <textBlock id="i-4a97eb1d3aec5004">Lagutskottets betänkanden</textBlock>
  </contentBlock>
  <contentBlock page="0" id="i-cdc0ad7338148708">
    <textBlock id="i-b6bffdb257def90f">1992/93:LU23 Enskild egendom genom förmånstagarförordnande</textBlock>
  </contentBlock>
  <contentBlock page="0" id="i-2bab4c9879c15898">
    <textBlock id="i-8100241736f0ee2d">1992/93:LU26 Internationella oljeskadefonden</textBlock>
  </contentBlock>
  <contentBlock page="0" id="i-e9415126654fe4eb">
    <textBlock id="i-ec3e212c5a634a82">1992/93:LU28 Ändrat bidrag till Stiftelsen för god redovisningssed</textBlock>
  </contentBlock>
  <contentBlock page="0" id="i-7d392d1337801263">
    <textBlock id="i-d41921a79d7db2e4">Socialförsäkringsutskottets betänkanden</textBlock>
  </contentBlock>
  <contentBlock page="0" id="i-64ecad37cfe75f1f">
    <textBlock id="i-5d099e70b23fd0bc">1992/93:SfU10 Administration av socialförsäkringen m.m.</textBlock>
  </contentBlock>
  <contentBlock page="0" id="i-ad574ec20386f1a1">
    <textBlock id="i-e5db09df36191d91">Näringsutskottets betänkande</textBlock>
  </contentBlock>
  <contentBlock page="0" id="i-dea121721699b887">
    <textBlock id="i-8818312cfac905b0">1992/93:NU18 Tilläggsbudget I</textBlock>
    <textBlock id="i-586c2de95951629c">(Utrikesdepartementet)</textBlock>
  </contentBlock>
  <contentBlock page="0" id="i-56f37226bd428a21">
    <textBlock id="i-f9432f6225cd3e68">Arbetsmarknadsutskottets betänkande</textBlock>
  </contentBlock>
  <contentBlock page="0" id="i-53fc8cf3cacd1685">
    <textBlock id="i-46030d73c9064151">1992/93:AU6 Ombildning av AMU-gruppen till aktiebolag</textBlock>
  </contentBlock>
  <contentBlock page="0" id="i-7e0ebfdb83561f0a"/>
  <contentBlock page="0" id="i-a503074f102c4ad8">
    <textBlock id="i-5c3017b90e409d42">5 § Anmälan om interpellationer</textBlock>
  </contentBlock>
  <contentBlock page="0" id="i-ff31641abeafd05b">
    <textBlock id="i-4b78b68e6ec97ed3">Anmäldes att följande interpellationer framställts</textBlock>
  </contentBlock>
  <contentBlock page="0" id="i-6fafc546a4ca7e35">
    <textBlock id="i-8836a21bcbf57303">den 18 februari</textBlock>
  </contentBlock>
  <contentBlock page="0" id="i-cd9e1fcc0f172c2e">
    <textBlock id="i-52dea76b6c1ebfae">1992/93:84 av Per-Richard Molén (m) till miljöministern om visst uttalande av miljöminister</textBlock>
    <textBlock id="i-1562686f9df7fe6e">Olof Johansson i dansk TV:</textBlock>
  </contentBlock>
  <contentBlock page="0" id="i-1aeaac6d0d8d4501">
    <textBlock id="i-641e512c27e55bee">I en intervju i Danmarks TV tisdagen 16 februari</textBlock>
    <textBlock id="i-4f7c7b152da522b9">1993 frågade reportern Olof Johansson vad den nya inrikesministern i Danmark skulle göra för att Olof</textBlock>
    <textBlock id="i-c90340781b9bae27">Johansson skulle få stöd för sin politik att stänga</textBlock>
    <textBlock id="i-fcd775c95587cdf3">Barsebäck.</textBlock>
  </contentBlock>
  <contentBlock page="0" id="i-2c451797f933bbae">
    <textBlock id="i-e0d3ce90f7aa6c33">Olof Johansson svarade: ''Jag gav ett tips när vi var nere på Nordiska Ministerrådet tidigare i vinter.</textBlock>
    <textBlock id="i-a645fb143fcddb04">Det är att göra samma sak på det här området som beträffande den tilltänkta Öresundsförbindelsen.''</textBlock>
  </contentBlock>
  <contentBlock page="0" id="i-2dcb664153007528">
    <textBlock id="i-63e2a1f94ede4dd4">Reportern: ''Ska vi säga nej till</textBlock>
    <textBlock id="i-7d4b27d1b45dcd37">Öresundsförbindelsen tills vi har fått Barsebäck stängd?''</textBlock>
  </contentBlock>
  <contentBlock page="0" id="i-6f89f9e3d76ef928">
    <textBlock id="i-1999df0de2c84e45">Olof Johansson: ''Ja, jag skulle inte ogilla den kopplingen. Det finns ju alla möjligheter att sätta politisk press på ett land om man vill ha en sådan utveckling.''</textBlock>
  </contentBlock>
  <contentBlock page="0" id="i-872686694b40f2e0">
    <textBlock id="i-c81c06ee6877d274">Med anledning av ovanstående intervju vill jag ställa följande fråga till statsrådet Olof Johansson:</textBlock>
  </contentBlock>
  <contentBlock page="0" id="i-d41dc7deae3627ab">
    <textBlock id="i-27d531c7c7a5bde4">Är det riktigt som uppgivits i en utskrift från intervjun i dansk TV den 16 februari 1993 att statsrådet uppmanat ett annat lands regering att utöva utpressning på Sverige i en fråga som för det egna landet är mycket infekterad?</textBlock>
  </contentBlock>
  <contentBlock page="0" id="i-a23dde69b2f9f2ca">
    <textBlock id="i-e2e65763e1a82116">1992/93:85 av Lena Klevenås (s) till finansministern om den ekonomiska tillväxten som målsättning:</textBlock>
  </contentBlock>
  <contentBlock page="0" id="i-ff272ab3b1479a07">
    <textBlock id="i-8782949fb8d9de1c">Den ekonomiska tillväxten är ett flitigt använt begrepp, men dess innebörd är mycket oklar.</textBlock>
  </contentBlock>
  <contentBlock page="0" id="i-11c14d595cca16b4">
    <textBlock id="i-220a87547dd6da3c">Förenta Nationernas (FN:s) konferens om Miljö och utveckling konstaterade att det behövs en förändring av I-världens konsumtionsmönster och en höjning av levnadsstandarden i U-världen om miljön på jorden skall kunna räddas.</textBlock>
  </contentBlock>
  <contentBlock page="0" id="i-b994ca8dcf155365">
    <textBlock id="i-27148395b20822f7">Forskarna är nu ganska eniga om att 500 miljoner människor som lever på vår materiella nivå är vad jorden tål. Nu lever 1,2 miljarder människor så och de övriga 4,5 miljarderna strävar åt vårt håll. En miljard lever under den absoluta fattigdomsgränsen i otrolig svält och med svåra umbäranden.</textBlock>
  </contentBlock>
  <contentBlock page="0" id="i-b10aa0d7a8c719d7">
    <textBlock id="i-1dac8295ef826400">Mot bakgrund av ovanstående vill jag fråga finansminister Anne Wibble följande:</textBlock>
  </contentBlock>
  <contentBlock page="0" id="i-1789cca1d897b1bf">
    <textBlock id="i-5a62b7d8a3635f10">Är det finansministerns uppfattning att det är möjligt för Sverige att för all framtid ha ökad ekonomisk tillväxt som grund för den ekonomiska politiken i Sverige?</textBlock>
  </contentBlock>
  <contentBlock page="0" id="i-d8f1152c095a5da7">
    <textBlock id="i-79fe99eb6cc078ec">Vilka slutsatser drar finansministern av att det behövs en förändring av I-världens konsumtionsmönster och en höjning av levnadsstandarden i U-världen om miljön på jorden skall kunna räddas?</textBlock>
  </contentBlock>
  <contentBlock page="0" id="i-8f8c23ab8ebb0ad8">
    <textBlock id="i-24c6c4d226370b70">Tror finansministern att klyftorna på jorden kan minskas om vi håller fast vid målet om en ökad tillväxt i Sverige?</textBlock>
  </contentBlock>
  <contentBlock page="0" id="i-553e989b847dd604">
    <textBlock id="i-d092b3a9379494dd">1992/93:86 av Johnny Ahlqvist (s) till arbetsmarknadsministern om arbetsrätt:</textBlock>
  </contentBlock>
  <contentBlock page="0" id="i-43af69e7067f1b84">
    <textBlock id="i-150530296010bb21">Det pågår nu en utredning om arbetsrätten. Syftet med denna interpellation är inte att diskutera vad som behandlas i utredningen. Arbetsrätt är juridik och förhandlingar mellan parterna. Vi folkvalda däremot skall återspegla och forma samhällets rättssyn som skall ligga till grund för arbetsrätten.</textBlock>
    <textBlock id="i-4e22b60a981b829b">Frågeställningen är därför vilken rättssyn som arbetsmarknadsministern har. Är de anställda för trygga i sitt arbete, har de för mycket att säga till om i sin dagliga verksamhet?</textBlock>
  </contentBlock>
  <contentBlock page="0" id="i-2e89d38101c70dd8">
    <textBlock id="i-69886cef74da85d9">Enligt min syn är arbetet en central del i människors liv.</textBlock>
  </contentBlock>
  <contentBlock page="0" id="i-cb2c0885bfb217c0">
    <textBlock id="i-22003961a835153a">--  När man går till arbetet vill man känna sig rättvist behandlad och utvärderad av arbetsgivaren, av kunderna eller patienter. Grunderna för lönesättningen skall vara påverkbar och begriplig.</textBlock>
  </contentBlock>
  <contentBlock page="0" id="i-f8ac2dc7d910393e">
    <textBlock id="i-b710adf15b495383">--  Att bli uppsagd är en av de viktigaste händelserna i den enskildes liv. Det är också ett av de viktigaste besluten en arbetsgivare fattar.</textBlock>
    <textBlock id="i-1406d94bdf763920">Arbetsrätten är till för att skydda den enskilde och förhindra godtycke och påverka arbetsgivaren att noga överväga sitt beslut. Det är därför uppsägning måste ha en saklig grund.</textBlock>
  </contentBlock>
  <contentBlock page="0" id="i-e951ded06f941133">
    <textBlock id="i-fc24e89146ea4d2f">Det är viktigt med balans mellan parternas styrka på arbetsplatsen och på nationell nivå. När nu den ökade arbetslösheten stärkt arbetsgivarna är risken uppenbar att arbetsgivarna blivit för starka mot löntagarna.</textBlock>
  </contentBlock>
  <contentBlock page="0" id="i-19cafbd8f1c35830">
    <textBlock id="i-343e8dd6c772f188">Nu behövs verkligen en arbetsrätt som ger löntagarna ett starkt skydd. Det gäller inte minst kvinnorna i arbetslivet.</textBlock>
  </contentBlock>
  <contentBlock page="0" id="i-578141e7485680f6">
    <textBlock id="i-13920571d9b9d59d">Vi behöver en arbetsrätt som utgår ifrån behovet av både rättvisa och rationalitet i produktionen. Vi hävdar inte att allt som sker på arbetsmarknaden är uttryck för att arbetsgivarna beter sig fel. Den som inte sköter sitt arbete skall självfallet kunna få sparken. Det är särskilt upprörande när anställda i vård och omsorgsarbete missköter sig så att svagare skadas.</textBlock>
  </contentBlock>
  <contentBlock page="0" id="i-39874a1250fa9535">
    <textBlock id="i-75d7396b240dc41f">Vår ståndpunkt är tydlig. I arbetet har man både plikter och rättigheter. Vi försvarar inte dem som är lata eller inte vill sköta sitt arbete efter bästa förmåga. Det skall vara ordning och reda i arbetslivet.</textBlock>
  </contentBlock>
  <contentBlock page="0" id="i-59f858705180f1a7">
    <textBlock id="i-cff7a251348e2d03">Det grundläggande problemet i regeringens syn på arbetsrätten är att själva förutsättningen är fel. Den utgår ifrån att de anställda och deras organisationer är för starka jämfört med arbetsgivarna.</textBlock>
  </contentBlock>
  <contentBlock page="0" id="i-d4e09643a7bc19fe">
    <textBlock id="i-5edbcb5c9e5745df">Det leder inte till bättre vård och omsorg när löntagaren får en svagare arbetsrättslig ställning.</textBlock>
    <textBlock id="i-a3d55b4c4c55ea5b">Tvärtom är det entydigt så att all verksamhet som rör kvalitet, såväl offentlig som privat, förutsätter mer motiverade löntagare, inte mer otrygghet i arbetet. Kraven på en svagare ställning för löntagarna -- en återgång till bruket -- är inte i takt med tiden och produktionens krav.</textBlock>
  </contentBlock>
  <contentBlock page="0" id="i-f7260da888f425da">
    <textBlock id="i-1445c4314e09cd97">Svensk arbetsrätt är väsentligt mindre stel än den i andra länder där det är mer av lagreglering och mindre inslag av förhandlingar mellan parter.</textBlock>
  </contentBlock>
  <contentBlock page="0" id="i-92455ae3f84f4565">
    <textBlock id="i-069a30eb7a0610fd">Ett mått på detta är att rörligheten på arbetsmarknaden enligt all forskning är högre i</textBlock>
    <textBlock id="i-f657da74b5aa60de">Sverige än i andra europeiska länder. Det är förenat med lägre kostnader att avskeda och säga upp anställda i Sverige än i flera EG-länder.</textBlock>
  </contentBlock>
  <contentBlock page="0" id="i-082be5ad123fd14d">
    <textBlock id="i-56c7bd7191e681e3">Ett skäl till större flexibilitet än i andra länder i</textBlock>
    <textBlock id="i-63002d6285f1150d">Europa är att löntagarna kan acceptera mer av omvandling och rörlighet när det finns en rättvis rättslig procedur i arbetslivet.</textBlock>
  </contentBlock>
  <contentBlock page="0" id="i-345d9a160bba00ff">
    <textBlock id="i-219b40439594cff6">Aktuell sammanställning av forskning om effekterna av anställningskydd har något viktigt att säga. Sverige har inte ett särskilt starkt anställningsskydd, utan det ligger i mitten bland ett tiotal jämförda länder.</textBlock>
  </contentBlock>
  <contentBlock page="0" id="i-b4ae6f5de2441693">
    <textBlock id="i-6ee835c158073420">Det är inte heller så att starkt anställningsskydd leder till högre arbetslöshet. Tvärtom finns det stora risker och ökade möljligheter för arbetsgivarna att sortera ut arbetskraft och sätta en stämpel på dem som gör det väsentligt svårare för dem att få anställning hos nästa arbetsgivare. En tolkning är att långtidsarbetslösheten skulle komma att öka.</textBlock>
  </contentBlock>
  <contentBlock page="0" id="i-c3bb027c943abcb9">
    <textBlock id="i-c753f26fff9d4261">Svagare anställningsskydd ger inte högre sysselsättning vilket arbetsmarknadsministerns direktiv utgår ifrån, utan risken är i stället den motsatta.</textBlock>
  </contentBlock>
  <contentBlock page="0" id="i-3f4087d8574ba699">
    <textBlock id="i-fd05f237753e9aaa">Jag menar att följande fyra punkter borde vara vägledning i en arbetsrätt som skall syfta till att skapa både rättvisa och en rationell produktion.</textBlock>
  </contentBlock>
  <contentBlock page="0" id="i-2c3cde5349caeaa0">
    <textBlock id="i-f1b7902c87d7f373">Arbetsrätten skall syfta till att</textBlock>
  </contentBlock>
  <contentBlock page="0" id="i-4b05c65e57220d72">
    <textBlock id="i-1f39e9cc207d4783">--  Arbetsrätten skall syfta till att hävda den enskilde individens ställning, hennes rättigheter och skyldigheter på arbetsplatsen. Löntagarens integritet och trygghet skall värnas.</textBlock>
  </contentBlock>
  <contentBlock page="0" id="i-5655a30cb8b1887d">
    <textBlock id="i-9b4bacb17948a799">--  Arbetsrätten skall värna individens rätt att kunna företrädas av sina organisationer.</textBlock>
  </contentBlock>
  <contentBlock page="0" id="i-ee3f1edac2f5baa9">
    <textBlock id="i-6b1a39e93430f6b9">--  Arbetsrätten skall bidra till balans mellan parterna. I förhandlingen skall det inte vara konfliktstyrkan, dvs. stridsmedlen och motpartens sårbarhet, som avgör förhandlingens utgång.</textBlock>
  </contentBlock>
  <contentBlock page="0" id="i-eec7a4aed996c4fe">
    <textBlock id="i-1db5b782d04650f0">--  Arbetsrätten skall skapa arbetsfred och stabilitet i produktionen så att verksamheten kan bedrivas rationellt. Den skall underlätta en snabb teknisk och strukturell omvandling av arbetslivet och medge internationalisering av produktionen.</textBlock>
  </contentBlock>
  <contentBlock page="0" id="i-89d630d3d9746c80">
    <textBlock id="i-49336a3e6ae22f12">Mot denna bakgrund vill jag fråga arbetsmarknadsministern:</textBlock>
  </contentBlock>
  <contentBlock page="0" id="i-5bac6da34d14f34b">
    <textBlock id="i-daf5a043b5852250">1. Anser arbetsmarknadsministern att det huvudsakligen skall vara principen om turordning som skall gälla vid uppsägning och att turordningsrätten skall gälla driftsenheten?</textBlock>
  </contentBlock>
  <contentBlock page="0" id="i-c62f2a2908851bfc">
    <textBlock id="i-8116d867c486d143">Skall grunderna för att säga upp en person vara svagare när det är arbetsbrist?</textBlock>
  </contentBlock>
  <contentBlock page="0" id="i-f60b2e097ccf3583">
    <textBlock id="i-8dd00c2eb396b144">Skall det bli lättare att avskeda en person som arbetsgivaren av någon orsak finner misshaglig?</textBlock>
  </contentBlock>
  <contentBlock page="0" id="i-48956d05c8ecc17c">
    <textBlock id="i-cc12b0ed7ee2a7ac">2. Anser arbetsmarknadsministern att lag kompletterad med kollektivavtal mellan parterna skall utgöra grunden för reglering av förhållandena på arbetsmarknaden?</textBlock>
  </contentBlock>
  <contentBlock page="0" id="i-0abafebf050f8496">
    <textBlock id="i-8d8ab963bd58a0c0">3. Håller arbetsmarknadsministern fast vid att förändringar av arbetsrätten skall syfta till att stärka den enskilde individens ställning?</textBlock>
  </contentBlock>
  <contentBlock page="0" id="i-6b51bac8e092c40b">
    <textBlock id="i-082d236310796478">Anser arbetsmarknadsministern t.ex. att kvinnor skall ha rätt att påverka när under dagen de skall ha rätt att ta ut sin föräldraledighet?</textBlock>
  </contentBlock>
  <contentBlock page="0" id="i-d0d3388d25bceef1">
    <textBlock id="i-1035fefda4d33377">Vi socialdemokrater vill ändra § 8 i föräldraledighetslagen så att föräldrar själva får bestämma ledighetens förläggning så att det bäst passar barnen och familjen.</textBlock>
  </contentBlock>
  <contentBlock page="0" id="i-3a26e686416fe5f9">
    <textBlock id="i-94e545d9491e1d83">4. Anser arbetsmarknadsministern att det är viktigt med konkurrensneutralitet mellan olika arbetsgivare, något som är grunden för de fria marknaderna inom EG?</textBlock>
  </contentBlock>
  <contentBlock page="0" id="i-0fd8adabd56afcf2">
    <textBlock id="i-8056fb2bf0e68459">Är arbetsmarknadsministern beredd att medverka till konkurrensneutralitet mellan svenska och utländska företag genom att fackliga organisationer har möjlighet att kräva att svenska kollektivavtal skall gälla från första dagen vid arbete som utförs i</textBlock>
    <textBlock id="i-bbba07e590ff5732">Sverige?</textBlock>
  </contentBlock>
  <contentBlock page="0" id="i-e63a2259e9702c73">
    <textBlock id="i-bd3c0dcdfe94be56">I t.ex. EG-landet Danmark har parterna enats om att danska avtal skall gälla vid arbete i Danmark.</textBlock>
  </contentBlock>
  <contentBlock page="0" id="i-21982e743d320439">
    <textBlock id="i-93169c8f40a04386">den 19 februari</textBlock>
  </contentBlock>
  <contentBlock page="0" id="i-4c572ff8e413d239">
    <textBlock id="i-7df5a1cdf4bd7ee1">1992/93:87 av Viola Furubjelke (s) till utrikesministern om Sveriges stöd till fredsprocessen i El Salvador:</textBlock>
  </contentBlock>
  <contentBlock page="0" id="i-f903623c87175e14">
    <textBlock id="i-4bc43eee85d12ccd">När fredsavtalet för El Salvador undertecknades den 16 januari 1992 kunde de 5 miljoner människorna i El Salvador äntligen börja hoppas på ett liv i fred, på att demokrati och mänskliga rättigheter skulle råda där tidigare militär terror och rättslöshet rådde, på en rättvisare fördelning av jord och mark för hungrande och jordlösa bondefamiljer. Fredsavtalet innebar ett glädjande slut på rädslan och skräcken men var samtidigt startskottet för ett svårt och mödosamt arbete för att uppfylla de villkor i fredsavtalet som i sig utgör den enda garanten för en varaktig fred.</textBlock>
    <textBlock id="i-1bb9bd538421bece">Fredsprocessen har trots att regeringen Cristiani inte uppfyllt alla sina åtaganden i enlighet med avtalet ändå fortsatt. FMLN har demobiliserat utan att överenskomna motprestationer från regeringssidan genomförts, något som också föranlett ett engagemang från FN:s generalsekreterare.</textBlock>
  </contentBlock>
  <contentBlock page="0" id="i-6a46583225c72587">
    <textBlock id="i-25be42204df741c0">Den fortsatta fredsprocessen i El Salvador är i många avseenden beroende av politiskt, moraliskt och ekonomiskt stöd utifrån. Det är också viktigt att detta stöd kommer från länder som inte för egen del har intressen i utvecklingen.</textBlock>
  </contentBlock>
  <contentBlock page="0" id="i-1e4411a1fd6ad9a1">
    <textBlock id="i-201a2ac84b8d5769">Förväntningarna på stöd från Sverige och övriga nordiska länder är stora. El Salvador bör få veta i vilken utsträckning man kan räkna med svenskt stöd. Det är därför angeläget att regeringen definierar vilken roll Sverige skall spela i arbetet med att säkra stabil fred och demokratisk utveckling i El Salvador.</textBlock>
  </contentBlock>
  <contentBlock page="0" id="i-34180912b2e61e75">
    <textBlock id="i-7d50139171673bdb">Med hänvisning till ovanstående vill jag ställa följande frågor till utrikesminister Margaretha af</textBlock>
    <textBlock id="i-8c9b39d8e7f6663b">Ugglas:</textBlock>
  </contentBlock>
  <contentBlock page="0" id="i-4edcc3fb49d9be62">
    <textBlock id="i-91159cddccc78242">1. På vilket sätt kommer Sverige att bidra till den fortsatta fredsprocessen i El Salvador?</textBlock>
  </contentBlock>
  <contentBlock page="0" id="i-b3c362811a296941">
    <textBlock id="i-4375d24523d4d4c5">2. Kommer regeringen att erbjuda El Salvador hjälp med att utbilda och organisera den civila polisen (PNC)?</textBlock>
  </contentBlock>
  <contentBlock page="0" id="i-ef27308be396f2f2">
    <textBlock id="i-65a8c64dd3b131d1">3. Kommer regeringen att engagera sig för institutionellt skydd för mänskliga rättigheter och den s.k. Sanningskommissionens arbete?</textBlock>
  </contentBlock>
  <contentBlock page="0" id="i-070c7b57bab2f3f5">
    <textBlock id="i-709aab7ef4a63c43">4. Inom vilka områden kommer regeringen att initiera utvecklingssamarbete med El Salvador?</textBlock>
  </contentBlock>
  <contentBlock page="0" id="i-937e29bb07ed7fc0">
    <textBlock id="i-86bebcfad61cb813">5. Kommer regeringen att bidra ekonomiskt till att jordfrågan, som är en vital del av fredsöverenskommelsen, kan lösas?</textBlock>
  </contentBlock>
  <contentBlock page="0" id="i-8fd632d6afccdde4">
    <textBlock id="i-8fea2d712b6a0a35">6. Kommer regeringen att erbjuda en långvarig observatörsnärvaro så att också förberedelserna för valen 1994 kan täckas in?</textBlock>
  </contentBlock>
  <contentBlock page="0" id="i-bfb92c1fa242a5aa">
    <textBlock id="i-d51a078c405afe78">7. Kommer Sverige att erbjuda teknisk och materiell hjälp före, under och efter valen 1994?</textBlock>
  </contentBlock>
  <contentBlock page="0" id="i-21e7e1a79d4c0498"/>
  <contentBlock page="0" id="i-0683627a2b82cc64">
    <textBlock id="i-eccf0e0921878437">6 § Anmälan om frågor</textBlock>
  </contentBlock>
  <contentBlock page="0" id="i-a62aea02af7dbae5">
    <textBlock id="i-ded90bc72649fb90">Anmäldes att följande frågor framställts</textBlock>
  </contentBlock>
  <contentBlock page="0" id="i-63c883ae24680597">
    <textBlock id="i-85a363ac8f060538">den 18 februari</textBlock>
  </contentBlock>
  <contentBlock page="0" id="i-45a7a808910bef42">
    <textBlock id="i-5be23cc6346484fd">1992/93:394 av Nils-Olof Gustafsson (s) till statsrådet Bo Könberg om utredning om sjuk- och arbetsskadeförsäkringarna:</textBlock>
  </contentBlock>
  <contentBlock page="0" id="i-187d5e67aaa01735">
    <textBlock id="i-81091e79ca08b905">I den s.k. krisuppgörelsen i höstas kom regeringen och Socialdemokraterna överens om att utreda förutsättningarna för en ny ordning för sjuk- och arbetsskadeförsäkringarna. Det talades då om att regeringen skulle ha direktiven för beredningsarbetet klara den 1 november 1992.</textBlock>
    <textBlock id="i-6116d7d5f94e2e62">Fortfarande finns det inga sådana redovisade.</textBlock>
  </contentBlock>
  <contentBlock page="0" id="i-8a3313ac6f2ba083">
    <textBlock id="i-9bcac9d82eee966a">Med anledning av ovanstående vill jag därför fråga bitr. socialminister Bo Könberg följande:</textBlock>
  </contentBlock>
  <contentBlock page="0" id="i-feefe8b638f07d5c">
    <textBlock id="i-253b87de97e211fe">Vad är anledningen till detta dröjsmål?</textBlock>
  </contentBlock>
  <contentBlock page="0" id="i-c622344504fa2aba">
    <textBlock id="i-f672fb6ae783f26c">1992/93:395 av Carl Fredrik Graf (m) till civilministern om antalet ledamöter i landstingsfullmäktige:</textBlock>
  </contentBlock>
  <contentBlock page="0" id="i-218c035ac4d45ec1">
    <textBlock id="i-f6024df1bff56960">Enligt KL 5 kap 1 § skall antalet ledamöter i landstingsfullmäktige uppgå till minst 71 om antalet röstberättigade uppgår till över 200 000 personer.</textBlock>
  </contentBlock>
  <contentBlock page="0" id="i-57ced73afc91ddeb">
    <textBlock id="i-383cb3b61bb3c527">Halland är ett av de län i landet där folkmängden ökar snabbast. Det innebär att antalet röstberättigade numera överskridit 200 000 till antalet, vilket i sin tur för med sig att antalet ledamöter i landstingsfullmäktige skall öka från 57</textBlock>
    <textBlock id="i-ea2c5fbb3668186b">till 71.</textBlock>
  </contentBlock>
  <contentBlock page="0" id="i-890bee8d53c89dc0">
    <textBlock id="i-39b97e1a5b3127ad">Om man vill ändra på detta krävs en lagändring.</textBlock>
    <textBlock id="i-fa9712a958148ca2">När det gäller kommunallagarna har utvecklingen gått i en riktning som innebär att kommuner och landstingskommuner själva får bestämma om sina angelägenheter i högre grad än vad som tidigare varit fallet.</textBlock>
  </contentBlock>
  <contentBlock page="0" id="i-2f87680fef678cbb">
    <textBlock id="i-249604bd8ac35231">Vilka åtgärder är statsrådet berett att vidtaga för att öka den kommunala självbestämmanderätten, även vad avser möjligheten att besluta om antalet ledamöter i en kommuns högsta beslutande organ?</textBlock>
  </contentBlock>
  <contentBlock page="0" id="i-b616980b051a5678">
    <textBlock id="i-cc8171e7cd9f8a2a">1992/93:396 av Alf Eriksson (s) till utrikesministern om de svenska offren för färjeolyckan i Östersjön:</textBlock>
  </contentBlock>
  <contentBlock page="0" id="i-ef3f60b6c796f8f1">
    <textBlock id="i-27cacfa6b06e9fe1">Natten till den 14 januari i år förliste den polska färjan ''Jan Heweliusz'' i en orkan. Färjan var på väg från Swinoujscie till Ystad och hade sju svenskar ombord av de 54 personer som omkom.</textBlock>
    <textBlock id="i-8c7e80f4b1ae5e9a">Fem av svenskarna saknas fortfarande en månad efter olyckan. De anhöriga till de omkomna svenskarna är mycket oroliga för att de fem kvarvarande i färjan inte skall bli bärgade och hemsända till Sverige.</textBlock>
  </contentBlock>
  <contentBlock page="0" id="i-895379f61b236669">
    <textBlock id="i-36446e4a3b713a8d">Enligt uppgifter i pressen och information från de anhöriga har det varit svårt att få gehör hos de polska myndigheterna för att få en bärgning till stånd. De svenska myndigheterna får inte ens ta del av alla uppgifter om olyckan och inte heller deltaga i utredningen.</textBlock>
  </contentBlock>
  <contentBlock page="0" id="i-b6eaaedea2b517da">
    <textBlock id="i-c0b78f83565761a3">Min fråga till utrikesministern blir följande:</textBlock>
  </contentBlock>
  <contentBlock page="0" id="i-9580e706f33487c4">
    <textBlock id="i-d51a80046bab861e">Vilka åtgärder tänker utrikesministern vidta för att de kvarvarande svenskarna i färjan ''Jan</textBlock>
    <textBlock id="i-27677eb88e1ae9a9">Heweliusz'' skall bli bärgade och transporterade hem till sina anhöriga?</textBlock>
  </contentBlock>
  <contentBlock page="0" id="i-894be4dda6ed1589">
    <textBlock id="i-25b8a29f3415715b">1992/93:397 av Bertil Danielsson (m) till statsrådet</textBlock>
    <textBlock id="i-e59c317427c9c742">Bo Lundgren om beskattningen av lant- och skogsbrukens insatskapital:</textBlock>
  </contentBlock>
  <contentBlock page="0" id="i-0d159c146645f484">
    <textBlock id="i-0dce12e7cade6bb0">Skatten på avkastningen av kapital insatt på bank är 30 %. Däremot är skatten för en lantbrukare på hans insatskapital i en ekonomisk förening högre eftersom han också måste betala egenavgifter på denna avkastning. Beskattningen på kapital är alltså olika beroende på var kapitalet är placerat.</textBlock>
    <textBlock id="i-c1512ff9235718d6">Principen om likformiga beskattningsregler gäller uppenbarligen inte i detta fall.</textBlock>
  </contentBlock>
  <contentBlock page="0" id="i-6b3b4c0a71c2d209">
    <textBlock id="i-1809aa3ef659a467">Är statsrådet berett föreslå sådana förändringar i skattesystemet att lantbrukare och skogsbrukare inte skall behöva betala högre skatt på sitt insatskapital än vad som gäller vid annan kapitalbeskatning?</textBlock>
  </contentBlock>
  <contentBlock page="0" id="i-5e77a3029e0dbbad">
    <textBlock id="i-3a61a86b609bf3f7">1992/93:398 av Ingrid Andersson (s) till statsrådet</textBlock>
    <textBlock id="i-a74a7b54c12831b8">Bo Könberg om Socialstyrelsens tillsynsverksamhet:</textBlock>
  </contentBlock>
  <contentBlock page="0" id="i-43ea16b0cb013822">
    <textBlock id="i-a9bd7d8bc7e7e107">Enligt uppgift i tidningen Landstingsvärlden 2/93 så har antalet anmälningar enligt lex Maria ökat efter</textBlock>
    <textBlock id="i-e11c521fb95a9f12">Ädel-reformen till Socialstyrelsens tillsynsenhet i</textBlock>
    <textBlock id="i-959719525091687b">Umeå.</textBlock>
  </contentBlock>
  <contentBlock page="0" id="i-c5d079c73cf49b4b">
    <textBlock id="i-1ad52afa52915c98">Det handlar om att medicin har doserats fel eller getts till fel patient. I vissa fall har felbehandlingen lett till att patienten fått läggas in för vård. Sådana misstag leder i allmänhet till påföljd när de behandlas i Hälso- och sjukvårdens ansvarsnämnd.</textBlock>
  </contentBlock>
  <contentBlock page="0" id="i-e17ea1f5e8d3c896">
    <textBlock id="i-1a821dc7824b1000">Det anmärkningsvärda är att inget fall har förts vidare för bedömning i HSAN från Socialstyrelsens tillsynsenhet i Umeå. Om anmälningarna i stället gjorts direkt av patienten hade fallet kommit till</textBlock>
    <textBlock id="i-2b9b971c2ac5f769">HSAN för utredning och bedömning och sannolikt påföljd för den som gjort misstaget.</textBlock>
  </contentBlock>
  <contentBlock page="0" id="i-a8c6d1bcae420022">
    <textBlock id="i-e67262111163591e">Denna praxis som nu syns ha utvecklats leder till att fel som begåtts och som normalt skulle leda till påföljd inte kommer upp till prövning. Fel bedöms olika beroende på vem som är anmälare. Detta är inte acceptabelt.</textBlock>
  </contentBlock>
  <contentBlock page="0" id="i-c99e8b97d9deba26">
    <textBlock id="i-330da75d1ef4fb3a">Min fråga är:</textBlock>
  </contentBlock>
  <contentBlock page="0" id="i-fbea4254f538aaa2">
    <textBlock id="i-74b6a6cfe2724736">Vilka åtgärder kommer sjukvårdsministern att vidta för att likhet inför lagen skall råda när det gäller Socialstyrelsens tillsynsverksamhet?</textBlock>
  </contentBlock>
  <contentBlock page="0" id="i-b0705fcf7c8825ac">
    <textBlock id="i-6d5591773381613a">1992/93:399 av Ivar Franzén (c) till utrikesministern om färjeolyckan i Östersjön:</textBlock>
  </contentBlock>
  <contentBlock page="0" id="i-175d2fee786aa327">
    <textBlock id="i-48474689f7f9750d">I samband med att en polsk färja förliste för en tid sedan omkom fem svenskar. Ingen av dessa har ännu återfunnits. Någon fullständig undersökning av färjan har inte gjorts. Det talas om att färjan skall bärgas först i maj månad. Att de omkomna inte återfunnits innebär en dubbel sorg för de anhöriga.</textBlock>
  </contentBlock>
  <contentBlock page="0" id="i-43f0abebc20bf8d3">
    <textBlock id="i-6320bb99fb6dee5b">Min fråga:</textBlock>
  </contentBlock>
  <contentBlock page="0" id="i-ceb5cf93058542b6">
    <textBlock id="i-79b0b37a6a949255">Vad gör den svenska regeringen för att påskynda undersökningen och bärgning av den polska färjan?</textBlock>
  </contentBlock>
  <contentBlock page="0" id="i-febcff097fca6ea9">
    <textBlock id="i-99a867a9e6bac059">1992/93:400 av Berith Eriksson (v) till kulturministern om möjlighet till gymnasiestudier för asylsökande barn:</textBlock>
  </contentBlock>
  <contentBlock page="0" id="i-06e49c43da85ea5b">
    <textBlock id="i-f56aeb0e2fd6ec5a">Jag har nyligen kommit i kontakt med ett ärende hos Invandrarverket som gäller två ensamma, statslösa barn från Bosnien. Efter juni förra året har kontakt med föräldrarna -- modern är serb, fadern kroat -- varit omöjlig. Barnen bor hos släktingar i Sverige och har efter en termin i förberedelseklass uppnått sådana resultat att de kunnat överflyttas till svensk klass. Det äldsta av barnen går i nian och skall börja i gymnasiet i höst.</textBlock>
    <textBlock id="i-3025ed521c2bbe7a">Men för detta krävs att permanent uppehållstillstånd beviljats. Men Invandrarverkets nuvarande policy är att lägga dessa ärenden åt sidan. Härigenom omöjliggörs en fortsättning av studierna på gymnasienivå. I FN:s barnkonvention artikel 28 stadgas bl.a. att konventionsstaterna särskilt skall göra undervisning som följer efter grundutbildningen tillgänglig och åtkomlig för varje barn och göra högre utbildning tillgänglig för alla på grundval av förmåga genom varje lämpligt medel. Min fråga till statsrådet blir därför:</textBlock>
  </contentBlock>
  <contentBlock page="0" id="i-e126f3482fab7673">
    <textBlock id="i-93570bcfeb6fc0f0">Vilka åtgärder tänker regeringen vidta för att garantera att dessa regler i barnkonventionen uppfylls beträffande barn som sökt skydd i Sverige?</textBlock>
  </contentBlock>
  <contentBlock page="0" id="i-548aaf8b27d22a35">
    <textBlock id="i-94539e54a2ecee32">1992/93:401 av Berith Eriksson (v) till utbildningsministern om samisk referensgrupp i</textBlock>
    <textBlock id="i-aaaea410537ec42a">EG-förhandlingarna:</textBlock>
  </contentBlock>
  <contentBlock page="0" id="i-89149dfe1eb3ddd2">
    <textBlock id="i-d9918d95f8faa676">I Norge och i Sverige har en konsekvensutredning om samerna och EG gjorts (Ds 1992:5).</textBlock>
  </contentBlock>
  <contentBlock page="0" id="i-8ea0dce19772be38">
    <textBlock id="i-7c05521da41e5682">Med anledning av bl.a. denna utredning har den norska regeringen utsett en speciell samisk referensgrupp i samefrågor för att bistå Norges förhandlingsdelegation för EG-medlemskap.</textBlock>
  </contentBlock>
  <contentBlock page="0" id="i-2685f1c2565efec8">
    <textBlock id="i-4653ff73e551dabd">På nordiskt plan har samernas samarbetsorganisation för same- och rennäringsfrågor beslutat att försöka samordna frågeställningarna rörande gemensamma intressen vid förhandlingar om medlemskap i EG/EU.</textBlock>
  </contentBlock>
  <contentBlock page="0" id="i-6662dc1733e0be5c">
    <textBlock id="i-212b460a0ee12946">Jag vill fråga Per Unckel om den svenska regeringen tänker ha någon samisk referensgrupp för att bistå den svenska förhandlingsdelegationen.</textBlock>
  </contentBlock>
  <contentBlock page="0" id="i-7111fe742aa5cef5">
    <textBlock id="i-d0f15644e222c038">1992/93:402 av Olle Schmidt (fp) till miljöministern om miljöprövningen av Öresundsbron:</textBlock>
  </contentBlock>
  <contentBlock page="0" id="i-d2064ae172541253">
    <textBlock id="i-89f84d661f067ccd">Enligt uppgifter i pressen har miljöministern i ett uttalande i dansk TV sagt att den danska regeringen skulle kunna säga nej till byggande av</textBlock>
    <textBlock id="i-089a30a1f93de5cb">Öresundsbron tills Barsebäcksverket är stängt.</textBlock>
  </contentBlock>
  <contentBlock page="0" id="i-0d1982dccfaf8013">
    <textBlock id="i-fdd2063d110f5b2d">Det beslut som riksdagen fattade i juni 1991</textBlock>
    <textBlock id="i-d87ab5c001f3ec7a">innebär att en kombinerad järnvägs- och vägförbindelse skall byggas mellan Köpenhamn och</textBlock>
    <textBlock id="i-d2ec13cc1443b013">Malmö. Beslutet om bron upprepades senare i det danska Folketinget. Planeringsarbetet för byggandet av bron fortgår enligt planerna, och en ytterst omfattande miljökonsekvensbeskrivning för</textBlock>
    <textBlock id="i-e13d829610e71bf5">Öresundsförbindelsen föreligger.</textBlock>
    <textBlock id="i-c170c0c8dfcf0580">Öresundsförbindelsen skall nu prövas enligt gällande lagstiftning från miljösynpunkt, och koncessionsnämnden för miljöskydd har bl.a.</textBlock>
    <textBlock id="i-913e28a3c7ba9f38">genomfört ett offentligt sammanträde i Malmö.</textBlock>
    <textBlock id="i-0db1f786451774e7">Regeringen har det slutliga avgörandet.</textBlock>
  </contentBlock>
  <contentBlock page="0" id="i-747aa8cd3c5e0462">
    <textBlock id="i-f1bfea41e72b2c49">Mot bakgrund av detta vill jag fråga miljöministern om regeringen avser att koppla samman frågan om framtiden för Barsebäcks kärnkraftverk med beslutet om miljöprövningen av Öresundsbron?</textBlock>
  </contentBlock>
  <contentBlock page="0" id="i-3bc71af5e012e6d7">
    <textBlock id="i-c78fa03d85143a14">1992/93:403 av Göte Jonsson (m) till arbetsmarknadsministern om provanställning:</textBlock>
  </contentBlock>
  <contentBlock page="0" id="i-71837d071e6212f3">
    <textBlock id="i-14fc214133315714">I dagens sysselsättningsläge är det angeläget att underlätta nyanställningar. Jag anser att en sådan åtgärd skulle vara att det snarast möjligt fattades beslut om generell provanställning under ett år. I</textBlock>
    <textBlock id="i-a2f9525e00665f44">avvaktan på att proposition på arbetsrättsområdet föreläggs riksdagen utifrån Arbetsrättskommitténs förslag, kunde denna provanställning införas på försök.</textBlock>
  </contentBlock>
  <contentBlock page="0" id="i-e154c49240ed82f3">
    <textBlock id="i-033e2f1c3b54facc">Är statsrådet berett att snarast öppna möjligheter till provanställning under ett år?</textBlock>
  </contentBlock>
  <contentBlock page="0" id="i-5babb3f0c7a6ae83">
    <textBlock id="i-b452c107f70edd4b">1992/93:404 av Inger René (m) till statsrådet Bo</textBlock>
    <textBlock id="i-858168f55eac534f">Lundgren om villkoren för Allemanssparandet:</textBlock>
  </contentBlock>
  <contentBlock page="0" id="i-e42ab09c8ffdaaef">
    <textBlock id="i-4f5bb6637840c25a">Förhållandet för dem som sparar i</textBlock>
    <textBlock id="i-248970ff6ea679e0">Allemanssparandet har successivt försämrats.</textBlock>
    <textBlock id="i-a29334f2708b2b63">Fr.o.m. den 1 januari 1993 är skatteuttaget på räntan lika högt som för annat sparande. Men när det gäller Allemanssparandet finns dessutom en uttagsavgift som alltså missgynnar just dessa sparare.</textBlock>
  </contentBlock>
  <contentBlock page="0" id="i-83f82bce3748ee92">
    <textBlock id="i-f5d8b074c944383b">Vad avser skatteministern göra för att minimera denna orättvisa?</textBlock>
  </contentBlock>
  <contentBlock page="0" id="i-f9f8ac5857ecbfc3">
    <textBlock id="i-575944019520880e">1992/93:405 av Berith Eriksson (v) till jordbruksministern om nödutfodring av renar:</textBlock>
  </contentBlock>
  <contentBlock page="0" id="i-9a6f9abd078026c6">
    <textBlock id="i-7ebcc06678573928">Även denna vinter har väderleksförhållandena, med växelvis tö och kall väderlek, inneburit att en kraftig isskorpa har bildats på renbetesmarkerna.</textBlock>
    <textBlock id="i-ad114504f2a12313">Detta extrema förhållande har gjort det omöjligt för renarna att nå betet. På många håll är därför nödutfordring nödvändigt. Medel för katastrofskadeskyddet kommer från anslaget --</textBlock>
    <textBlock id="i-5391f8694a7553a9">främjande av rennäringen -- ett anslag som även skall täcka en rad andra poster.</textBlock>
  </contentBlock>
  <contentBlock page="0" id="i-318a1fd12509ab64">
    <textBlock id="i-dcb8bddd3f1ea5c8">Nu är pengarna under denna anslagspost slut och jag vill fråga ministern om regeringen kommer att tillföra ytterligare medel för nödutfordringen?</textBlock>
  </contentBlock>
  <contentBlock page="0" id="i-a17352dc3f476a2d">
    <textBlock id="i-2231ed0ae0dc79bf">1992/93:406 av Berith Eriksson (v) till kulturministern om utvisning till tredje land:</textBlock>
  </contentBlock>
  <contentBlock page="0" id="i-c950d49d97539d41">
    <textBlock id="i-9d02f5742269a7c9">En mor och hennes 16-åriga son sitter sedan fyra veckor inlåsta på häktet i Umeå i väntan på att</textBlock>
    <textBlock id="i-148b115761b78cab">Syrien skall bevilja dem inresa. Personerna det gäller är irakiska kurder och har irakiskt medborgarskap. De har varit i Sverige i tre år.</textBlock>
    <textBlock id="i-55a9e5f29b4958af">Kvinnan har vistats i Syrien en tid tillsammans med sin man när mannen genomgick en operation, men mannen är nu död. Sonen har aldrig varit i Syrien.</textBlock>
    <textBlock id="i-ecc997b0a722dcf4">Nu anser våra instanser som har mandat att besluta i flyktingfrågor, att om hon har varit i Syrien då så kan de säkert även få bosätta sig där nu.</textBlock>
  </contentBlock>
  <contentBlock page="0" id="i-ca1ab0ec67eff671">
    <textBlock id="i-9ab6878a8207e3aa">Min fråga till ministern är:</textBlock>
  </contentBlock>
  <contentBlock page="0" id="i-24b2f5438536ae6d">
    <textBlock id="i-3d816f9bdb6aa07d">Om det inte är möjligt att sända tillbaka personer till deras hemland som i detta fall Irak, kan man då konstruera och påtvinga personerna ett annat hemland?</textBlock>
  </contentBlock>
  <contentBlock page="0" id="i-b82e647ff80c715b">
    <textBlock id="i-b6a7646ecbde8e22">1992/93:407 av Carl Olov Persson (kds) till jordbruksministern om offentligt ägande av mark:</textBlock>
  </contentBlock>
  <contentBlock page="0" id="i-5aef7fdd2795a62f">
    <textBlock id="i-7977bad27ada8516">Svenska Kyrkan och Akademin har enligt tidigare policy varit förvärvstillståndspliktiga. Det har dock framkommit att en förändring skett så Svenska</textBlock>
    <textBlock id="i-d5859b6dbb925e3d">Kyrkan och Akademin inte längre behöver förvärvstillstånd för nettoköp av jord och skog. En sådan förändring kan innebära förändringar i fråga om privat kontra offentligt ägande av mark.</textBlock>
  </contentBlock>
  <contentBlock page="0" id="i-f066b5948bf437eb">
    <textBlock id="i-38b59ec99ee3bfa6">Vilka åtgärder tänker jordbruksministern vidta för att förhindra att det offentliga ägandet av mark ökar?</textBlock>
  </contentBlock>
  <contentBlock page="0" id="i-9a00e88091aecca5">
    <textBlock id="i-775e7f2a6c4b4c76">1992/93:408 av Kristina Svensson (s) till statsrådet</textBlock>
    <textBlock id="i-2950ecf2d822c4c9">Alf Svensson om stöd till konferensen om mänskliga rättigheter:</textBlock>
  </contentBlock>
  <contentBlock page="0" id="i-c2bc2aeb6cdc5b6b">
    <textBlock id="i-13ea142b253cc369">Statsrådet Alf Svensson har tagit initiativ till en pågående konferens i Stockholm om mänskliga rättigheter. Bland de inbjudna finns bl.a. Burmas oppositionsledare Aung San Suu Kyi. Trots internationella påtryckningar släpper militärregimen i Burma inte den fängslade Aung</textBlock>
    <textBlock id="i-c6a9abc121385e9d">San Suu Kyi fri. För närvarande protesterar ett antal nobelpristagare bl.a. Desmond Tuto, Oscar</textBlock>
    <textBlock id="i-1bd596e5f44f3b3b">Arias, Dalai Lama, Mickail Gorbachev, Amnesty</textBlock>
    <textBlock id="i-daf96f7cc61f7ca0">International m.fl. mot Rangoonjuntans kränkning av mänskliga rättigheter. Fredspristagarna kräver ekonomiska sanktioner mot Burma om inte Aung</textBlock>
    <textBlock id="i-61a99e920cae1296">San Suu Kyi friges.</textBlock>
  </contentBlock>
  <contentBlock page="0" id="i-d9d6717d39261780">
    <textBlock id="i-56de1bd46889d036">Kommer statsrådet att stödja deras förslag?</textBlock>
  </contentBlock>
  <contentBlock page="0" id="i-350aeb4701079c49">
    <textBlock id="i-d210d7a1fb1aef04">1992/93:409 av Åke Selberg (s) till jordbruksministern om betessituationen för renar:</textBlock>
  </contentBlock>
  <contentBlock page="0" id="i-37a60d3adb1c0200">
    <textBlock id="i-3c92150e8b058aec">Regeringen beslutade vid regeringssammanträdet den 11 februari att avslå en begäran från Svenska</textBlock>
    <textBlock id="i-564aafd5f54bb6ae">Samernas Riksförbund om hjälp till stödutfodring av renar i Västerbotten och Norrbotten.</textBlock>
  </contentBlock>
  <contentBlock page="0" id="i-3c79416f098cd257">
    <textBlock id="i-4f1fa81092cfdecb">Betessituationen för renarna kan närmast betecknas som katastrofal och regeringens beslut får stora ekonomiska konsekvenser.</textBlock>
    <textBlock id="i-ae6474e7c050f1dd">Konsekvenserna blir även att regeringen handlar i strid med djurskyddslagstiftningen. Denna tillåter inte att djur lämnas att svälta ihjäl.</textBlock>
  </contentBlock>
  <contentBlock page="0" id="i-16bb0a4da66c3bc2">
    <textBlock id="i-4e02b422335402fc">Situationen för rennäringen är jämförbar med den torka som drabbade jordbruket i södra Sverige under sommaren 1992. Vid det tillfället anslogs medel till katastrofstöd.</textBlock>
  </contentBlock>
  <contentBlock page="0" id="i-99c98f70e0341e27">
    <textBlock id="i-49c6e5c6c649b46a">Jag vill därför fråga jordbruksministern följande:</textBlock>
  </contentBlock>
  <contentBlock page="0" id="i-bcaac3ca0feea938">
    <textBlock id="i-6558155c8c6fdbe6">Vilka åtgärder avser jordbruksministern vidta för att lindra effekten av den svåra betessituationen för renarna i Västerbotten och Norrbotten?</textBlock>
  </contentBlock>
  <contentBlock page="0" id="i-53cb7fe680a44c7b">
    <textBlock id="i-a5d74436b5af3bce">1992/93:410 av Claus Zaar (nyd) till näringsministern om resegarantin:</textBlock>
  </contentBlock>
  <contentBlock page="0" id="i-3e74bd56b87c36f2">
    <textBlock id="i-ed4cc2dc8c0f3b3b">Enligt EES-avtalet måste alla researrangörer ställa en resegaranti motsvarande minst 200 000 kr.</textBlock>
    <textBlock id="i-eff15b3e96ad85cc">Nuvarande regler utökas från 1 juli 1993 till att omfatta s.k. inomnordiska paketresor. Svenska</textBlock>
    <textBlock id="i-f18f9ee5f20c2765">Kredit som tidigare försäkrat arrangörers resegarantier försattes under förra året i konkurs och någon ersättare har inte kommit på marknaden. Det alternativ som nu erbjuds är endast bankgarantier, och det är som bekant en krisartad bransch.</textBlock>
  </contentBlock>
  <contentBlock page="0" id="i-92995f9d7ff15200">
    <textBlock id="i-50f6b77cd8716fc5">Vilka åtgärder avser näringsministern att vidta för att alla researrangörer av paketresor skall få möjlighet att konkurrera på lika villkor för att vår viktiga turistnäring skall utvecklas?</textBlock>
  </contentBlock>
  <contentBlock page="0" id="i-a648206b0fdb395d">
    <textBlock id="i-7d43e5d9e1bf4a6d">1992/93:411 av Tage Påhlsson (c) till justitieministern om åtgärder för att förhindra sedelförfalskning:</textBlock>
  </contentBlock>
  <contentBlock page="0" id="i-00586f4b1225c5d1">
    <textBlock id="i-15daad8648838f6a">Sverige har drabbats av en sedelförfalskningsvåg utan motstycke i landets historia. I första hand är det tydligen förfalskade 100- och 500-kronorssedlar i omlopp. Sedan de första upptäckterna gjordes i höstas är det ett tjugofemtal orter i landet som drabbats. Många av dem som har förhörts av polisen efter att ha presenterat en falsk sedel i handeln uppger att man köpt sedlarna för 20--30 %</textBlock>
    <textBlock id="i-0c93700aa9710b43">av ''värdet''.</textBlock>
  </contentBlock>
  <contentBlock page="0" id="i-6086979a4fe5fc37">
    <textBlock id="i-9d321e2b1586cbfc">Mycket tyder således på att det ligger organiserad brottslighet, möjligen med internationell förgrening, bakom förfalskningarna. Liknande verksamhet förekommer också i andra delar av</textBlock>
    <textBlock id="i-f8cd354e6ee77333">Europa.</textBlock>
  </contentBlock>
  <contentBlock page="0" id="i-b15e09214e0f3b4c">
    <textBlock id="i-69036626357423a4">Såväl enskilda medborgare i vårt land som handeln drabbas hårt av denna sorts brottslighet. Detta skapar stor oro i landet, och det krävs ofta någon form av åtgärd från statens sida, t.ex. ändring och upptryckning av nya sedelmodeller. Jag förutsätter att man inom regeringen har uppmärksammat problemet och diskuterat eventuella åtgärder, och jag vill därför fråga justitieministern:</textBlock>
  </contentBlock>
  <contentBlock page="0" id="i-3083481e45538a61">
    <textBlock id="i-f97b720b0f875d39">Avser regeringen att vidta några åtgärder för att eliminera de skadeverkningar som uppkommer för handeln och enskilda genom ''den falska sedelvågen''?</textBlock>
  </contentBlock>
  <contentBlock page="0" id="i-0a836a465392b3e6">
    <textBlock id="i-d1214654f4e7f078">1992/93:412 av Robert Jousma (nyd) till utbildningsministern om lärlingsutbildningen:</textBlock>
  </contentBlock>
  <contentBlock page="0" id="i-b2f41afdc3c4b559">
    <textBlock id="i-c94a2c4b87e50c30">Arbetsmarknaden är tuffare och Sveriges budgetunderskott är större än någonsin tidigare.</textBlock>
    <textBlock id="i-b4471dc70b2c7edc">Många drabbas av arbetslöshet, inte minst ungdomar som saknar arbetslivserfarenhet.</textBlock>
    <textBlock id="i-0c00cd4ef21e46ca">Företagen vill gärna anställa ungdomar men inte till samma lönekostnader som för äldre, yrkesutbildad personal. Inom det svenska näringslivet finns också ett antal smala yrkesområden där återväxten av yrkeskunniga skulle behöva tryggas.</textBlock>
  </contentBlock>
  <contentBlock page="0" id="i-262159c2b5882456">
    <textBlock id="i-dd2fb0ea865f4e9b">För att bl.a. ge ungdomar en rimlig chans att komma in och skaffa sig en verkligt meningsfull arbetslivserfarenhet i form av gedigen yrkesutbildning, men också för att dra ner de statliga kostnaderna för gymnasial yrkesutbildning, behövs en lärligsutbildning av tysk modell. Det handlar också om att i den internatinella konkurrensen skapa bättre förutsättningar för att hänga med i den tekniska utvecklingen och försäkra oss om att det finns en åldersmässigt fördelad kvalificerad arbetskraft. Min fråga är:</textBlock>
  </contentBlock>
  <contentBlock page="0" id="i-0fd31b5e42da86dc">
    <textBlock id="i-dd25cb1524d2eb7a">När avser utbildningsministern att presentera ett förslag om att införa en sådan utbildning i Sverige?</textBlock>
  </contentBlock>
  <contentBlock page="0" id="i-6e56af198646266d">
    <textBlock id="i-614c5a7cbf3bceff">7 §  Kammaren åtskildes kl. 13.01.</textBlock>
  </contentBlock>
  <contentBlock page="0" id="i-8df2d4ad8fab3fed">
    <textBlock id="i-e939016e572280fe">Förhandlingarna leddes av tredje vice talmannen.</textBlock>
  </contentBlock>
</protocol>
