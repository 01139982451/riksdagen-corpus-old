<protocol id="prot-199293--126">
  <contentBlock ix="0">
    <textBlock ix="0">1 §  Medgivande att anordna plenum</textBlock>
    <textBlock ix="1">På talmannens fråga medgav kammaren att sammanträdet fick hållas trots att normal tidsfrist inte iakttagits för kallelse till kammarsammanträde.</textBlock>
    <textBlock ix="2">2 §  Hänvisning av ärende till utskott</textBlock>
    <textBlock ix="3">Föredrogs och hänvisades</textBlock>
    <textBlock ix="4">Proposition</textBlock>
    <textBlock ix="5">1992/93:252 till utrikesutskottet</textBlock>
    <textBlock ix="6">3 §  Sammanställning av tilläggsbudget för budgetåret 1992/93</textBlock>
    <textBlock ix="7">Föredrogs</textBlock>
    <textBlock ix="8">finansutskottets betänkande</textBlock>
    <textBlock ix="9">1992/93:FiU27 Sammanställning av tilläggsbudget för budgetåret 1992/93 (prop. 1992/93:105 delvis).</textBlock>
    <textBlock ix="10">Kammaren biföll utskottets framställning om att betänkandet skulle avgöras efter endast en bordläggning.</textBlock>
    <textBlock ix="11">Talmannen konstaterade att ingen talare var anmäld.</textBlock>
    <textBlock ix="12">Beslut</textBlock>
    <textBlock ix="13">Utskottets hemställan bifölls.</textBlock>
    <textBlock ix="14">4 §  Räntor på statsskulden, m.m.</textBlock>
    <textBlock ix="15">Föredrogs</textBlock>
    <textBlock ix="16">finansutskottets betänkande</textBlock>
    <textBlock ix="17">1992/93:FiU28 Räntor på statsskulden, m.m. (prop. 1992/93:150 delvis).</textBlock>
    <textBlock ix="18">Kammaren biföll utskottets framställning om att betänkandet skulle avgöras efter endast en bordläggning.</textBlock>
    <textBlock ix="19">Talmannen konstaterade att ingen talare var anmäld.</textBlock>
    <textBlock ix="20">Beslut</textBlock>
    <textBlock ix="21">Utskottets hemställan bifölls.</textBlock>
    <textBlock ix="22">5 §  Statsbudgetens inkomster för budgetåret 1993/94</textBlock>
    <textBlock ix="23">Föredrogs</textBlock>
    <textBlock ix="24">finansutskottets betänkande</textBlock>
    <textBlock ix="25">1992/93:FiU31 Statsbudgetens inkomster för budgetåret 1993/94 (prop. 1992/93:150 delvis).</textBlock>
    <textBlock ix="26">Kammaren biföll utskottets framställning om att betänkandet skulle avgöras efter endast en bordläggning.</textBlock>
    <textBlock ix="27">Talmannen konstaterade att ingen talare var anmäld.</textBlock>
    <textBlock ix="28">Beslut</textBlock>
    <textBlock ix="29">Utskottets hemställan bifölls.</textBlock>
    <textBlock ix="30">6 §  Statsbudgetens utgifter för budgetåret 1993/94</textBlock>
    <textBlock ix="31">Föredrogs</textBlock>
    <textBlock ix="32">finansutskottets betänkande</textBlock>
    <textBlock ix="33">1992/93:FiU32 Statsbudgetens utgifter för budgetåret 1993/94 (prop. 1992/93:150 delvis).</textBlock>
    <textBlock ix="34">Kammaren biföll utskottets framställning om att betänkandet skulle avgöras efter endast en bordläggning.</textBlock>
    <textBlock ix="35">Talmannen konstaterade att ingen talare var anmäld.</textBlock>
    <textBlock ix="36">Beslut</textBlock>
    <textBlock ix="37">Utskottets hemställan bifölls.</textBlock>
    <textBlock ix="38">7 §  Statsbudget för budgetåret 1993/94</textBlock>
    <textBlock ix="39">Föredrogs</textBlock>
    <textBlock ix="40">finansutskottets betänkande</textBlock>
    <textBlock ix="41">1992/93:FiU33 Statsbudget för budgetåret 1993/94 (prop. 1992/93:100 delvis och 1992/93:150 delvis).</textBlock>
    <textBlock ix="42">Kammaren biföll utskottets framställning om att betänkandet skulle avgöras efter endast en bordläggning.</textBlock>
    <textBlock ix="43">Talmannen konstaterade att ingen talare var anmäld.</textBlock>
    <textBlock ix="44">Beslut</textBlock>
    <textBlock ix="45">Utskottets hemställan bifölls.</textBlock>
    <textBlock ix="46">8 §  Meddelande om protokollsjustering och om riksmötet 1993/94</textBlock>
    <textBlock ix="47">Anf. 1  TALMANNEN:</textBlock>
    <textBlock ix="48">De av kammarens protokoll som återstår ojusterade vid riksmötets slut framläggs för godkännande måndagen den 21 juni kl. 12.00.</textBlock>
    <textBlock ix="49">Riksmötet 1993/94 inleds med upprop tisdagen den 6 oktober kl. 11.00 och riksmötets öppnande kl. 14.00 samma dag.</textBlock>
    <textBlock ix="50">9 §  Riksmötets avslutning</textBlock>
    <textBlock ix="51">Anf. 2  TALMANNEN:</textBlock>
    <textBlock ix="52">Ärade kammarledamöter! Riksmötets sista dag ger traditionsenligt också talmannen möjlighet att här i kammaren framföra några tankar.</textBlock>
    <textBlock ix="53">Debatten om riksdagens egna arbetsformer har varit ovanligt intensiv detta riksmöte, inte minst i samband med den ekonomiska krisen. Det är min förhoppning att Riksdagsutredningen nästa vecka skall kunna presentera sitt första betänkande, Effektivisera riksdagsarbetet, och att kommande riksmöte skall kunna ta ställning till de förslag som presenteras. Det gäller bl.a. motionshanteringen, en effektivare budgetprocess och åtgärder för att förbättra uppföljning och utvärdering.</textBlock>
    <textBlock ix="54">Det är naturligt att diskussion och debatt rör det som inte fungerar så väl, medan det som är bra sällan hamnar i strålkastarljuset. Det är därför viktigt att också lyfta fram det som är bra med vårt riksdagsarbete. Till det verkligt positiva räknar jag inte minst det goda arbetsklimatet och det fina kamratskapet över partigränserna. I Sveriges riksdag skiljer vi på sak och person. Vi slipper också de i andra parlament så vanliga procedurdebatterna och kan gå direkt på sakfrågorna.</textBlock>
    <textBlock ix="55">Glädjande att notera är också det ständigt stigande intresset från allmänheten för arbetet här i riksdagen. Vi räknar med ett nytt rekord fram till halvårsskiftet i antalet förhandsanmälda besök, ca 90 000. Tillsammans med åhörarna på läktaren betyder det att över 100 000 personer besökt riksdagen det senaste året. Lika glädjande är att konstatera den allt större efterfrågan på information från massmedierna och allmänhet.</textBlock>
    <textBlock ix="56">Sammanställningen av arbetet under riksmötet 1992/93 visar att antalet propositioner har ökat betydligt, från 176 till 258. Vi kan därtill notera en inte obetydlig framgång i ansträngningarna att få regeringen att sätta riksdagen i främsta rummet när det gäller information om exempelvis just nya propositioner. Tiden för denna information från regeringens sida har ökat med ungefär 50 % jämfört med föregående år.</textBlock>
    <textBlock ix="57">Ärade ledamöter! Två ledamöter har under våren lämnat riksdagen: Larz Johansson och Odd Engström.</textBlock>
    <textBlock ix="58">Larz Johansson har en lång bana bakom sig i riksdagen, som han har tillhört sedan 1979. Larz Johansson har varit en av riksdagens ledande politiker på utbildningens område. Han invaldes som suppleant i utbildningsutskottet redan 1979 och blev ordinarie ledamot där 1985. Tre år senare blev han vice ordförande i utbildningsutskottet. Larz Johansson har också haft en mängd uppdrag på utbildningsområdet, både på det centrala och på det regionala planet. Han har varit en kraftfull och inflytelserik talesman för Centerpartiets utbildningspolitik. Han har också tillhört riksdagsgruppens förtroenderåd.</textBlock>
    <textBlock ix="59">Odd Engström har inte varit ledamot i riksdagen någon längre tid. Han invaldes för Kopparbergs län så sent som 1991. Det innebär emellertid inte att han dessförinnan var okänd för oss här i kammaren. Odd Engström uppträdde ofta i denna kammare i egenskap av statsråd och biträdande statsminister under valperioden 1988--1991. Dessförinnan hade han haft viktiga poster, bl.a. som statssekreterare och generaldirektör. Odd Engström har ett brett register, men främst har han varit verksam på det ekonomiska området.</textBlock>
    <textBlock ix="60">Både Larz Johansson och Odd Engström har gått vidare till nya, viktiga uppgifter i samhällets tjänst. Vi tackar dem för deras insatser i riksdagen och önskar dem framgång i deras nya uppgifter.</textBlock>
    <textBlock ix="61">Ytterligare ett bekant ansikte kommer att försvinna från kammaren efter detta riksmöte. Bengt Törnell har från 1972 tjänstgjort i en av de ledande befattningarna i kammarens kansli. Bengt har många goda egenskaper, som vi alla har dragit stor nytta av: kunnighet, en enastående arbetsförmåga, stresstålighet och plikttrohet -- och sist men inte minst hjälpsamhet och ett gott humör.</textBlock>
    <textBlock ix="62">Vi tackar Bengt för hans förnämliga insatser, och vi noterar med glädje att han stannar kvar i riksdagen ytterligare en tid med andra arbetsuppgifter, där hans långa erfarenhet skall komma till nytta.</textBlock>
    <textBlock ix="63">Slutligen vill jag tacka mina talmanskolleger för ett mycket gott samarbete och kamratskap och rikta ett varmt tack till alla medarbetare i kammarkansli, utskott och förvaltning för väl utfört arbete.</textBlock>
    <textBlock ix="64">Därmed önskar jag er, kära kammarledamöter, en skön och vederkvickande sommar, med förhoppning om att den också skall bjuda på rikligt med impulser och intryck till värde för det fortsatta riksdagsarbetet.</textBlock>
    <textBlock ix="65">Anf. 3  OSKAR LINDKVIST (s):</textBlock>
    <textBlock ix="66">Ärade kammarledamöter! Att årets riksmöte varit mycket arbetstyngt kan avläsas av den statistik över propositioner, motioner och reservationer som nyligen färdigställts. Dessa uppgifter visar nämligen på en relativt stor ökning under detta riksmöte i jämförelse med det förra. Det är inte bara mätt i antalet riksdagsärenden som årets riksmöte varit arbetssamt, också innehållet i politiken med en djup ekonomisk kris har gjort att arbetet i riksdagen kommit att kräva mycket av oss alla.</textBlock>
    <textBlock ix="67">Vi behöver nu alla koppla av under sommaren så mycket vi kan och umgås med familj och vänner. Jag är naturligtvis medveten om att även om riksmötet nu formellt avslutas kommer vårt uppdrag som riksdagsledamöter att kräva insatser av oss tills vi träffas i höst. Att vi får möjligheter till avkoppling från det direkta riksdagsarbetet är viktigt, eftersom vi då också får möjlighet att mera än annars stärka bandet med livet utanför riksdagen och med våra uppdragsgivare väljarna.</textBlock>
    <textBlock ix="68">Ett tack till talmannen för hennes skickliga sätt att leda kammarens arbete. Ett tack också till de vice talmännen för deras insatser. Våra talmän, liksom ni alla, tillönskas nu en trivsam sommar. Vi ses igen när riksdagen samlas i höst.</textBlock>
    <textBlock ix="69">(Applåder)</textBlock>
    <textBlock ix="70">Anf. 4  TALMANNEN:</textBlock>
    <textBlock ix="71">Vi tackar Oskar Lindkvist för dessa ord.</textBlock>
    <textBlock ix="72">Härmed förklarar jag 1992/93 års riksmöte avslutat.</textBlock>
    <textBlock ix="73">10 §  Kammaren åtskildes kl. 00.52.</textBlock>
    <textBlock ix="74">Förhandlingarna leddes av talmannen.</textBlock>
  </contentBlock>
</protocol>
