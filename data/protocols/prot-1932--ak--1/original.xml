<protocol id="prot-1932--ak--1">
  <contentBlock page="0" id="i-99feff6326fe0cd8">
    <textBlock id="i-ebc85fc390f427ff">RIKSDAGENS PROTOKOLL. 1932. Andra kammaren. Nr I.</textBlock>
  </contentBlock>
  <contentBlock page="0" id="i-3dfd5e5cda3bc594">
    <textBlock id="i-7be1499a1c542050"> </textBlock>
  </contentBlock>
  <contentBlock page="0" id="i-f02a0f5bfe42fdd9">
    <textBlock id="i-6ecd4efe9435295f"> </textBlock>
  </contentBlock>
  <contentBlock page="0" id="i-9c9837a83a9d9860">
    <textBlock id="i-b3a8290cc3e5821a">I enlighet med $ 49 regeringsformen och $ 2 riksdagsordningen sammanträdde andra kammaren till lagtima möte här i huvudstaden i den uti riksdagens hus för kammaren anordnade samlingslokalen.</textBlock>
  </contentBlock>
  <contentBlock page="0" id="i-549ceca26d3bef5d">
    <textBlock id="i-04a5901ecdf82851">Måndagen den 11 januari. Kl. 11 f. m.</textBlock>
  </contentBlock>
  <contentBlock page="0" id="i-5d0c893b6ff5597f">
    <textBlock id="i-ae7cf2dd42cbe560">$1.</textBlock>
  </contentBlock>
  <contentBlock page="0" id="i-572ff31f404797ee">
    <textBlock id="i-e903e5ad82229e58">Sammanträdet öppnades av representanten för Västerbottens län herr Wiklund i Brattfors såsom den ledamot, vilken bevistat de flesta riksdagar, med följande ord: Mina ärade ledamöter av riksdagens andra kammare! Enligt bestämmelser, som återfinnas uti riksdagsordningen, åligger det mig att öppna andra kammarens första sammanträde och leda förhandlingarna till dess att talman och vice talmän blivit utsedda. Det är i denna egenskap som jag nu ber att få hälsa kammarens samtliga ledamöter välkomna till innevarande års riksdag till detta första sammanträde samt till det förestående riksdagsarbetet.</textBlock>
    <textBlock id="i-bc8d733dcc2ca6b4">Vid ett tillfälle sådant som detta ligger det nära till hands att kasta en blick tillbaka till tider som gått och en blick framåt till tider som stunda. Kasta vi så blicken tillbaka skola vi nogsamt kunna konstatera, hurusom en oerhörd utveckling skett på snart sagt alla områden. Meningarna kunna väl vara delade, huruvida all denna utveckling och alla de stora reformer, som skett på skilda områden i synnerhet under senare tid, kunna vara enbart till nytta och gagn, och huruvida de motsvarat de stora krav, som därigenom ställts på landets skattebetalare. Men ett är visst: frånsett den världskris, som för närvarande råder, och den depression, som därigenom också drabbat vårt land, men vilken vi må hoppas snart kunna genomkämpa; frånsett detta, säger jag, har folkets välstånd ökats i otrolig grad.</textBlock>
    <textBlock id="i-d52142a260048c02">En jämförelse mellan gången tid och nutid ger detta tydligt vid handen. Men detta är främst beroende på de enskilda medborgarnas samlade idoghet. Vad vore vårt svenska folk den dag som är utan gångna generationers ihärdiga arbete. Av deras kraft och omtänksamhet njuta vi nu frukterna. Vår andliga och materiella kultur är grundad på fädernas gärningar. Det är dem, som byggt upp landet och gjort det stort och rikt. Men allt vad gångna generationer skapat i detta gamla land ha de efter fullbordat dagsverke överlämnat åt oss. Det ligger något oerhört förpliktande i detta. Arvet får icke förstöras, ty det hör icke allenast oss till utan också våra efterkommande.</textBlock>
    <textBlock id="i-489c7b9d0ade1253">Vända vi vidare blicken framåt till tider, som stunda, så veta vi icke vad dessa innebära. En jäktande oro har bemäktigat sig sinnena i snart sagt alla land. Tidsfloden brusar fram. Hittills ha vi stått på avstånd, så att vi näppeligen kunnat höra mera än dånet av densamma. Men stundom uppställer sig likväl den frågan: Stundar solljus dag eller stundar becksvart natt? Men må vi med mod och förtröstan gå framtiden till mötes. Och må vi besinna, att vi hava att förvalta, förkovra och försvara arvet, alldeles som skett i släktled ef-</textBlock>
  </contentBlock>
  <contentBlock page="0" id="i-0a8d6aef5e875e28">
    <textBlock id="i-df71b42b6413388d">Andra kammarens protokoll 1932. Nr 1. 1</textBlock>
  </contentBlock>
  <contentBlock page="1" id="i-ce820de0e83a1471">
    <textBlock id="i-e3fc35e65e41c00b">Nr 1.</textBlock>
  </contentBlock>
  <contentBlock page="1" id="i-7f73e23d31341c0a">
    <textBlock id="i-0978df3998dd68d5">2 Måndagen: den 11 januari.</textBlock>
  </contentBlock>
  <contentBlock page="1" id="i-5e21d1913ca44abe">
    <textBlock id="i-4e19350b5ed2cc13">ter släktled. Må vi därför icke av obetänksamhet eller bristande ansvarskänsla eller vad det annars vara må, äventyra eller förskingra arvet som läm- NR ty därmed svika vi vår plikt, och land och folk få bereda sig på ofärd.</textBlock>
    <textBlock id="i-f7b447de09fbb048">Det är under uttalande av den förhoppningen, att så icke skall ske och med nedkallande av den Högstes välsignelse över konung, folk och fosterland samt över våra förestående arbeten, som jag nu förklarar andra kammarens första sammanträde vid innevarande års riksmöte öppnat.</textBlock>
  </contentBlock>
  <contentBlock page="1" id="i-c6ec40abb63b63fb">
    <textBlock id="i-b4d7fa1d26aa12eb">$2.</textBlock>
  </contentBlock>
  <contentBlock page="1" id="i-8570a4d3793fd94a">
    <textBlock id="i-0adbc90b187c0c47">Herr ordföranden tillkännagav, att han anmodat undertecknade att föra protokollet, till dess sekreterare hunnit utses, ävensom att kanslibiträden och vaktbetjäning blivit till erforderligt antal av honom för tillfället antagna; och blevo på framställd proposition dessa åtgärder av kammaren godkända.</textBlock>
  </contentBlock>
  <contentBlock page="1" id="i-aff9b6d4548e7d38">
    <textBlock id="i-d8a49d0b4b98d61b">$ 3.</textBlock>
  </contentBlock>
  <contentBlock page="1" id="i-613c2c5cab934eb9">
    <textBlock id="i-0c1c02c17156be3b">Upplästes följande till kammaren ankomna protokoll angående den i s 32 riksdagsordningen föreskrivna fullmaktsgranskningen:</textBlock>
  </contentBlock>
  <contentBlock page="1" id="i-c2b942188906f0f1">
    <textBlock id="i-aa1a6b5c70900cdd">Protokoll, hållet inför statsrådet och chefen för justitiedepartementet den 7 januari 1932.</textBlock>
  </contentBlock>
  <contentBlock page="1" id="i-0c3f641680fc378e">
    <textBlock id="i-6cd5a5823cf662dc">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen företagas, innan årets lagtima riksdag sammanträdde; och infunno sig nu av fullmäktige i riksbanken herrar V. Larsson, M. Fehr och P. E. Sköld samt av fullmäktige i riksgäldskontoret herrar K. Hildebrand, G. Kobb och P. A. Hansson. ”</textBlock>
    <textBlock id="i-760ebfade31c9c1b">Till justitiedepartementet hade insänts fullmakter för 4 personer, vilka vid nya röstsammanräkningar blivit utsedda såsom ledamöter av riksdagens andra kammare i stället för avgångna ledamöter av samma kammare.</textBlock>
    <textBlock id="i-96bd936d1aca1805">Vid granskning av fullmakterna framställdes icke någon anmärkning mot desamma.</textBlock>
    <textBlock id="i-cf71c8d0fabd5656">Protokoll över granskningen jämte förteckning å de granskade fullmakterna skulle tillika med dessa överlämnas till andra kammaren.</textBlock>
  </contentBlock>
  <contentBlock page="1" id="i-bc552e8a992588b5">
    <textBlock id="i-6847b8c8c7edf696">I ämbetet: Gösta Siljeström.</textBlock>
  </contentBlock>
  <contentBlock page="1" id="i-f70a19e330a8b8e7">
    <textBlock id="i-f53570dc73b80107">Den i protokollet omförmälda förteckningen var av följande lydelse:</textBlock>
  </contentBlock>
  <contentBlock page="1" id="i-f20918f5a3643a9a">
    <textBlock id="i-7888ebde166ce995">Förteckning å ledamöter av riksdagens andra kammare enligt fullmakter, granskade inför chefen för justitiedepartementet den 7 januari 1932. Uppsala län. 1. Lantbrukaren Carl Oscar Lundqvist i Baggarbo. Blekinge län. 2. Hemmansägaren Johan Edvard Petersson i Eringsboda.</textBlock>
  </contentBlock>
  <contentBlock page="2" id="i-d46c12792698fd3a">
    <textBlock id="i-1393dd1cf8b6bee0">Måndagen den 11 januari. 8</textBlock>
  </contentBlock>
  <contentBlock page="2" id="i-8d3b2212e359fde7">
    <textBlock id="i-9bc0f90d47151e4a">Kristianstads län.</textBlock>
    <textBlock id="i-8b1d36453700c042">3. Kvarnarbetaren Ola Isacsson i Norra Åsum. Värmlands län.</textBlock>
    <textBlock id="i-621ddaf03c5093b4">4. Filosofie magistern Carl Ivar Wittberg i Filipstad.</textBlock>
  </contentBlock>
  <contentBlock page="2" id="i-efd54fcd09259c42">
    <textBlock id="i-cff013f6f165bf1a">$4.</textBlock>
  </contentBlock>
  <contentBlock page="2" id="i-14cc48050fb129df">
    <textBlock id="i-f38a0da7a6256254">Företogs upprop av kammarens ledamöter, därvid herrar Johanson i Stockholm och Andersson i Igelboda befunnos frånvarande.</textBlock>
  </contentBlock>
  <contentBlock page="2" id="i-ae3c75c91aa7604e">
    <textBlock id="i-c9cd12cc45e3af9a">Herr ordföranden tillkännagav, att herr Johanson i Stockholm uti ingiven ansökning anhållit om ledighet från riksdagsgöromålen under 8 dagar, räknat från denna dag, för deltagande i sammanträde med styrelsen för internationella arbetsbyrån i Gentve samt att herr Andersson i Igelboda telegrafiskt anmält, att han på grund av resa vore förhindrad att infinna sig vid början av riksdagen, men att han komme att därstädes inställa sig under morgondagen.</textBlock>
  </contentBlock>
  <contentBlock page="2" id="i-065568a3b0383b62">
    <textBlock id="i-f6ea693d436c9597">$ 5.</textBlock>
  </contentBlock>
  <contentBlock page="2" id="i-c8f4f207d1d7c5f2">
    <textBlock id="i-ad7087a75d71e391">Anställdes val av talman i kammaren; och befanns efter valets utgång hava till talman blivit utsedd herr Eriksson i Grängesberg med 215 röster.</textBlock>
  </contentBlock>
  <contentBlock page="2" id="i-99fabe4d42962457">
    <textBlock id="i-30bdce90357ca3a2">$ 6.</textBlock>
  </contentBlock>
  <contentBlock page="2" id="i-6fa3f8bf2befec2d">
    <textBlock id="i-26e6a77fef0773c4">Vidare företogs val av förste vice talman; och utsågs därvid herr Nilsson i Bonarp med 171 röster.</textBlock>
  </contentBlock>
  <contentBlock page="2" id="i-965f9d52060f7756">
    <textBlock id="i-8b91ac619aeec19d">$ 7.</textBlock>
  </contentBlock>
  <contentBlock page="2" id="i-773782b385ce25f7">
    <textBlock id="i-eb763274eecf21c8">Vid härpå anställt val av andre vice talman blev därtill vald herr Bengtsson 1 Norup med 128 röster.</textBlock>
  </contentBlock>
  <contentBlock page="2" id="i-46017dcffb791a2c">
    <textBlock id="i-31f88eb05a3bfb03">$ 8.</textBlock>
  </contentBlock>
  <contentBlock page="2" id="i-3557c4058442f94e">
    <textBlock id="i-4c065fa0b6a9f306">Älderspresidenten överlämnade ordförandeklubban till herr talmannen och yttrade därvid: Herr talman! Ännu en gång har Ni enhälligt återvalts till andra kammarens talman. Även om talmansskapet är maktpåliggande och krävande förefaller det mig likväl som det för Eder skulle kännas såsom en tillfredsställelse att år efter år bli enhälligt återvald till talman. Det bevisar, att andra kammaren förstått att uppskatta Eder stora skicklighet och förmåga att leda kammarens förhandlingar.</textBlock>
    <textBlock id="i-3551689effbf28d2">Jag är också övertygad om att Ni i fortsättningen kommer att fullgöra detta värv på samma förtjänstfulla sätt som hittills skett och ber att å kammarens vägnar få överlämna talmansplatsen och ordförandeklubban till Eder.</textBlock>
  </contentBlock>
  <contentBlock page="2" id="i-9ee68ffbb580c7d1">
    <textBlock id="i-427ff3354d7e0d64">Herr talmannen hälsade därefter kammaren med följande ord: Herr ålderspresident, ärade kammarledamöter! Jag ber att till herr ålderspresidenten få uttala ett hjärtligt tack för de utomordentligt vänliga välkomstord, med vilka han önskade mig välkommen till talmansbefattningen.</textBlock>
    <textBlock id="i-fca1273ff3404a1d">Jag ber vidare att få hjärtligt instämma i den välkomsthälsning vår ärade ålderspresident riktade till kammarens ledamöter. Som vanligt vid riksdagens öppnande ha även i år vissa personförändringar ägt rum inom kammaren. Bland de av fjolårets ledamöter, som i dag saknas, är ledamoten på kristianstadsbänken Tars Borggren, som under tjugotre riksdagar med klokt omdöme, aldrig slappnande intresse och plikttrohet förvaltat det uppdrag valmännen lade</textBlock>
  </contentBlock>
  <contentBlock page="2" id="i-e30affe56df2feb7">
    <textBlock id="i-28ffb144cc0ddd51">Nr 4</textBlock>
  </contentBlock>
  <contentBlock page="3" id="i-482cf46a48d6f214">
    <textBlock id="i-56358fbc5aadc9d0">Nr 1:</textBlock>
  </contentBlock>
  <contentBlock page="3" id="i-450ed99d8dd5408d">
    <textBlock id="i-16d8068cd750421a">4 Måndagen den 11 januari.</textBlock>
  </contentBlock>
  <contentBlock page="3" id="i-49df7acc75380330">
    <textBlock id="i-df794ad7e5dbeee1">1 hans hand. De ledamöter, som intaga de avgångnas platser, ber jag vara välkomna till riksdagens arbete.</textBlock>
    <textBlock id="i-d3cfd22ea9d56b11">Å vice talmännens och egna vägnar ber jag få framföra ett vördsamt tack i ST förnyade förtroende, som genom de nyss förrättade valen kommit oss till del.</textBlock>
    <textBlock id="i-05e16a3246b7f84e">Tidens oro, de ekonomiska svårigheterna och samhällslivets mångahanda bekymmer, kommer förvisso att sätta sin särprägel på denna riksdag. Inom alla samhällslager råder en förväntansfull förhoppning, att riksdagen skall finna utvägar att lindra betrycket. Riksdagens arbete blir under detta år helt säkert mera betungande och betydelsefullt än vanligt. Stora och svårlösta arbetsuppgifter vänta, och det tillkommer oss, folkets förtroendemän, att med öppen blick för tidens allvar förvalta det förtroende valmännen givit oss.</textBlock>
    <textBlock id="i-5ae48570b7504ee4">Under brydsamma förhållanden sättas talmännens förmåga och goda omdöme på prov. Även med den redligaste avsikt att efter bästa förmåga med oväld handhava talmansuppdraget komma helt säkert brister att förmärkas. Talmännen ha alltid haft den stora glädjen att i rikt mått få åtnjuta kammarkamraternas överseende, stöd och förtroende. Det må tillåtas mig uttala en förvissning om fortsatt välvilja i detta avseende.</textBlock>
    <textBlock id="i-2db3936ea91a4453">I den förväntansfulla förhoppningen att det nu ingångna året måtte bringa lättnad i världens betryck samlas vi till detta riksmöte, och jag ber att få tillönska Eder alla framgång i arbetet och välgång under detta nya år.</textBlock>
  </contentBlock>
  <contentBlock page="3" id="i-d758096e723e9b98">
    <textBlock id="i-c79de71fd37a59b8">8 9.</textBlock>
  </contentBlock>
  <contentBlock page="3" id="i-3d7940c4a0f2c42b">
    <textBlock id="i-c442cdc29fdb286d">Föredrogs ånyo den i $ 4 här ovan omförmälda av herr Johanson i Stockholm ingivna ansökning om ledighet från riksdagsgöromålen; och blev densamma av kammaren bifallen.</textBlock>
  </contentBlock>
  <contentBlock page="3" id="i-55c08289b44c1af2">
    <textBlock id="i-23238fda1d688e51">Vidare blev det av herr Andersson i Igelboda anmälda förfallet av kammaren godkänt.</textBlock>
  </contentBlock>
  <contentBlock page="3" id="i-f762e67d1a7582b5">
    <textBlock id="i-68a132139897c580">$ 10.</textBlock>
  </contentBlock>
  <contentBlock page="3" id="i-1040cb7d92480144">
    <textBlock id="i-ab1e10cfac0e03f7">Föredrogs åter det under 8 3 här ovan intagna protokollet, varefter kammaren beslöt att, med godkännande av de däri omförmälda fullmakterna, lägga protokollet till handlingarna.</textBlock>
  </contentBlock>
  <contentBlock page="3" id="i-f2305d9e711770a3">
    <textBlock id="i-40883ca5f34f2902">$ 11.</textBlock>
  </contentBlock>
  <contentBlock page="3" id="i-ab93d87e91185117">
    <textBlock id="i-dafe63203f60dfd0">På hemställan av herr talmannen beslöt kammaren att genast företaga val av sekreterare, varefter det sålunda beslutade valet företogs; och befanns efter valsedlarnas öppnande och uppräkning valet hava så utfallit, att till sekreterare utsetts juris utriusque och filosofie kandidaten Per Cronvall med 136 röster.</textBlock>
  </contentBlock>
  <contentBlock page="3" id="i-9bb0e6b425d89365">
    <textBlock id="i-16e08a5d6ce6957a">Sedan sekreteraren på kallelse inställt sig, meddelade herr talmannen honom underrättelse om valets utgång samt hälsade honom välkommen. Protokollsföringen övertogs härefter av sekreteraren.</textBlock>
  </contentBlock>
  <contentBlock page="3" id="i-60ce055d5c13d20c">
    <textBlock id="i-ac8945fe90f4d7b7">Arthur Engberg. Birger Christenson.</textBlock>
  </contentBlock>
  <contentBlock page="3" id="i-03abb3b0fb5d4ffc">
    <textBlock id="i-d3d655f4e3dc7a05">$ 12.</textBlock>
  </contentBlock>
  <contentBlock page="3" id="i-f9bc95e4427aa75f">
    <textBlock id="i-746e4df8c7d23890">Till talarplatser för ledamöter, som kunde vilja därav begagna sig, anvisades på herr talmannens förslag den för ändamålet anordnade, på högra sidan om talmansbordet befintliga platsen,</textBlock>
  </contentBlock>
  <contentBlock page="4" id="i-73c07014c63d3667">
    <textBlock id="i-800215f8ed5b7eff">Måndagen den 11 januari. 5 Nr1L</textBlock>
  </contentBlock>
  <contentBlock page="4" id="i-f6138ea0a30d0621">
    <textBlock id="i-e268ed46875878eb">$ 13.</textBlock>
  </contentBlock>
  <contentBlock page="4" id="i-74730fd8f89f0667">
    <textBlock id="i-45c854f4b865104c">Herr talmannen meddelade, att till kammarens förfogande överlämnats ett antal inträdesbiljetter till rikssalen vid riksdagens öppnande, och hemställde, att fördelning av dessa biljetter finge ske genom kammarens kansli med iakttagande, att de för ledamöterna från var och en av rikets valkretsar avsedda biljetterna utlämnades till valkretsens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="4" id="i-f3137459cba34390">
    <textBlock id="i-bb659a8a44265d1e">Detta förslag blev av kammaren bifallet. Kammarens ledamöter åtskildes härefter kl. 12.16 e. m.</textBlock>
  </contentBlock>
  <contentBlock page="4" id="i-537978468323ea2a">
    <textBlock id="i-78e70c2a195a417b">In fidem Per Cronvall.</textBlock>
  </contentBlock>
</protocol>
