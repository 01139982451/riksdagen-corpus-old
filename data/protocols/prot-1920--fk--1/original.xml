<?xml version='1.0' encoding='utf-8'?>
<protocol id="prot-1920--fk--1">
  <contentBlock page="0" ix="0">
    <textBlock ix="0"> </textBlock>
  </contentBlock>
  <contentBlock page="0" ix="1">
    <textBlock ix="0">RIKSDAGENS PROTOKOLL.</textBlock>
  </contentBlock>
  <contentBlock page="0" ix="2">
    <textBlock ix="0">1920. Första kammaren. Nr I.</textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0"> </textBlock>
  </contentBlock>
  <contentBlock page="0" ix="5">
    <textBlock ix="0"> </textBlock>
  </contentBlock>
  <contentBlock page="0" ix="6">
    <textBlock ix="0"> </textBlock>
  </contentBlock>
  <contentBlock page="0" ix="7">
    <textBlock ix="0"> </textBlock>
  </contentBlock>
  <contentBlock page="0" ix="8">
    <textBlock ix="0">Sedan i kraft av $ 49 regeringsformen och $ 2 riksdagsordningen riksdagen sammankommit till lagtima möte här i huvudstaden lördagen den 10 januari 1920, sammanträdde riksdagens första kammare i den uti riksdagens hus för kammaren anordnade samlingssal samma dag,</textBlock>
  </contentBlock>
  <contentBlock page="0" ix="9">
    <textBlock ix="0">Lördagen den 10 januari, kl. 11 £. mi.</textBlock>
  </contentBlock>
  <contentBlock page="0" ix="10">
    <textBlock ix="0">Herr Ericsson, Ollas, framträdde till talmansbordet och yttrade: Enligt grundlagens bud, $ 33 mom. 3 i riksdagsordningen, tillkommer det mig att öppna detta sammanträde och leda förhamdlingarna, till dess kammaren fått del av talmansutnämmingarna.</textBlock>
    <textBlock ix="1">Jag hälsar Eder samtliga välkomna till det viktiga arbete, som förestår oss.</textBlock>
    <textBlock ix="2">Vi leva fortfarande under trycket av efterdyningarna från det stora världskriget. Vi möta främst den stora utrikespolitiska frågan om vår anslutning till nationernas förbund. Härom vill jag endast uttala den förhoppningen, att kammaren skall ägna denna fråga den allsidiga och noggranna prövning, frågans stora vikt och betydelse kräver.</textBlock>
    <textBlock ix="3">På det inrepolitiska området möta oss också flera allvarsamma spörsmål. Oro härskar på arbetsmarknaden, knapphet råder i drivkraft såväl med kol som vatten. Arbetstillfällena liksom penningtillgången minskas. Till de stora uppoffringar och ansträngningar, vi förut presterat vid beviljande av anslag och höjda löner, framställas ytterligare krav på höjda bidrag, samtidigt som det ropas på sparsamhet och lättande av de dryga skattebördorna. Bara av denna lilla erinran framgår, att vårt arbete blir svårt, och att det kräves stor försiktighet.</textBlock>
    <textBlock ix="4">Men även på andra områden råder missnöje, och det ropas på avsevärda förändringar. Så t. ex. höres högljuddare än någonsin kravet på en fullständigt ny samhällsordning. Den nuvarande förklaras från det hållet totalt oduglig trots de stora reformerna under senaste tid. Detta bevisar tydligare än något annat, att vi icke kommit in på vägar, som: ofelbart leda till det bättre. Man famlar efter reformer, nya förordningar och lagparagrafer, och menar, att blott den eller den anordningen, eller den eller den författningsbestämmelsen ernåtts. så är man på den goda vägen till ett bättre samhälls-</textBlock>
  </contentBlock>
  <contentBlock page="0" ix="11">
    <textBlock ix="0">Första kammarens protokoll 1920. Nr 1. i</textBlock>
  </contentBlock>
  <contentBlock page="1" ix="0">
    <textBlock ix="0">Nr 1.</textBlock>
  </contentBlock>
  <contentBlock page="1" ix="1">
    <textBlock ix="0">2 Lördagen den 10 januari.</textBlock>
  </contentBlock>
  <contentBlock page="1" ix="2">
    <textBlock ix="0">liv, utan att ägna en tanke åt huruvida individen, den enskilde, som bildar samhället, är fostrad och mogen för den nya ordningen och är i stånd att göra verklig nytta under de nya förhållandena. Särskilt nu ha vi haft tillfälle att göra erfarenheter, som vittna om huru föga bevänt det är med yttre anordningar; ja icke ens för dem som ivrigast förkunna de nya åskådningarna, hjälpa deras egna bestämmelser, därest icke den enskildes hjärta följer med och omskapas. Den bästa och säkraste samhällsgrundvalen har varit, är och förblir fridens evangelium, och samhällets sanna lycka och välfärd beror på i vilken omfattning detta evangelium fått tillfälle att uttränga hatet och själviskheten. Må vi giva akt även på detta!</textBlock>
    <textBlock ix="1">Ja, Gud bevare och beskydde vårt gamla kära Sverige, vår konung och vårt folk!</textBlock>
    <textBlock ix="2">Härmed förklarar jag detta sammanträde öppnat.</textBlock>
  </contentBlock>
  <contentBlock page="1" ix="3">
    <textBlock ix="0">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i $ 1 mom. 2 av kammarens ordningsstadga anmodat förste kanslisekreteraren G. H. Berggren att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="1" ix="4">
    <textBlock ix="0">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="1" ix="5">
    <textBlock ix="0">Protokoll, hållet inför statsrådet och chefen för justitiedepartementet den 9 januari 1920.</textBlock>
  </contentBlock>
  <contentBlock page="1" ix="6">
    <textBlock ix="0">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valda fullmäktige i riksbanken och tre bland fullmäktige i riksgäldskontoret att närvara vid granskning av riksdagsmannafullmakter, som skulle inför departementschefen verkställas innan instundande riksdag sammanträdde; och infunno sig nu av fullmäktige i riksbanken herrar R. Norberg, Sven Palme och Hj. Branting samt av fullmäktige i riksgäldskontoret greve G. Lagerbjelke och herrar Gustaf Kobb och H. S. Tamm.</textBlock>
    <textBlock ix="1">Till justitiedepartementet hade, vad första kammaren angår, insänts dels fullmakter för 25 personer, som vid val i september 1919 av vissa landsting och stadsfullmäktige utsetts till ledamöter av kammaren under en tid av sex år, räknade från och med den 1 januari 1920, dels ock fullmakt för en person, som efter det en ledamot av kammaren avgått, vid ny röstsammanräkning blivit utsedd att inträda i den avgångnes ställe.</textBlock>
    <textBlock ix="2">Det skulle till protokollet antecknas att, sedan Kronobergs läns landsting vid sammanträde den 16 september 1919 till ledamöter i kammaren för länet för åren 1920—1925 utsett majoren Aaby Ericsson, direktören A. Ljunggren, lantbrukaren A. Linnér och riksdags-</textBlock>
  </contentBlock>
  <contentBlock page="2" ix="0">
    <textBlock ix="0">Lördagen den 10 januari. 3</textBlock>
  </contentBlock>
  <contentBlock page="2" ix="1">
    <textBlock ix="0">mannen P. M. Olsson, Kungl. Maj:t i anledning av anförda besvär genom mtslag den 24 november 1919, med upphävande av den i landstinget hållna valförrättningen, förklarat Ericsson, Ljunggren, Olsson och grosshandlaren N. A. Bondesson vara i nu nämnd ordning valda till ledamöter för Kronobergs län i riksdagens första kammare för åren 1920-1923.</textBlock>
    <textBlock ix="1">På grund härav undantogs den för Linnér utfärdade fullmakten från granskning.</textBlock>
    <textBlock ix="2">Vidare skulle till kammarens kännedom antecknas, att angående den ledighet, som uppstått i kammaren för Gottlands län efter lantbrukaren Arvid Wilhelm Timoteus Laurin i Sandarve, anmälan icke enligt 8 28 riksdagsordningen gjorts hos Kungl. Maj:t. som alltså ei heller, efter prövning huruvida möjligen sådant fall förelåge, att platsen skulle övergå till annan valkrets, jämlikt samma $ förordnat om ledighetens fyllande, samt att emellertid den valkrets, som bestode av Gottlands läns landstingsområde, fortfarande vore berättigad till platsen.</textBlock>
    <textBlock ix="3">Härefter företogs granskning av fullmakterna, vilka lämnades utan anmärkning.</textBlock>
    <textBlock ix="4">Protokoll över granskvpingen jämte förteckning å de riksdagsmän, för vilka de gramskade fullmakterna utfärdats, skulle tillika med dessa fullmakter jämte Kungl. Maj:ts ovanberörda utslag överlämnas till kammaren.</textBlock>
  </contentBlock>
  <contentBlock page="2" ix="2">
    <textBlock ix="0">I ämbetet: Sven Hagströmer.</textBlock>
  </contentBlock>
  <contentBlock page="2" ix="3">
    <textBlock ix="0">Den åberopade förteckningen lydde sålunda:</textBlock>
  </contentBlock>
  <contentBlock page="2" ix="4">
    <textBlock ix="0">Förteckning å de ledamöter av riksdagens första kammare, för vilka fullmakter granskats inför chefen för justitiedepartementet den 9 januari 1920.</textBlock>
  </contentBlock>
  <contentBlock page="2" ix="5">
    <textBlock ix="0">Östergötlands län.</textBlock>
  </contentBlock>
  <contentBlock page="2" ix="6">
    <textBlock ix="0">Fabrikören Johan Axel Träff i Mjölby.</textBlock>
    <textBlock ix="1">Professorn Karl Gustaf Westman i Uppsala.</textBlock>
    <textBlock ix="2">F. d. majoren friherre Oscar Herman August Fleming i Stockholm.</textBlock>
    <textBlock ix="3">Byråchefen Johan Einar Ossian J:son Thulin i Stockholm.</textBlock>
    <textBlock ix="4">Kammarherren friherre Axel Theodor Adelswärd å Åtvida-</textBlock>
    <textBlock ix="5">rg. Byråföreståndaren Albert Bergström i Norrköping. Lantbrukaren Henning Gösta Andersson i Kohlstad.</textBlock>
  </contentBlock>
  <contentBlock page="2" ix="7">
    <textBlock ix="0">NN NA SN</textBlock>
  </contentBlock>
  <contentBlock page="2" ix="8">
    <textBlock ix="0">Kronobergs län.</textBlock>
  </contentBlock>
  <contentBlock page="2" ix="9">
    <textBlock ix="0">8. Majoren Aaby Arvid Wilhelm Ericsson å Gåvetorp. 9. Redaktören August Ljunggren i Stockholm.</textBlock>
  </contentBlock>
  <contentBlock page="2" ix="10">
    <textBlock ix="0">Nr 1.</textBlock>
  </contentBlock>
  <contentBlock page="3" ix="0">
    <textBlock ix="0">Nr 1.</textBlock>
  </contentBlock>
  <contentBlock page="3" ix="1">
    <textBlock ix="0">4 Lördagen den 10 januari.</textBlock>
  </contentBlock>
  <contentBlock page="3" ix="2">
    <textBlock ix="0">10. Hemmansägaren Peter Magnus Olsson i Blädinge. 11. Grosshandlaren Nils Anton Bondesson å Strömsnäsbruk.</textBlock>
  </contentBlock>
  <contentBlock page="3" ix="3">
    <textBlock ix="0">Gottlands län. 12. Lantbrukaren Lars Gunnar Bodin i Grausne.</textBlock>
  </contentBlock>
  <contentBlock page="3" ix="4">
    <textBlock ix="0">Göteborgs och Bohus län.</textBlock>
  </contentBlock>
  <contentBlock page="3" ix="5">
    <textBlock ix="0">13. Kammarherren Eric Adolf Hallin å Tofta gård. 14. Byrådirektören Karl Andreas Andersson i Stockholm. 15. Tidningsmannen Sigfrid Hansson i Stockholm.</textBlock>
    <textBlock ix="1">16. Överdirektören Jakob Ludvig Widell i Stockholm. 17. Lantbrukaren Ernst B. Jönsson i Långenäs.</textBlock>
    <textBlock ix="2">18. Lantbrukaren Isak Svensson i Grindstorp.</textBlock>
  </contentBlock>
  <contentBlock page="3" ix="6">
    <textBlock ix="0">Värmlands län.</textBlock>
  </contentBlock>
  <contentBlock page="3" ix="7">
    <textBlock ix="0">19. Ledamioten av försäkringsrådet Knut Abel Tengdahl i Stockholm.</textBlock>
    <textBlock ix="1">20. Redaktören Karl Mauritz Bernhard Hellberg i Karlstad.</textBlock>
    <textBlock ix="2">21. Underinspektoren Gustaf Alfred Strömberg i Karlstad.</textBlock>
    <textBlock ix="3">22. Järnhandlaren Karl August Nilsson i Kristinehamn.</textBlock>
    <textBlock ix="4">23. Godsägaren Johan Carlsson i Hällsbäck.</textBlock>
    <textBlock ix="5">24. LTantbruksskolföreståndaren Åke Ingeström i Varpnäs.</textBlock>
    <textBlock ix="6">25. Bergmästaren Carl Immanuel Asplund i Luleå.</textBlock>
  </contentBlock>
  <contentBlock page="3" ix="8">
    <textBlock ix="0">Gävle stad. | 26. Statssekreteraren Rickard Johannes Sandler i Stockholm.</textBlock>
  </contentBlock>
  <contentBlock page="3" ix="9">
    <textBlock ix="0">Enligt $ 2 i ordningsstadgan för kammaren anställdes upprop av kammarens ledamöter, varvid såsom frånvarande antecknades: Herr statsrådet Petersson,</textBlock>
  </contentBlock>
  <contentBlock page="3" ix="10">
    <textBlock ix="0">friherre Barnekow, herr Asplund,</textBlock>
  </contentBlock>
  <contentBlock page="3" ix="11">
    <textBlock ix="0">» Walles, » Johansson, Johan Peter, »  Rogberg.</textBlock>
  </contentBlock>
  <contentBlock page="3" ix="12">
    <textBlock ix="0">Följande inkomna läkarintyg upplästes:</textBlock>
  </contentBlock>
  <contentBlock page="3" ix="13">
    <textBlock ix="0">Att statsrådet Alfred Petersson lider av lungkatarr med feber och på den grund tills vidare är förhindrad att deltaga i riksdagsförhandlingarna, intygas</textBlock>
    <textBlock ix="1">Stockholm den 9 januari 1920.</textBlock>
    <textBlock ix="2">Sigge Wikander, leg. läkare.</textBlock>
  </contentBlock>
  <contentBlock page="3" ix="14">
    <textBlock ix="0">Att ledamoten av riksdagens första kammare, friherre Ragnar Barnekow från Sörbytorp, Kristianstads län, på grund av sjukdom (luftrörskatarr med feber) tills vidare (under minst 1 vecka) är för-</textBlock>
  </contentBlock>
  <contentBlock page="4" ix="0">
    <textBlock ix="0">Lördagen den 10 januari. 5</textBlock>
  </contentBlock>
  <contentBlock page="4" ix="1">
    <textBlock ix="0">hindrad att inställa sig vid riksdagen, betygar härmed på heder och samvete Kristianstad den 8 januari 1920. Erik Heijbel,</textBlock>
  </contentBlock>
  <contentBlock page="4" ix="2">
    <textBlock ix="0">leg. läkare.</textBlock>
  </contentBlock>
  <contentBlock page="4" ix="3">
    <textBlock ix="0">Att riksdagsmannen I. G. Walles på grund av a. tarmkatarr t. v. är förhindrad deltaga i riksdagens arbeten, intygas på heder och samvete</textBlock>
    <textBlock ix="1">Sundsvall den 8 janmari 1920.</textBlock>
    <textBlock ix="2">C. 0. Elfström,</textBlock>
  </contentBlock>
  <contentBlock page="4" ix="4">
    <textBlock ix="0">leg. läkare.</textBlock>
  </contentBlock>
  <contentBlock page="4" ix="5">
    <textBlock ix="0">Vidare upplästes en till kammaren inkommen ansökning, så lydande:</textBlock>
  </contentBlock>
  <contentBlock page="4" ix="6">
    <textBlock ix="0">Till herr talmannen i Riksdagens första kammare.</textBlock>
  </contentBlock>
  <contentBlock page="4" ix="7">
    <textBlock ix="0">Som undertecknad på grund av svårighet att erhålla vikarie icke kan erhålla ledighet från min befattning som bergmästare förrän från och med den 24 innevarande januari, får jag härmed, under anmiälan, att jag av tjänstegöromål är förhindrad att inställa mig vid riksdagens början den 10 i denna månad, vördsamligen anhålla om ledighet från riksdagsgöromålen från och med sagda dag till och med den 23 innevarande januari.</textBlock>
    <textBlock ix="1">Luleå den 7 januari 1920.</textBlock>
  </contentBlock>
  <contentBlock page="4" ix="8">
    <textBlock ix="0">C. I. Asplund. Representant för Värmlands län.</textBlock>
  </contentBlock>
  <contentBlock page="4" ix="9">
    <textBlock ix="0">Den sålunda begärda ledigheten beviljades.</textBlock>
  </contentBlock>
  <contentBlock page="4" ix="10">
    <textBlock ix="0">Därjämte anmäldes förfall för herr Johansson, Johan Peter, och för herr Rogberg.</textBlock>
  </contentBlock>
  <contentBlock page="4" ix="11">
    <textBlock ix="0">Hans excellens herr statsministern Edén inträdde nu och uppläste Kungl. Maj:ts öppna brev till riksdagens första kammare angående förordnande av talman och vice talman i kammaren vid innevarande års lagtima riksdag, enligt vilket förordnats till talman ledamoten av kammaren greve Hamilton, Hugo, och till vice talman ledamoten av kammaren herr Lamm.</textBlock>
  </contentBlock>
  <contentBlock page="4" ix="12">
    <textBlock ix="0">Herr Ericsson, Ollas, som nu lämnade talmansplatsen, yttrade därvid till herr talmannen: Herr greve! Då jag även denna gång har tillfredsställelsen att överlämna första kammarens talmansklubba i Eder säkra hand, tillåter jag mig önska Eder hälsa och krafter under Edert krävande arbete.</textBlock>
  </contentBlock>
  <contentBlock page="4" ix="13">
    <textBlock ix="0">Nr 1</textBlock>
  </contentBlock>
  <contentBlock page="5" ix="0">
    <textBlock ix="0">Nr 1.</textBlock>
  </contentBlock>
  <contentBlock page="5" ix="1">
    <textBlock ix="0">6 Lördagen den 10 januari.</textBlock>
  </contentBlock>
  <contentBlock page="5" ix="2">
    <textBlock ix="0">Herr talmannen intog talmansplatsen och yttrade: Mina herrar! Då jag nu ännu en gång intager denna plats, sker det, såsom alltid. med en levande förhoppning att fortfarande mötas av kammarens förtroende. Meningsskiljaktigheter. mellan talmannen och kammiaren kunna ju inte alltid undvikas. Våra grundlagar äro icke så uttömmande, vår parlamentariska praxis icke så följdriktig, att icke i åtskilliga fall olika meningar lätteligen kunna yppa sig. Dylika konflikter äro ju alltid mindre önskvärda, särskilt med hänsyn till det intryck av splittring och svaghet, som de lätt nog lämna efter sig. Men i själva verket betyda de ej mycket, om blott kammarens ledamöter städse kunna känna sig fullt förvissade om att talmanen i sina åtgärder och beslut alltid låter sig ledas endast och allenast av sin mogna uppfattning av grundlagens rätta innebörd och syfte utan hänsyn till några som helst andra omständigheter. Att bereda kammaren denna känsla av visshet och trygghet är min enda ärelystnad.</textBlock>
    <textBlock ix="1">Riksdagens arbete har under de senaste åren blivit, man kan väl säga överhövan tidsödande och betungande. Då nu de svåra krigsåren äro över, vilka ju i väsentlig mån framkallat detta förhållande, kan man kanske hysa en förhoppning om en ändring till det bättre. Men om denna förhoppning också skall uppfyllas, därom vågar jag icke uttala någon förutsägelse.</textBlock>
    <textBlock ix="2">Jag tillåter mig emellertid att tillönska Eder alla, mina herrar, en god fortsättning på det nya året och ett gott, för fosterlandet gagneligt arbete, slutfört inom rimlig tid.</textBlock>
  </contentBlock>
  <contentBlock page="5" ix="3">
    <textBlock ix="0"> </textBlock>
  </contentBlock>
  <contentBlock page="5" ix="4">
    <textBlock ix="0">Herr talmannen anmälde, att någon ansökning till sekreterarbefattningen hos kammaren icke inkommit, och hemställde, huruvida kammaren behagade genast företaga val av sekreterare.</textBlock>
  </contentBlock>
  <contentBlock page="5" ix="5">
    <textBlock ix="0">Sedan denna hemställan besvarats med ja, företogs valet, och befanns efter valförrättningens slut hava blivit till sekreterare utsedd:</textBlock>
    <textBlock ix="1">f. d. kanslirådet A. von Krusenstjerna med samtliga avgivna, eller 126 röster.</textBlock>
  </contentBlock>
  <contentBlock page="5" ix="6">
    <textBlock ix="0">F. d. kanslirådet von Krusenstjerna fick nu företräde, underrättades att han blivit av kammaren vald till sekreterare och övertog protokollsföringen.</textBlock>
  </contentBlock>
  <contentBlock page="5" ix="7">
    <textBlock ix="0">In fidem G. H. Berggren.</textBlock>
  </contentBlock>
  <contentBlock page="5" ix="8">
    <textBlock ix="0">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sitt sammanträde tisdagen den 13 innevarande månad företaga följande val, nämligen</textBlock>
  </contentBlock>
  <contentBlock page="5" ix="9">
    <textBlock ix="0">dels av fyra ledamöter för att jämte talmannen tillsätta kammarens kansli och vaktbetjäning,</textBlock>
  </contentBlock>
  <contentBlock page="6" ix="0">
    <textBlock ix="0">Måndagen den 12 januari. | 7</textBlock>
  </contentBlock>
  <contentBlock page="6" ix="1">
    <textBlock ix="0">dels av tre ledamöter för att deltaga i talmansöverläggningarna, dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="6" ix="2">
    <textBlock ix="0">Detta förslag antogs.</textBlock>
  </contentBlock>
  <contentBlock page="6" ix="3">
    <textBlock ix="0">Herr talmannen meddelade, att till kammarens förfogande överlämnats 125 inträdesbiljetter till rikssalen vid riksdagens öppnande, och hemställde, att fördelning av dessa biljetter proportionellt i förhållande till ledamotsantalet å varje bänk finge genom sekreteraren ske efter slutet av kammarens sammanträde denna dag, med iakttagande att de för varje landstingsområdes eller stads riksdagsmän avsedda biljetter utlämnades till områdets eller stadens äldste närvarande representant, som sedermera finge ombesörja den vidare utdelningen.</textBlock>
  </contentBlock>
  <contentBlock page="6" ix="4">
    <textBlock ix="0">Denna hemställan bifölls.</textBlock>
  </contentBlock>
  <contentBlock page="6" ix="5">
    <textBlock ix="0">Kammarens sammanträde avslutades kl. 11.42 f. m.</textBlock>
  </contentBlock>
  <contentBlock page="6" ix="6">
    <textBlock ix="0">In fidem A. v. Krusenstjerna.</textBlock>
  </contentBlock>
  <contentBlock page="6" ix="7">
    <textBlock ix="0">'Måndagen den 12 januari.</textBlock>
  </contentBlock>
  <contentBlock page="6" ix="8">
    <textBlock ix="0">Kammaren sammanträdde kl. 10,30 f. m.</textBlock>
  </contentBlock>
  <contentBlock page="6" ix="9">
    <textBlock ix="0">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="6" ix="10">
    <textBlock ix="0">Protokoll, hållet inför statsrådet och chefen för justitiedepartementet den 10 januari 1920.</textBlock>
  </contentBlock>
  <contentBlock page="6" ix="11">
    <textBlock ix="0">Till justitiedepartementet hade från länsstyrelsen i Älvsborgs län insänts en den 9 januari 1920 dagtecknad riksdagsmannafullmakt av innehåll att, sedan godsägaren Carl Magnusson å Uddeholm, Björketorp, blivit av Älvsborgs läns landsting utsedd till ledamot av riksdagens första kammare för tiden till den 1 januari 1921, men denna plats blivit ledig, vid förrättning enligt 14 $ av lagen om val till riksdagen, bruksägaren Knut Heyman å Vårgårda blivit utsedd att inträda såsom ledamot av nämnda kammare för tiden till den 1 januari 1921.</textBlock>
    <textBlock ix="1">Vid den granskning av fullmakten, som företogs inför statsrådet och chefen för justitiedepartementet samt vidare av vederbö-</textBlock>
  </contentBlock>
  <contentBlock page="6" ix="12">
    <textBlock ix="0">Nr 1</textBlock>
  </contentBlock>
  <contentBlock page="7" ix="0">
    <textBlock ix="0">Nr 1.</textBlock>
  </contentBlock>
  <contentBlock page="7" ix="1">
    <textBlock ix="0">8 Måndagen den 12 januari.</textBlock>
  </contentBlock>
  <contentBlock page="7" ix="2">
    <textBlock ix="0">rande fullmäktige i riksbanken och i riksgäldskontoret, framställdes mot fullmakten icke någon anmärkning.</textBlock>
    <textBlock ix="1">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="7" ix="3">
    <textBlock ix="0">I ämbetet: Sven Hagströmer.</textBlock>
  </contentBlock>
  <contentBlock page="7" ix="4">
    <textBlock ix="0">Herr talmannen yttrade, att han efter samråd med andra kammarens talman finge föreslå, det första kammaren ville besluta att företaga vid sammanträde, som komme att hållas torsdagen den 15 i denna månad, val av ledamöter och vid sammanträde påföljande dag val av suppleanter i de ständiga utskotten.</textBlock>
  </contentBlock>
  <contentBlock page="7" ix="5">
    <textBlock ix="0">Detta förslag antogs.</textBlock>
  </contentBlock>
  <contentBlock page="7" ix="6">
    <textBlock ix="0">Ordet lämnades härefter på begäran till herr vice talmannen, som yttrade: Herr talman! Jag får hemställa, att första kammaren måtte besluta, att suppleanternas antal i de ordinarie utskotten skall utgöra: i konstitutionsutskottet 10, i statsutskottet 12, i bevillningsutskottet 10, i bankoutskottet 8, i vart och ett av lagutskotten 8 och i iordbruksutskottet 8.</textBlock>
  </contentBlock>
  <contentBlock page="7" ix="7">
    <textBlock ix="0">Vad herr vice talmannen sålunda hemställt bifölls.</textBlock>
  </contentBlock>
  <contentBlock page="7" ix="8">
    <textBlock ix="0">Herr talmannen hemställde, att kammarens ledamöter behagade efter avslutandet av ceremonien å rikssalen denna dag återvända till samlingsrummet för handläggning av ett brådskande ärende.</textBlock>
  </contentBlock>
  <contentBlock page="7" ix="9">
    <textBlock ix="0">Tillkännagavs, att Kungl. Maj:t låtit genom offentliga anslag i nåder bjuda och kalla riksdagens samtliga ledamöter att denna dag kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="7" ix="10">
    <textBlock ix="0">Till åtlydnad av nyssnämnda kallelse avgingo herr talmannen och kammarens ledamöter kl. 10,45 f. m. till slottskapellet, där riksdagspredikan hölls av professorn G. M. Pfamnenstill. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
    <textBlock ix="1">Hans Maj:t Konungen kom tillstädes och öppnade riksdagen med det i protokollsbihanget införda tal, varefter hans excellens herr statsministern Edén uppläste Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="8" ix="0">
    <textBlock ix="0">Måndagen den 12 januari. 9 Herr talmannen framträdde därpå och yttrade:</textBlock>
  </contentBlock>
  <contentBlock page="8" ix="1">
    <textBlock ix="0">Allernådigste Konung, Eders Majestät!</textBlock>
  </contentBlock>
  <contentBlock page="8" ix="2">
    <textBlock ix="0">Förgånget är nu det årtionde, som omsluter det stora världskriget. Och den fred, som så länge förhållits de besegrade, har nyss beviljats och fullbordats. Men efter den blodiga striden ligger världen lamslagen. Och ännu åtminstone synes mänskligheten av den hårda prövningen icke hava lärt vare sig sinnesbättring eller klokhet. Våld och väld äro alltjämt, på allt för många håll, de styrande krafterna. Och långt ifrån att söka bereda det lugn och den frihet, som ensamt skulle hos mänskligheten kunna ingjuta nytt levnadsmod och ny livskraft, ävlas nationerna fortfarande att genom räddhågade och överkloka tvångsparagrafer oroa och klavbinda det mellanfolkliga varuutbytet och den enskilda företagsamheten, därigenom mångdubblande det onda. För vårt fosterland har det nyss tilländalupna året i så måtto varit lyckosamt, att modernäringen lämnat en fullgod avkastning, som icke blott lättat våra egna levnadsförhållanden utan ock för oss möjliggjort att, åtminstone i någon mån, lindra andras nöd. Men för Sveriges jordbruk ter sig dock framtiden törhända ännu mer oviss och hotande än för vårt näringsliv i övrigt, ehuru dettas läge för närvarande, även om man bortser från de i dessa dagar yppade svåra arbetstvisterna, för visso är brydsamt nog. På alla håll stöta vi oavbrutet emot de olycksaliga verkningarna av den kamp, i vilken vi ej haft del, och som utkämpats utom våra gränser. Aldrig har mänsklighetens samhörighet på ett mer förskräckande sätt kommit till uttryck.</textBlock>
    <textBlock ix="1">Då Sveriges riksdag nu åter samlas, sker det också med oro och bekymmer. Men det behöver ej därför ske i modlöshetens tecken. Mycket av det, som plågar och oroar oss, undandrager sig visserligen vår inverkan. Vår lyckliga särställning under det förödande världskriget borde dock för oss möjliggöra att inom våra egna landamären väsentligen motarbeta den onda tiden. Men detta endast under en förutsättn'ng: att nämligen Sveriges folk besjälas av god vilja, oförtruten arbetslust och levande ansvarskänsla. Mäåtte under det artionde, som nu ingått, Eders Majestät finna dessa goda krafter i rikt mått medverkande till fosterlandets fromma.</textBlock>
    <textBlock ix="2">Med denna uppriktiga väljnskan anhåller riksdagens första kammare att till Eders Majestät få frambära uttrycken av sin undersåtliga vördnad och oföränderliga trohet.</textBlock>
  </contentBlock>
  <contentBlock page="8" ix="3">
    <textBlock ix="0">Sedan andra kammarens talman därefter i denna kammares namn till Hans Majestät Konungen framfört andra kammarens undersåtliga vördnad, f.ngo talmännen vardera mottaga ett exemplar av Kungl. Maj:ts propositioner nr 1, angående statsverkets tillstånd och behov under år 1921, samt nr 2. om tilläggsstat till riksstaten för år 1920, varefter ceremonien å rikssalen avslutades och första kammarens ledamöter återvände till samlingsrummet, där de intogo sina platser kl. 12,55 på dagen.</textBlock>
  </contentBlock>
  <contentBlock page="8" ix="4">
    <textBlock ix="0">Första kammarens protokoll 1920. Nr 1. 2</textBlock>
  </contentBlock>
  <contentBlock page="8" ix="5">
    <textBlock ix="0">Nr 1.</textBlock>
  </contentBlock>
  <contentBlock page="9" ix="0">
    <textBlock ix="0">Ne I.</textBlock>
  </contentBlock>
  <contentBlock page="9" ix="1">
    <textBlock ix="0">10 = Måndagen den 12 januari.</textBlock>
  </contentBlock>
  <contentBlock page="9" ix="2">
    <textBlock ix="0">Vid föredragning av Kungl. Maj:ts på rikssalen överlämnade propositioner nr 1 och 2 blevo dessa propositioner på begäran bordlagda.</textBlock>
  </contentBlock>
  <contentBlock page="9" ix="3">
    <textBlock ix="0">Föredrogs och lades till handlingarna Kungl. Maj:ts på rikssalen upplästa berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="9" ix="4">
    <textBlock ix="0">Vid föredragning av justitieombudsmannens till innevarande riksdag avgivna ämbetsberättelse hänvisades framställningarna angående tillfälligt anslag till bestridande av expenser vid justitieombudsmansexpeditionen samt kostnader för justitieombudsmannens ämbetsresor, angående förhöjning av det till befordrande av göromålens gång inom Justitieombudsmansexpeditionen m. m. anvisade anslag, angående avlöningsvillkoren för en sekreterare vid justitieombudsmansexpeditionen samt angående dyrtidstillägg under år 1920 åt befattningshavare vid justitieombudsmansexpeditionen till bankoutskottet och berättelsen i övrigt till lagutskott.</textBlock>
  </contentBlock>
  <contentBlock page="9" ix="5">
    <textBlock ix="0">Efter föredragning av militieombudsmannens vid innevarande riksmöte avgivna ämbetsberättelse hänvisades framställningarna angående förhöjning av de till befordrande av göromålens gång, till expenser och till resekostnader anvisade anslag samt angående dvrtidstillägg under år 1920 åt befattningshavare vid militieombudsmansexpeditionen till bankoutskottet och berättelsen i övrigt till lagutskottet.</textBlock>
  </contentBlock>
  <contentBlock page="9" ix="6">
    <textBlock ix="0">Herr Wohlin avlämnade en av honom m. fl. undertecknad motion, nr 1, angående skrivelse till Konungen i fråga om åvägabringande av effektiv undersökning av kristidskommissionernas förvaltning m. m.</textBlock>
  </contentBlock>
  <contentBlock page="9" ix="7">
    <textBlock ix="0">Motionen hänvisades till behandling av tillfälligt utskott.</textBlock>
  </contentBlock>
  <contentBlock page="9" ix="8">
    <textBlock ix="0">Herr statsrådet Undén avlämnade Kungl. Maj:ts skrivelser:</textBlock>
  </contentBlock>
  <contentBlock page="9" ix="9">
    <textBlock ix="0">1:0) angående förordnande av en statsrådsledamot att utöva der befattning med riksdagsärenden, som enligt $ 46 riksagsordningen tillkommer en ledamot av statsrådet, och</textBlock>
  </contentBlock>
  <contentBlock page="9" ix="10">
    <textBlock ix="0">2:0) om utväljande av särskilda deputerade att med Konungen överlägga.</textBlock>
  </contentBlock>
  <contentBlock page="9" ix="11">
    <textBlock ix="0">Upplästes och lades till handlingarna Kungl. Maj:ts skrivelse med tillkännagivande, att Kungl. Maj:t i nåder förordnat statsrådet Bror August Petrén att under innevarande års riksdag utöva den be-</textBlock>
  </contentBlock>
  <contentBlock page="10" ix="0">
    <textBlock ix="0">Måndagen den 12 janvari. 1</textBlock>
  </contentBlock>
  <contentBlock page="10" ix="1">
    <textBlock ix="0">fattning med riksdagsärenden, som jämlikt $ 46 riksdagsordningen tillkommer en ledamot av statsrådet; och skulle underrättelse om denna skrivelses innehåll genom mtdrag av protokollet meddelas vederbörande utskott samt riksdagens kanslideputerade.</textBlock>
  </contentBlock>
  <contentBlock page="10" ix="2">
    <textBlock ix="0">Föredrogs Kungl. Maj:ts skrivelse om utväljande av särskilda deputerade att med Konungen överlägga.</textBlock>
  </contentBlock>
  <contentBlock page="10" ix="3">
    <textBlock ix="0">Herr talmannen yttrade, att han efter överenskommelse med andra kammarens talman finge föreslå, det första kammaren ville besluta att vid sammanträde nästa onsdag företaga val av sådana deputerade, som i skrivelsen avsåges.</textBlock>
  </contentBlock>
  <contentBlock page="10" ix="4">
    <textBlock ix="0">Detta förslag antogs.</textBlock>
  </contentBlock>
  <contentBlock page="10" ix="5">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 1,07 e. m.</textBlock>
  </contentBlock>
  <contentBlock page="10" ix="6">
    <textBlock ix="0">In fidem A. v. Krusenstjerna.</textBlock>
  </contentBlock>
  <contentBlock page="10" ix="7">
    <textBlock ix="0">Nr 1.</textBlock>
  </contentBlock>
</protocol>
