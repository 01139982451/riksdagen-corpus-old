<protocol id="prot-199192--17">
  <contentBlock ix="0">
    <textBlock ix="0">1 § Justering av protokoll</textBlock>
  </contentBlock>
  <contentBlock ix="1">
    <textBlock ix="0">Justerades protokollen för den 22, 24 och 25</textBlock>
    <textBlock ix="1">oktober.</textBlock>
  </contentBlock>
  <contentBlock ix="2">
    <textBlock ix="0">2 § Avsägelse</textBlock>
  </contentBlock>
  <contentBlock ix="3">
    <textBlock ix="0">Talmannen anmälde att Margaretha af Ugglas (m)</textBlock>
    <textBlock ix="1">avsagt sig uppdraget att vara suppleant i</textBlock>
    <textBlock ix="2">Europarådets parlamentariska (rådgivande)</textBlock>
    <textBlock ix="3">församling.</textBlock>
  </contentBlock>
  <contentBlock ix="4">
    <textBlock ix="0">Kammaren biföll denna framställning.</textBlock>
  </contentBlock>
  <contentBlock ix="5">
    <textBlock ix="0">3 § Ledighet</textBlock>
  </contentBlock>
  <contentBlock ix="6">
    <textBlock ix="0">Mona Saint Cyr (m) hade ansökt om ledighet för</textBlock>
    <textBlock ix="1">FN-uppdrag under tiden den 11 november--den 10</textBlock>
    <textBlock ix="2">december.</textBlock>
  </contentBlock>
  <contentBlock ix="7">
    <textBlock ix="0">Kammaren biföll denna framställning.</textBlock>
  </contentBlock>
  <contentBlock ix="8">
    <textBlock ix="0">Anna Stråkander (m) skulle tjänstgöra som ersättare för Mona Saint Cyr.</textBlock>
  </contentBlock>
  <contentBlock ix="9">
    <textBlock ix="0">4 § Hänvisning av ärenden till utskott</textBlock>
  </contentBlock>
  <contentBlock ix="10">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="11">
    <textBlock ix="0">Propositionerna</textBlock>
  </contentBlock>
  <contentBlock ix="12">
    <textBlock ix="0">1991/92:29 till trafikutskottet</textBlock>
  </contentBlock>
  <contentBlock ix="13">
    <textBlock ix="0">1991/92:35 till justitieutskottet</textBlock>
  </contentBlock>
  <contentBlock ix="14">
    <textBlock ix="0">1991/92:36 till finansutskottet</textBlock>
  </contentBlock>
  <contentBlock ix="15">
    <textBlock ix="0">1991/92:37 till näringsutskottet</textBlock>
  </contentBlock>
  <contentBlock ix="16">
    <textBlock ix="0">5 § Bordläggning</textBlock>
  </contentBlock>
  <contentBlock ix="17">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="18">
    <textBlock ix="0">Propositionerna</textBlock>
  </contentBlock>
  <contentBlock ix="19">
    <textBlock ix="0">1991/92:39 Vissa kyrkliga frågor</textBlock>
  </contentBlock>
  <contentBlock ix="20">
    <textBlock ix="0">1991/92:40 Vissa socialförsäkringsfrågor, m.m.</textBlock>
  </contentBlock>
  <contentBlock ix="21">
    <textBlock ix="0">1991/92:41 Samhällets åtgärder mot allvarliga olyckor</textBlock>
  </contentBlock>
  <contentBlock ix="22">
    <textBlock ix="0">1991/92:47 Ändrad instansordning enligt bilavgaslagen (1986:1386)</textBlock>
  </contentBlock>
  <contentBlock ix="23">
    <textBlock ix="0">1991/92:52 Regional ledningsorganisation inom polisen</textBlock>
  </contentBlock>
  <contentBlock ix="24">
    <textBlock ix="0">1991/92:56 Bostadsbyggandets finansiering år 1992, m.m.</textBlock>
  </contentBlock>
  <contentBlock ix="25">
    <textBlock ix="0">1991/92:57 Ändring i lagen (1991:742) om byggnadsgarantin, m.m.</textBlock>
  </contentBlock>
  <contentBlock ix="26">
    <textBlock ix="0">1991/92:59 Följdlagstiftning med anledning av den nya lagstiftningen om psykiatrisk tvångsvård, m.m.</textBlock>
  </contentBlock>
  <contentBlock ix="27">
    <textBlock ix="0">1991/92:61 Vissa läkares anställningsform m.m.</textBlock>
  </contentBlock>
  <contentBlock ix="28">
    <textBlock ix="0">1991/92:62 Dubbelbeskattningsavtal mellan</textBlock>
    <textBlock ix="1">Sverige och Nederländerna</textBlock>
  </contentBlock>
  <contentBlock ix="29">
    <textBlock ix="0">1991/92:65 Valfrihet i barnomsorgen</textBlock>
  </contentBlock>
  <contentBlock ix="30">
    <textBlock ix="0">Skrivelse</textBlock>
  </contentBlock>
  <contentBlock ix="31">
    <textBlock ix="0">1991/92:42 Redogörelse för svenska företags verksamhet i Sydafrika</textBlock>
  </contentBlock>
  <contentBlock ix="32">
    <textBlock ix="0">Redogörelse</textBlock>
  </contentBlock>
  <contentBlock ix="33">
    <textBlock ix="0">1991/92:5 Riksdagens förvaltningskontors redogörelse för verksamheten 1990/91</textBlock>
  </contentBlock>
  <contentBlock ix="34">
    <textBlock ix="0">Motionerna</textBlock>
  </contentBlock>
  <contentBlock ix="35">
    <textBlock ix="0">med anledning av förs. 1991/92:11 Riksdagens revisorers förslag angående effektiviteten i förvaltningen av svenskt utvecklingsbistånd</textBlock>
  </contentBlock>
  <contentBlock ix="36">
    <textBlock ix="0">1991/92:U2 av Jan-Erik Ågren (kds)</textBlock>
  </contentBlock>
  <contentBlock ix="37">
    <textBlock ix="0">1991/92:U3 av Charlotte Branting (fp)</textBlock>
  </contentBlock>
  <contentBlock ix="38">
    <textBlock ix="0">1991/92:U4 av Birger Hagård och Birgit</textBlock>
    <textBlock ix="1">Henriksson (m)</textBlock>
  </contentBlock>
  <contentBlock ix="39">
    <textBlock ix="0">1991/92:U5 av Lars Moquist m.fl. (nyd)</textBlock>
  </contentBlock>
  <contentBlock ix="40">
    <textBlock ix="0">1991/92:U6 av Ylva Annerstedt (fp)</textBlock>
  </contentBlock>
  <contentBlock ix="41">
    <textBlock ix="0">Konstitutionsutskottets betänkanden</textBlock>
  </contentBlock>
  <contentBlock ix="42">
    <textBlock ix="0">1991/92:KU1 Yttrandefrihetsgrundlag m.m.</textBlock>
  </contentBlock>
  <contentBlock ix="43">
    <textBlock ix="0">1991/92:KU2 Vilande beslut i vissa grundlagsärenden m.m.</textBlock>
  </contentBlock>
  <contentBlock ix="44">
    <textBlock ix="0">Skatteutskottets betänkande</textBlock>
  </contentBlock>
  <contentBlock ix="45">
    <textBlock ix="0">1991/92:SkU2 Dubbelbeskattningsavtal mellan</textBlock>
    <textBlock ix="1">Sverige och Barbados</textBlock>
  </contentBlock>
  <contentBlock ix="46">
    <textBlock ix="0">Utrikesutskottets betänkande</textBlock>
  </contentBlock>
  <contentBlock ix="47">
    <textBlock ix="0">1991/92:UU1 Krigsmaterielexport</textBlock>
  </contentBlock>
  <contentBlock ix="48">
    <textBlock ix="0">Kulturutskottets betänkanden</textBlock>
  </contentBlock>
  <contentBlock ix="49">
    <textBlock ix="0">1991/92KrU1 Museifrågor</textBlock>
  </contentBlock>
  <contentBlock ix="50">
    <textBlock ix="0">1991/92:KrU2 Utförsel av kulturföremål</textBlock>
  </contentBlock>
  <contentBlock ix="51">
    <textBlock ix="0">1991/92:KrU3 Skydd för ortnamn</textBlock>
  </contentBlock>
  <contentBlock ix="52">
    <textBlock ix="0">Utbildningsutskottets betänkanden</textBlock>
  </contentBlock>
  <contentBlock ix="53">
    <textBlock ix="0">1991/92:UbU1 Jämställdhetsfrågor i utbildningen</textBlock>
  </contentBlock>
  <contentBlock ix="54">
    <textBlock ix="0">1991/92:UbU2 Vissa högskolefrågor</textBlock>
  </contentBlock>
  <contentBlock ix="55">
    <textBlock ix="0">1991/92:UbU3 Miljöfrågor i utbildningen</textBlock>
  </contentBlock>
  <contentBlock ix="56">
    <textBlock ix="0">Jordbruksutskottets betänkanden</textBlock>
  </contentBlock>
  <contentBlock ix="57">
    <textBlock ix="0">1991/92:JoU1 Ersättning till enskild</textBlock>
  </contentBlock>
  <contentBlock ix="58">
    <textBlock ix="0">1991/92:JoU2 Djurskydd</textBlock>
  </contentBlock>
  <contentBlock ix="59">
    <textBlock ix="0">6 § Anmälan om interpellationer</textBlock>
  </contentBlock>
  <contentBlock ix="60">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="61">
    <textBlock ix="0">den 25 oktober</textBlock>
  </contentBlock>
  <contentBlock ix="62">
    <textBlock ix="0">1991/92:25 av Axel Andersson (s) till arbetsmarknadsministern om arbetsmarknaden i</textBlock>
    <textBlock ix="1">Gävleborgs län:</textBlock>
  </contentBlock>
  <contentBlock ix="63">
    <textBlock ix="0">Arbetslösheten i Gävleborgs län når nu rekordsiffror -- 7 000 personer eller 4 %. Visst är problemen stora också i övriga delar av landet, men alla siffror pekar på samma dystra sanning:</textBlock>
    <textBlock ix="1">Gävleborg (tillsammans med Norrbotten) är landets mest utsatta region när det gäller arbetslöshet.</textBlock>
  </contentBlock>
  <contentBlock ix="64">
    <textBlock ix="0">Krisen i vårt län är inte bara ett resultat av lågkonjunkturen. Den har också uppkommit ur strukturella problem med långsiktiga verkningar.</textBlock>
  </contentBlock>
  <contentBlock ix="65">
    <textBlock ix="0">Ett stort antal företag runt om i länet har eller kommer att läggas ned eller kraftigt reducera sin personal. Särskilt utsatt är byggnadsbranschen där arbetslösheten nu är 14 % och beräknas under vintern stiga till ca 23 %.</textBlock>
  </contentBlock>
  <contentBlock ix="66">
    <textBlock ix="0">Under det senaste året har drygt 4 400</textBlock>
    <textBlock ix="1">länsinnevånare förlorat sina jobb och kommande vinter beräknas ytterligare mellan 1 500--2 000</textBlock>
    <textBlock ix="2">personer tillkomma. En arbetslöshet på 6 % i vårt län kommande vinter är tyvärr en realitet, om inte kraftfulla åtgärder sätts in.</textBlock>
  </contentBlock>
  <contentBlock ix="67">
    <textBlock ix="0">Riksdagen har vid upprepade tillfällen slagit fast allas rätt till arbete. Samhällets -- statens -- ansvar är stort. Betydande och snabba insatser måste till på en rad viktiga områden. Statliga beslut och medel erfordras.</textBlock>
  </contentBlock>
  <contentBlock ix="68">
    <textBlock ix="0">Från länet har till arbetsmarknadsministern översänts en förteckning över väl motiverade, genomtänkta och angelägna projekt som, om de snabbt kom i gång, verksamt skulle bidraga till att vända den negativa utvecklingen i Gävleborgs län.</textBlock>
    <textBlock ix="1">De viktigaste förslagen är:</textBlock>
  </contentBlock>
  <contentBlock ix="69">
    <textBlock ix="0">1.  Kraftfulla investeringar i vägar och järnvägar</textBlock>
  </contentBlock>
  <contentBlock ix="70">
    <textBlock ix="0">-- väg E4 Söderhamn--Hudiksvall</textBlock>
  </contentBlock>
  <contentBlock ix="71">
    <textBlock ix="0">-- förbättringar av sambanan genom länet</textBlock>
  </contentBlock>
  <contentBlock ix="72">
    <textBlock ix="0">--  snabbtåg Stockholm--Sundsvall</textBlock>
  </contentBlock>
  <contentBlock ix="73">
    <textBlock ix="0">2.  Nybyggnad av högskolan Gävle--Sandviken</textBlock>
  </contentBlock>
  <contentBlock ix="74">
    <textBlock ix="0">3.  Utlokalisering av statliga och privata verksamheter till länet</textBlock>
  </contentBlock>
  <contentBlock ix="75">
    <textBlock ix="0">-- folkhälsoinstitutet</textBlock>
  </contentBlock>
  <contentBlock ix="76">
    <textBlock ix="0">4.  Kraftig förstärkning av AMS resurser; skulle möjliggöra ett omedelbart och absolut nödvändigt tillskott till länsarbetsnämnden i Gävleborg.</textBlock>
  </contentBlock>
  <contentBlock ix="77">
    <textBlock ix="0">Min fråga till arbetsmarknadsministern är:</textBlock>
  </contentBlock>
  <contentBlock ix="78">
    <textBlock ix="0">Kommer arbetsmarknadsministern och den nya borgerliga regeringen att ställa upp med de medel och andra insatser som omedelbart behövs för att den negativa utvecklingen i ett av landets hårdast drabbade län -- Gävleborg -- skall kunna brytas?</textBlock>
  </contentBlock>
  <contentBlock ix="79">
    <textBlock ix="0">Om svaret är ja, vilka insatser planeras?</textBlock>
  </contentBlock>
  <contentBlock ix="80">
    <textBlock ix="0">1991/92:26 av Birgit Henriksson (m) till justitieministern om kontraktsvård:</textBlock>
  </contentBlock>
  <contentBlock ix="81">
    <textBlock ix="0">En trettioårig person i Mellansverige, som i tio år varit storlangare, lyckades för en tid sedan få sitt fängelsestraff omvandlat till kontraktsvård.</textBlock>
  </contentBlock>
  <contentBlock ix="82">
    <textBlock ix="0">Vården skulle han få på ett hem för missbrukare, som då drevs i Landstingets regi. Personalen arbetade vanlig kontorstid och hemmet var därför utan tillsyn kvällar och nätter.</textBlock>
  </contentBlock>
  <contentBlock ix="83">
    <textBlock ix="0">Den aktuelle personen rymde från det obemannade hemmet. Han hittades senare av polisen i en husvagn, där man även kunde beslagta en stor mängd narkotika. Man hittade även amfetamin på hans rum på behandlingshemmet. Han dömdes så småningom till 1,5 års fängelse av hovrätten, men har överklagat domen. I höstas dömdes mannen av tingsrätten till ytterligare 10 månaders fängelse.</textBlock>
  </contentBlock>
  <contentBlock ix="84">
    <textBlock ix="0">Den lokala polisen liksom människor som bor i närheten av behandlingshemmet ifrågasätter om det skall vara möjligt att sända så belastade missbrukare till öppna behandlingshem. Det är enligt min mening rimligt att hysa tvivel inför en avancerad yrkesförbrytares vilja och möjlighet att fullfölja denna form av kontraktsvård. Mannen i exemplet ovan har sänts till flera § 34-placeringar på olika behandlingshem. Han har även varit intagen på Österåkeranstalten, men börjat langa narkotika så snart han kommit ut igen.</textBlock>
  </contentBlock>
  <contentBlock ix="85">
    <textBlock ix="0">Jag anser inte att man bör acceptera att en yrkesförbrytare skall kunna utnyttja denna typ av strafflindring. I varje fall måste det finnas personal dygnet runt på de behandlingshem som tar emot missbrukande personer. Polisen kan redovisa att missbrukare beviljas upp till åtta § 34-placeringar.</textBlock>
  </contentBlock>
  <contentBlock ix="86">
    <textBlock ix="0">Med anledning av ovan anförda vill jag fråga justitieministern följande:</textBlock>
  </contentBlock>
  <contentBlock ix="87">
    <textBlock ix="0">1.  Vilka kriterier bör gälla för att hem för missbrukare skall få ta emot dömda?</textBlock>
  </contentBlock>
  <contentBlock ix="88">
    <textBlock ix="0">2.  Vad avser justitieministern göra för att hindra att s.k. kontraktsvård inte bara blir en snabb väg till frihet för fängelsedömda personer?</textBlock>
  </contentBlock>
  <contentBlock ix="89">
    <textBlock ix="0">den 29 oktober</textBlock>
  </contentBlock>
  <contentBlock ix="90">
    <textBlock ix="0">1991/92:27 av Håkan Strömberg (s) till arbetsmarknadsminister Börje Hörnlund om sysselsättningen i Karlskoga:</textBlock>
  </contentBlock>
  <contentBlock ix="91">
    <textBlock ix="0">Swedish Ordnance varslar nu 800 anställda om uppsägning vid sin tillverkning i Karlskoga. Det är ca 200 fler anställda än vad som tidigare har diskuterats mellan företaget och de fackliga organisationerna.</textBlock>
  </contentBlock>
  <contentBlock ix="92">
    <textBlock ix="0">För Karlkoga kommun är den nu aviserade personalminskningen ytterst allvarlig.</textBlock>
  </contentBlock>
  <contentBlock ix="93">
    <textBlock ix="0">Genom tidigare personalminskningar vid Swedish</textBlock>
    <textBlock ix="1">Ordnance tillverkning av försvarsmaterial ligger</textBlock>
    <textBlock ix="2">Karlskoga kommun bland de orter i landet som har den högsta arbetslösheten. Av arbetssökande ungdom i kommunen är nu 80 % utan fast arbete.</textBlock>
    <textBlock ix="3">Genom den nu aviserade personalinskränkningen kommer situationen att avsevärt förvärras.</textBlock>
  </contentBlock>
  <contentBlock ix="94">
    <textBlock ix="0">Orsaken till personalminskningen vid Swedish</textBlock>
    <textBlock ix="1">Ordnance anläggning är minskade svenska försvarsbeställningar och minskad export. Staten bär således ett direkt ansvar för den stora arbetslösheten i Karlskoga och den nu aviserade friställningen av ytterligare anställda.</textBlock>
  </contentBlock>
  <contentBlock ix="95">
    <textBlock ix="0">Mot bakgrund av ovanstående vill jag fråga arbetsmarknadsministern följande:</textBlock>
  </contentBlock>
  <contentBlock ix="96">
    <textBlock ix="0">Är arbetsmarknadsministern beredd att vidtaga några extra åtgärder för att öka möjligheterna till sysselsättning i Karlskoga?</textBlock>
  </contentBlock>
  <contentBlock ix="97">
    <textBlock ix="0">den 30 oktober</textBlock>
  </contentBlock>
  <contentBlock ix="98">
    <textBlock ix="0">1991/92:28 av Bengt-Ola Ryttar (s) till näringsministern om Kloster Speedsteel AB:</textBlock>
  </contentBlock>
  <contentBlock ix="99">
    <textBlock ix="0">Kloster Speedsteel är ett framgångsrikt världsledande företag när det gäller snabbstål. Sina svenska produktionsanläggningar har företaget i</textBlock>
    <textBlock ix="1">Långhyttan, Vikmanshyttan och Söderfors.</textBlock>
    <textBlock ix="2">Genom Kinnevik ägs företaget av Jan Stenbäck.</textBlock>
  </contentBlock>
  <contentBlock ix="100">
    <textBlock ix="0">I samband med kampen om en tredje markbunden</textBlock>
    <textBlock ix="1">TV-kanal har Stenbäck beslutat sig för att sälja</textBlock>
    <textBlock ix="2">Kloster Speedsteel. Beskedet slog ner som en bomb på de berörda bruksorterna. Oron och osäkerheten på de berörda orterna ökades av den mycket knapphändiga informationen om den tilltänkta affären och om köparen. Under lång tid fanns endast ett kortfattat pressmeddelande. Ett sådant förfarande är hänsynslöst mot de människor som berörs och fjärran från vad som är skick och fason på den svenska arbetsmarknaden.</textBlock>
  </contentBlock>
  <contentBlock ix="101">
    <textBlock ix="0">Köparen är det franska företaget Eramet som redan tidigare äger företaget Commentryenne, en av de viktigaste konkurrenterna till Kloster Speedsteel.</textBlock>
  </contentBlock>
  <contentBlock ix="102">
    <textBlock ix="0">Enligt gällande lagstiftning skall regeringen pröva utländska företagsförvärv i Sverige utifrån bl.a.</textBlock>
    <textBlock ix="1">industri- och regionalpolitiska hänsyn. Den utländska köparen kan göra utfästelser i samband med regeringens prövning.</textBlock>
  </contentBlock>
  <contentBlock ix="103">
    <textBlock ix="0">Enligt min mening finns det starka regionalpolitiska skäl för att trygga sysselsättningen på de berörda orterna. Långhyttan och</textBlock>
    <textBlock ix="1">Vikmanshyttan tillhör bägge Hedemora kommun.</textBlock>
    <textBlock ix="2">Denna kommun upplever just nu många hot mot kommuninnevånarnas sysseslättning, och stödområdesplacering har övervägts.</textBlock>
  </contentBlock>
  <contentBlock ix="104">
    <textBlock ix="0">Även Norduppland är ett utsatt område där många jobb försvunnit under senare år.</textBlock>
  </contentBlock>
  <contentBlock ix="105">
    <textBlock ix="0">Industripolitiskt torde det vara av nationellt intresse att det världsledande snabbstålsföretaget ges bästa möjliga utvecklingsmöjligheter.</textBlock>
  </contentBlock>
  <contentBlock ix="106">
    <textBlock ix="0">Den borgerliga regeringen har deklarerat att den avser att avskaffa prövningen av utländska förvärv ifrån årsskiftet 91/92. Därför är oron stor på de berörda orterna och hos Metall, SALF och SIF för att regeringen inte gör en ordentlig prövning av förvärvet.</textBlock>
  </contentBlock>
  <contentBlock ix="107">
    <textBlock ix="0">Därför frågar jag näringsministern om det är regeringens avsikt att sakligt pröva förvärvet och därvid eftersträva bästa möjliga framtida förutsättningar för Kloster Speedsteel.</textBlock>
  </contentBlock>
  <contentBlock ix="108">
    <textBlock ix="0">1991/92:29 av Göran Magnusson (s) till arbetsmarknadsministern om arbetsmarknaden i</textBlock>
    <textBlock ix="1">Västmanlands län:</textBlock>
  </contentBlock>
  <contentBlock ix="109">
    <textBlock ix="0">Västmanland är ett av Sveriges mest industrialiserade län. Mer än 30 % procent av länets invånare arbetar inom större eller mindre industriföretag. Genomsnittet för hela landet ligger strax över 20 %. Många av jobben i länet är knutna till bilindustrin.</textBlock>
  </contentBlock>
  <contentBlock ix="110">
    <textBlock ix="0">Den rådande lågkonjunkturen slår hårt mot industrin. Med hänsyn till att så många västmanlänningar är industrianställda slår den extra hårt mot länet. I en tidigare prognos för verkstadsindustrin har förutspåtts att antalet arbetstillfällen skulle kunna minska med ca 50 000.</textBlock>
    <textBlock ix="1">Det känns nu som om prognosen håller på att bli verklighet och att Västmanland bär en stor del av minskningen.</textBlock>
  </contentBlock>
  <contentBlock ix="111">
    <textBlock ix="0">Tidigare år har sysselsättningsproblemen varit störst i Fagersta-regionen, med kraftiga konstrueringar. Nu går en ny våg av varsel om driftsinskränkningar, permitteringar och avskedanden. Fagersta Steinless, Seco Tools och</textBlock>
    <textBlock ix="1">Televerket är några av de företag som skär ned personal eller inför korttidsvecka. Skinnskatteberg och Norberg i samma region har också problem.</textBlock>
  </contentBlock>
  <contentBlock ix="112">
    <textBlock ix="0">Samtidigt minskar sysselsättningen kraftigt också i andra delar av länet. Beslutet i våras att lägga ner</textBlock>
    <textBlock ix="1">Bulten AB i Hallstahammar innebär minst 400</textBlock>
    <textBlock ix="2">färre jobb i den tidigare hårt drabbade kommunen.</textBlock>
    <textBlock ix="3">Asea Brown Boveri och Outo Koumpo Copper är två stora företag i Västerås som minskar antalet anställda. Samtidigt är det många mindre företag som också skär ned driften. Bland andra större personalförändringar kan nämnas Volvo i Köping, som minskar sin arbetsstyrka med mer än 300</textBlock>
    <textBlock ix="4">personer. Också andra företag i andra kommuner varslar om inskränkningar och om avsked för personal.</textBlock>
  </contentBlock>
  <contentBlock ix="113">
    <textBlock ix="0">I Länsarbetsnämndens arbetsmarknadsutsikter förutspås att arbetslösheten i september 1992 kan bli 4,6 %, eller 7 500 personer. Sektorn bygg och anläggning förutspås en arbetslöshet i vinter på 20--</textBlock>
    <textBlock ix="1">25 %.</textBlock>
  </contentBlock>
  <contentBlock ix="114">
    <textBlock ix="0">Arbetslösheten för åldersgruppen 18--19 år antas bli uppemot 15 % och för åldersgruppen 20--25 år cirka 10 %. Enligt länsarbetsnämnden visar</textBlock>
    <textBlock ix="1">''erfarenheter från 80-talet att arbetslöshet i ungdomsgrupperna har en tendens att bli bestående även då efterfrågan på arbetskraft ökar''.</textBlock>
    <textBlock ix="2">Länsarbetsnämnden beskriver också en ny grupp med växande problem på arbetsmarknaden, nämligen medelålders och äldre tjänstemän som</textBlock>
    <textBlock ix="3">''finns med i betydande andel bland de varslade''.</textBlock>
    <textBlock ix="4">Förklaringen är att i många industriföretag ändras arbetsorganisationen nu så att</textBlock>
    <textBlock ix="5">''tjänstemannauppgifter'' förs samman med</textBlock>
    <textBlock ix="6">''metalljobb''.</textBlock>
  </contentBlock>
  <contentBlock ix="115">
    <textBlock ix="0">Sysselsättningen i länets kommuner och i landstinget antas inte öka nämnvärt under de närmaste åren. De ekonomiska utsikterna för kommuner och landsting tycks inte heller vara särskilt goda enligt de senaste signalerna från regeringen. Den gemensamma servicesektorn är kvinnornas största arbetsmarknad. Försvagningar av den, i förening med länets höga andel industrisysselsatta, gör att kvinnorna drabbas särskilt hårt. Regeringens aviserade organisatoriska förändringar av den gemensamma sektorn, bl.a. privatisering, innebär inte fler jobb.</textBlock>
    <textBlock ix="1">Antalet anställda är i stället en fråga om vilka resurser samhället är berett att avdela för sjukvård, utbildning samt vård och omsorg.</textBlock>
  </contentBlock>
  <contentBlock ix="116">
    <textBlock ix="0">Västmanland har en mycket låg andel av den statliga förvaltningen. Antalet jobb reduceras nu ytterligare genom generella besparingar i statens verksamhet. Både Televerket och Posten flyttar arbetstillfällen från länet.</textBlock>
  </contentBlock>
  <contentBlock ix="117">
    <textBlock ix="0">Sysselsättningen inom privat tjänstesektor kommer att minska fram till sommaren 1992.</textBlock>
  </contentBlock>
  <contentBlock ix="118">
    <textBlock ix="0">Landshövdingen har i en skrivelse till regeringen om länets arbetsmarknad föreslagit flera olika åtgärder: nya lokaler för högskolan, nytt elevhem vid skogsmästarskolan i Skinnskatteberg, tidigareläggning av vägobjekt, bl.a. E18 mellan</textBlock>
    <textBlock ix="1">Köping och Arboga och väg 67 Norrköping --</textBlock>
    <textBlock ix="2">Västerås -- Gävle, ytterligare 10 miljoner till utbyggnad av Södertälje kanal samt extra satsningar inom kulturen och på naturvårdsobjekt.</textBlock>
    <textBlock ix="3">I skrivelsen noteras också med tillfredsställelse tidigare fattade beslut om Bergslagspendeln och</textBlock>
    <textBlock ix="4">Mälarbanan.</textBlock>
  </contentBlock>
  <contentBlock ix="119">
    <textBlock ix="0">Är arbetsmarknadsministern villig att medverka till att dessa projekt kan genomföras snarast för att tillvarata länets utvecklingsmöjligheter? Är arbetsmarknadsministern vidare beredd att anslå tillräckligt med pengar för att möta övriga arbetsmarknadspolitiska behov i Västmanland?</textBlock>
  </contentBlock>
  <contentBlock ix="120">
    <textBlock ix="0">den 31 oktober</textBlock>
  </contentBlock>
  <contentBlock ix="121">
    <textBlock ix="0">1991/92:30 av Berith Eriksson (v) till bostadsministern om jämställdhet och pornografi:</textBlock>
  </contentBlock>
  <contentBlock ix="122">
    <textBlock ix="0">Kampen mot pornografin är en jämställdhetsfråga.</textBlock>
    <textBlock ix="1">I pornografin framställs kvinnor som ting, som varor till för att konsumeras av män. Pornografin skapar och bevarar fördomar som drabbar alla kvinnor.</textBlock>
  </contentBlock>
  <contentBlock ix="123">
    <textBlock ix="0">I ett samhälle som genomsyras av pornografi, påverkas kvinnors ställning negativt ur jämställdhetssynpunkt på alla områden. Vi har en lag mot sexuellt våld i pornografin, men vi är ändå dränkta av våldspornografi. Och inget görs för att stoppa detta.</textBlock>
  </contentBlock>
  <contentBlock ix="124">
    <textBlock ix="0">Kopplingen mellan våldtäkter, kvinnomisshandel och pornografi har påvisats i flera nya forskningsrapporter. Men även i den tillåtna pornografin, i tidningar som exempelvis Playboy, beskrivs kvinnan som en primitiv varelse. Hon blir ett objekt för någons utlevelse av sin sexualitet.</textBlock>
  </contentBlock>
  <contentBlock ix="125">
    <textBlock ix="0">I diskussioner om pornografi brukar det hävdas att det är svårt att definiera vad pornografi är. Men de som producerar pornografi vet vad pornografi är.</textBlock>
    <textBlock ix="1">De vet hur man gör den och vad den skall innehålla.</textBlock>
    <textBlock ix="2">De som beställer pornografi till sina affärer vet vad de skall beställa, och de som köper pornografi vad de vill köpa. Alla dessa människor kan skilja på pornografi och annat material. Det måste då även vara möjligt att formulera en definition om vad som är pornografi och vad som inte är det -- en definition som måste göras utifrån om pornografin är diskriminerande och därmed ett hot mot jämställdheten mellan könen.</textBlock>
  </contentBlock>
  <contentBlock ix="126">
    <textBlock ix="0">En lag som behandlar detta ämne bör sedan placeras i sitt rätta juridiska sammanhang, nämligen inom jämställdhetslagstiftningen.</textBlock>
  </contentBlock>
  <contentBlock ix="127">
    <textBlock ix="0">Jag vill med anledning av ovanstående fråga statsrådet:</textBlock>
  </contentBlock>
  <contentBlock ix="128">
    <textBlock ix="0">Avser regeringen förändra nuvarande lagstiftning mot pornografi för att ytterligare främja jämställdheten mellan könen?</textBlock>
  </contentBlock>
  <contentBlock ix="129">
    <textBlock ix="0">1991/92:31 av Göthe Knutson (m) till justitieministern om s.k. frigång vid kriminalvårdsanstalterna:</textBlock>
  </contentBlock>
  <contentBlock ix="130">
    <textBlock ix="0">Interiörer från den socialdemokratiska svängdörrspolitiken inom kriminalvården avslöjas återigen i ett häpnadsväckande fall av slapphet inom en anstalt. En tungt belastad brottsling har kunnat fortsätta sin brottslighet samtidigt som han avtjänar ett fyraårigt straff på en kriminalvårdsanstalt utanför Stockholm.</textBlock>
  </contentBlock>
  <contentBlock ix="131">
    <textBlock ix="0">Enligt tidningsuppgift har han dagligen rest till</textBlock>
    <textBlock ix="1">Stockholm där han under fem månader systematiskt ägnat sig åt bedrägerier i restaurangbranschen. Den tillförordnade anstaltchefen anser dock att förutsättningarna för frigång varit i sin ordning. Enligt Svenska</textBlock>
    <textBlock ix="2">Dagbladet säger hon att ''jag kan direkt säga att det finns inga konstigheter i grunden för den här frigången. Vi har gjort en helt normal bedömning från vår sida''. Så långt anstaltschefen.</textBlock>
  </contentBlock>
  <contentBlock ix="132">
    <textBlock ix="0">Enligt min bedömning avslöjas här en lika missriktad som häpandsväckande syn på kriminalvårdens främsta uppgift. Man har anledning fråga sig hur allmänheten ska få förtroende för kriminalvården när en anstaltschef försvarar en frigång som under fem månader givit en förslagen brottsling fritt fram för fortsatta bedrägerier utanför anstalten. Maffiavärlden ler förtjust åt sådana inslag i svenskt rättväsende.</textBlock>
  </contentBlock>
  <contentBlock ix="133">
    <textBlock ix="0">Det kan erinras om att liknande fall av häpnadsväckande slapphet som avslöjades för halvtannat år sedan förekommit vid samma anstalt.</textBlock>
    <textBlock ix="1">Då var det en brottsling som under ständig frigång kunde driva ett svartbyggeföretag med brottslig inriktning.</textBlock>
  </contentBlock>
  <contentBlock ix="134">
    <textBlock ix="0">Uppenbart är det att den s.k. frigången under socialdemokratisk regim inneburit just svängdörrar i kriminalvården. Det finns anledning förmoda att svenska folket vill ha en bättre ordningäven på detta område när vi nu fått en borgerlig regering.</textBlock>
  </contentBlock>
  <contentBlock ix="135">
    <textBlock ix="0">Har justitieministern för avsikt att se över bestämmelserna och rutinerna för s.k. frigång vid våra fängelser?</textBlock>
  </contentBlock>
  <contentBlock ix="136"/>
  <contentBlock ix="137">
    <textBlock ix="0">7 § Anmälan om frågor</textBlock>
  </contentBlock>
  <contentBlock ix="138">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="139">
    <textBlock ix="0">den 25 oktober</textBlock>
  </contentBlock>
  <contentBlock ix="140">
    <textBlock ix="0">1991/92:64 av Eva Zetterberg (v) till bostadsministern om den framtida bostadsproduktionen:</textBlock>
  </contentBlock>
  <contentBlock ix="141">
    <textBlock ix="0">Regeringen hotar med att riva upp beslutet om att införa räntelånesystemt som vänsterpartiet och socialdemokraterna gemensamt arbetat fram och beslutat om.</textBlock>
  </contentBlock>
  <contentBlock ix="142">
    <textBlock ix="0">Regeringens hot skapar nu kaos på bl.a.</textBlock>
    <textBlock ix="1">bostadsmarknaden eftersom ingen vet vad som gäller eller vad som eventuellt ska komma istället.</textBlock>
    <textBlock ix="2">Om räntelånesystemet ej genomförs innebär det kraftigt höjda hyror i nyproducerade lägenheter och ökade boendekostnader i egnahem på upp till</textBlock>
    <textBlock ix="3">1 000 kr. mer i månaden. Detta hotar bl.a.</textBlock>
    <textBlock ix="4">nyproduktionen av lägenheter för år 1992 och 1993</textBlock>
    <textBlock ix="5">eftersom inga vanliga bostadskonsumenter har råd med dessa nya, extremt dyra lägenheter.</textBlock>
  </contentBlock>
  <contentBlock ix="143">
    <textBlock ix="0">Kostnaderna för att riva upp beslutet blir stora --</textBlock>
    <textBlock ix="1">runt 2 miljarder -- om man vill undvika hyreshöjningar eftersom byggaktörer redan anpassat sig till det nya systemet.</textBlock>
  </contentBlock>
  <contentBlock ix="144">
    <textBlock ix="0">Avser regeringen att vidta några åtgärder för att hindra att bostadsproduktionen sjunker år 1992 och</textBlock>
    <textBlock ix="1">1993?</textBlock>
  </contentBlock>
  <contentBlock ix="145">
    <textBlock ix="0">1991/92:65 av Lars Sundin (fp) till utbildningsministern om svenska utbildningen och</textBlock>
    <textBlock ix="1">EG:</textBlock>
  </contentBlock>
  <contentBlock ix="146">
    <textBlock ix="0">För att svensk arbetskraft skall kunna hävda sig i konkurrensen på den nya gemensamma europeiska arbetsmarknaden är det av stor vikt att våra utbildningar håller god internationell standard.</textBlock>
    <textBlock ix="1">Den nya regeringen har avviserat stora satsningar på utbildningsområdet. Detta är självfallet både mycket välkommet och välbehövligt.</textBlock>
  </contentBlock>
  <contentBlock ix="147">
    <textBlock ix="0">För vissa yrken fordras särskilt innehåll i utbildningen och längd av utbildningen för att de utbildade skall kunna verka på den gemensamma arbetsmarknaden.</textBlock>
  </contentBlock>
  <contentBlock ix="148">
    <textBlock ix="0">Jag vill därför fråga utbildningsministern:</textBlock>
  </contentBlock>
  <contentBlock ix="149">
    <textBlock ix="0">Vilka svenska utbildningar behöver kompletteras för att bli godkända i EG fr.o.m. 1 januari 1992?</textBlock>
  </contentBlock>
  <contentBlock ix="150">
    <textBlock ix="0">1991/92:66 av Lennart Daléus (c) till justitieministern om skyddsåtgärder till kvinnor, som förföljs:</textBlock>
  </contentBlock>
  <contentBlock ix="151">
    <textBlock ix="0">I en intervju i Dagens Nyheter den 24 oktober säger justitieministern att hon vill pröva idén om att förföljda kvinnor skall få någon sorts livvakt.</textBlock>
  </contentBlock>
  <contentBlock ix="152">
    <textBlock ix="0">De bakomliggande ambitionerna att förföljda kvinnor skall skyddas är naturligtvis riktig, men modellen med livvakt har uppenbara brister, bl.a.</textBlock>
    <textBlock ix="1">vad gäller de förföljda kvinnornas integritet.</textBlock>
  </contentBlock>
  <contentBlock ix="153">
    <textBlock ix="0">Kommer regeringen att i detta sammanhang också pröva möjligheten att skydda de förföljda kvinnorna genom att punktbevaka de våldsverkande männen?</textBlock>
  </contentBlock>
  <contentBlock ix="154">
    <textBlock ix="0">1991/92:67 av Tage Påhlsson (c) till kommunikationsministern om vägunderhållet i</textBlock>
    <textBlock ix="1">Norrland:</textBlock>
  </contentBlock>
  <contentBlock ix="155">
    <textBlock ix="0">Vägverkets ledning har vid några tillfällen på senare tid uttalat sig i massmedia och klart markerat att man ämnar dra in på underhållet till vägarna i landets glesbygder, framför allt i</textBlock>
    <textBlock ix="1">Norrland. Man får helt enkelt finna sig i att ha lägre vägstandard i dessa trakter, heter det.</textBlock>
  </contentBlock>
  <contentBlock ix="156">
    <textBlock ix="0">Uttalandena har med rätta väckt förvåning och bestörtning hos såväl myndigheter som företag och privatpersoner i Norrland. Tillgången till farbara vägar är av mycket stor betydelse för såväl näringslivets som bygdernas överlevnad.</textBlock>
  </contentBlock>
  <contentBlock ix="157">
    <textBlock ix="0">Med hänsyn till regeringsförklaringens klara besked om att hela Sverige skall leva, vilket bl.a.</textBlock>
    <textBlock ix="1">förutsätter satsningar på infrastrukturen i form av t.ex. bättre vägnät, är denna vägverkets inställning mycket förbryllande. Det är även stötande från allmän rättvisesynpunkt att man på detta sätt helt frankt avser att misshandla vissa delar av vårt land.</textBlock>
  </contentBlock>
  <contentBlock ix="158">
    <textBlock ix="0">Jag förutsätter att kommunikationsministern delar min och alla norrlänningars förvåning och oro över den bristande överensstämmelsen mellan regeringens och vägverkets syn på det viktiga vägunderhållet i Norrland och vill därför fråga:</textBlock>
  </contentBlock>
  <contentBlock ix="159">
    <textBlock ix="0">Avser regeringen att ta kontakt med vägverkets ledning för klarläggande av situationen?</textBlock>
  </contentBlock>
  <contentBlock ix="160">
    <textBlock ix="0">1991/92:68 av Lars Moquist (nyd) till jordbruksministern om etanolproduktion:</textBlock>
  </contentBlock>
  <contentBlock ix="161">
    <textBlock ix="0">Genom att skatten på etanol lär komma att slopas nästa år skapas bättre förutsättning för att göra etanolproduktion lönsam.</textBlock>
  </contentBlock>
  <contentBlock ix="162">
    <textBlock ix="0">Genom att sockerbruket i Mörbylånga på södra</textBlock>
    <textBlock ix="1">Öland kommer att läggas ned -- troligen redan efter denna säsong -- har en bekymmersam situation skapats för dem som arbetar på sockerbruket och i näringar i anslutning till sockerbruket.</textBlock>
  </contentBlock>
  <contentBlock ix="163">
    <textBlock ix="0">Karl Erik Olsson har tidigare i denna kammare svarat Göran Magnusson att mellansvenska slättbygder är de områden som ligger bäst till för en lokalisering av etanolproduktion. Jag anser att man också ska väga in sysselsättningsskäl när man överväger vilken eller vilka orter som lämpar sig bäst för etanolproduktion.</textBlock>
  </contentBlock>
  <contentBlock ix="164">
    <textBlock ix="0">Är jordbruksministern beredd att verka för en etablering av etanolproduktion till Mörbylånga?</textBlock>
  </contentBlock>
  <contentBlock ix="165">
    <textBlock ix="0">1991/92:69 av Elisabeth Persson (v) till justitieministern om ideella skadestånd till våldtäktsoffer:</textBlock>
  </contentBlock>
  <contentBlock ix="166">
    <textBlock ix="0">I maj 1990 tog riksdagen, efter en motion från vänsterpartiet, ett enhälligt beslut om höjning av ideella skadestånd till våldtäktsoffer m.fl. Motivet till beslutet finns utförligt redovisat i betänkande</textBlock>
    <textBlock ix="1">1989/90:LU25.</textBlock>
  </contentBlock>
  <contentBlock ix="167">
    <textBlock ix="0">Trots att det nu har gått halvannat år är det fortfarande så att skadestånden till våldtagna eller misshandlade kvinnor är mycket små. Det ideella skadeståndet står ännu inte i något avseende i paritet med det psykiska lidande som kvinnorna blivit utsatta för och som det kan kräva år av psykisk rehabilitering att komma över.</textBlock>
  </contentBlock>
  <contentBlock ix="168">
    <textBlock ix="0">Har justitieministern för avsikt att ta initiativ för att riksdagsbeslutet från maj 1990 skall genomföras?</textBlock>
  </contentBlock>
  <contentBlock ix="169">
    <textBlock ix="0">1991/92:70 av Elisabeth Persson (v) till justitieministern om rättshjälp m.m. till kvinnor som utsatts för övergrepp utom riket:</textBlock>
  </contentBlock>
  <contentBlock ix="170">
    <textBlock ix="0">Brottsoffrens situation har de senaste åren alltmer uppmärksammats. Exempelvis kan en kvinna som misshandlats eller blivit våldtagen få rättshjälp för att kunna driva en process mot förövaren. Men varför får en svensk medborgare som våldtagits utomlands inte rättshjälp? Det händer att svenska kvinnor blir våldtagna under utlandssemester. Men även om förövarna grips och ställs inför rätta kan kvinnorna ofta inte fullfölja talan mot dem, eftersom de saknar möjligheter att själva betala advokatkostnader etc. I något fall har kvinnan efter stor ekonomisk uppoffring själv betalat rättegångskostnaderna. Hade det hänt inom</textBlock>
    <textBlock ix="1">Sveriges gränser hade de fått rättshjälp. Inte heller har de fått någon hjälp av de svenska ambassaderna i respektive land.</textBlock>
  </contentBlock>
  <contentBlock ix="171">
    <textBlock ix="0">Gör man skillnad på svenska män som åtalats för t.ex. narkotikabrott och svenska kvinnor som våldtagits? Det hör väl till ambassadernas och/eller konsulatens praxis att besöka svenskar i utländska häkten och ge dem erforderlig hjälp inför en rättegång? Anser man kanske att kvinnor får skylla sig själva om de åker utomlands och blir våldtagna, och att narkotikabrottslingar behöver hjälpen bättre?</textBlock>
  </contentBlock>
  <contentBlock ix="172">
    <textBlock ix="0">Har justitieministern för avsikt att medverka till att svenska kvinnor som utsätts för övergrepp utomlands får rättshjälp och erforderligt stöd från</textBlock>
    <textBlock ix="1">Sveriges ambassader?</textBlock>
  </contentBlock>
  <contentBlock ix="173">
    <textBlock ix="0">1991/92:71 av Dan Ericsson (kds) till kommunikationsministern om E 4-ans förbifart vid</textBlock>
    <textBlock ix="1">Norrköping:</textBlock>
  </contentBlock>
  <contentBlock ix="174">
    <textBlock ix="0">För närvarande pågår arbetet med E 4-ans förbifart vid Norrköping. I det sammanhanget har vägverket genomfört en utredning kring alternativet att bygga</textBlock>
    <textBlock ix="1">E 4-an i en tunnel förbi delar av Norrköping.</textBlock>
    <textBlock ix="2">Huvudsyftet med en tunnel är att förbättra miljön för de boende runt vägen och minska problemen vid passagen av vattenverket.</textBlock>
  </contentBlock>
  <contentBlock ix="175">
    <textBlock ix="0">Från kommunens sida menar man att den utredning som vägverket gjort är bristfällig. En ny utredning behövs för att belysa de totala kostnaderna för såväl ett ytvägsalternativ som en tunnel.</textBlock>
    <textBlock ix="1">Ytvägsalternativet måste inbegripa en överdäckning av vattenverket alternativt att ny dricksvattentäkt skapas för Norrköping.</textBlock>
  </contentBlock>
  <contentBlock ix="176">
    <textBlock ix="0">Mot denna bakgrund vill jag fråga kommunikationsministern om han är beredd att vidta åtgärder för att det s.k. tunnelalternativet ånyo utreds och prövas.</textBlock>
  </contentBlock>
  <contentBlock ix="177">
    <textBlock ix="0">1990/91:72 av Dan Ericsson (kds) till justitieministern om kriminalvårdsanstalten</textBlock>
    <textBlock ix="1">Skenäs:</textBlock>
  </contentBlock>
  <contentBlock ix="178">
    <textBlock ix="0">Kriminalvården arbetar med och söker goda och rehabiliterande vårdformer som skall syfta till att skapa förutsättningar för ett lagligt liv.</textBlock>
  </contentBlock>
  <contentBlock ix="179">
    <textBlock ix="0">Redan i dag finns många bra former av kriminalvård, ett exempel är kriminalvårdsanstalten Skenäs på Vikbolandet.</textBlock>
    <textBlock ix="1">Problemet är nu att kriminalvårdsstyrelsens direktion tagit ett principbeslut om att lägga ned spannmåls- och mjölkproduktionen vid Skenäs.</textBlock>
    <textBlock ix="2">Detta kan ses som en konsekvens av den nya jordbrukspolitiken. Enligt mitt synsätt är det orimligt att jordbrukspolitiken skall leda till effekter för kriminalvården som innebär att man fördärvar en väl fungerande verksamhet.</textBlock>
  </contentBlock>
  <contentBlock ix="180">
    <textBlock ix="0">Mot denna bakgrund vill jag fråga justitieministern om hon är beredd att vidta åtgärder för att effekter av landets jordbrukspolitik ej skall innebära avveckling av fungerande verksamhet på kriminalvårdsanstalterna.</textBlock>
  </contentBlock>
  <contentBlock ix="181">
    <textBlock ix="0">den 28 oktober</textBlock>
  </contentBlock>
  <contentBlock ix="182">
    <textBlock ix="0">1991/92:73 av Ylva Annerstedt (fp) till utrikesministern om Dalai Lamas besök i Sverige:</textBlock>
  </contentBlock>
  <contentBlock ix="183">
    <textBlock ix="0">Den första veckan i december kommer Tibets andlige ledare Dalai Lama på besök till Stockholm.</textBlock>
    <textBlock ix="1">Han har under många år med fredliga medel kämpat mot Kinas ockupation av Tibet och mot de övergrepp mot de mänskliga rättigheterna som ockupationsmakten utövar.</textBlock>
  </contentBlock>
  <contentBlock ix="184">
    <textBlock ix="0">Överallt i världen möts han med stor respekt. I</textBlock>
    <textBlock ix="1">Sverige tog det tyvärr lång tid innan den socialdemokratiska regeringen tog någon notis om honom över huvud taget. Någon svensk utrikesminister har t.ex. inte tagit emot honom.</textBlock>
    <textBlock ix="2">Med anledning härav vill jag fråga utrikesministern:</textBlock>
  </contentBlock>
  <contentBlock ix="185">
    <textBlock ix="0">Är utrikesministern villig att ta emot Dalai Lama när han nu återkommer till Sverige?</textBlock>
  </contentBlock>
  <contentBlock ix="186">
    <textBlock ix="0">1991/92:74 av My Persson (m) till kommunikationsministern om Televerkets prispolitik:</textBlock>
  </contentBlock>
  <contentBlock ix="187">
    <textBlock ix="0">Televerket aviserar taxehöjningar för lokala telefonsamtal från årsskiftet, samtidigt som riksoch utlandssamtalen skall bli billigare. Detta gynnar företagen.</textBlock>
  </contentBlock>
  <contentBlock ix="188">
    <textBlock ix="0">En grupp människor i vårt samhälle som då kommer att drabbas är den stora grupp äldre, som redan i dag har en ansträngd ekonomi och för vilken telefonen i många fall är den enda kontakten med yttervärlden. Det kan inte vara förenligt med god sed att televerket -- ett monopolföretag i allmänhetens tjänst -- genomför taxereformer som så entydigt gynnar en konsumentgrupp på bekostnad av en annan.</textBlock>
  </contentBlock>
  <contentBlock ix="189">
    <textBlock ix="0">Vilka åtgärder ämnar statsrådet vidta för att de äldre inte ytterligare skall isoleras genom den av televerket förda prispolitiken?</textBlock>
  </contentBlock>
  <contentBlock ix="190">
    <textBlock ix="0">1991/92:75 av Inger René (m) till finansministern om kommunerna och fritidsfastigheterna:</textBlock>
  </contentBlock>
  <contentBlock ix="191">
    <textBlock ix="0">Kommuner med stor andel fritidsfastigheter får ofta stora ekonomiska problem som har att göra med att invånarantalet ökar mycket stort under några få sommarveckor. Det beror på att faciliteter som vatten, avlopp och sophantering måste dimensioneras efter ett mycket stort utnyttjande under kort tid.</textBlock>
  </contentBlock>
  <contentBlock ix="192">
    <textBlock ix="0">De få åretruntboende får vara med och betala de högre taxor som måste tas ut för att finansiera anläggningar som går för högtryck under sommaren men som kanske inte hade varit nödvändiga alls för att täcka de åretruntboendes behov.</textBlock>
  </contentBlock>
  <contentBlock ix="193">
    <textBlock ix="0">Vilka åtgärder avser finansministern vidta för att minska dessa problem för sommarkommunerna?</textBlock>
  </contentBlock>
  <contentBlock ix="194">
    <textBlock ix="0">1991/92:76 av Göte Jonsson (m) till statsrådet Bo</textBlock>
    <textBlock ix="1">Lundgren om handläggningen av investeringsfondsärenden:</textBlock>
  </contentBlock>
  <contentBlock ix="195">
    <textBlock ix="0">Det är, inte minst i dagens konjunkturläge, angeläget att näringslivsinvesteringar kommer till stånd utan onödigt dröjsmål. De allmänna investeringsfonderna är frisläppta just för att investeringar skall göras. Det visar sig nu att handläggningstiderna från det ett företag ansökt om ianspråktagande av fondmedel fram till dess att besked lämnas är långa. Som exempel kan nämnas ett företag i Jönköpings län, som fick sin ansökan registrerad vid statens industriverk den 13 juni, fick sitt svar först i mitten av oktober. Investeringen blir därmed fördröjd i onödan.</textBlock>
  </contentBlock>
  <contentBlock ix="196">
    <textBlock ix="0">Vilka åtgärder ämnar statsrådet vidta för att få snabba beslut om ianspråktagande av medel ur allmänna investeringsfonden?</textBlock>
  </contentBlock>
  <contentBlock ix="197">
    <textBlock ix="0">den 29 oktober</textBlock>
  </contentBlock>
  <contentBlock ix="198">
    <textBlock ix="0">1991/92:77 av Sten Söderberg (nyd) till försvarsministern om svensk försvarsindustri:</textBlock>
  </contentBlock>
  <contentBlock ix="199">
    <textBlock ix="0">Swedish Ordnance (bl.a. gamla Bofors) varslade 25</textBlock>
    <textBlock ix="1">oktober 1991 798 anställda i Karlskoga om uppsägning. Detta är ett dråpslag för Karlskoga kommun. Försvarsberedningen och regeringen bär ansvar för att ett långsiktigt besked om svensk försvarsindustri lämnas. Försvarsberedningen och regeringen har redan nu så bra underlag att en proposition borde kunna läggas fram i slutet av året. Frågan om alternativ sysselsättning för de mångna drabbade är en mycket viktig fråga, liksom vidareutbildning. Bildande av bolag för annan verksamhet bör också övervägas av regeringen.</textBlock>
  </contentBlock>
  <contentBlock ix="200">
    <textBlock ix="0">Med hänsyn härtill vill jag fråga försvarsministern följande:</textBlock>
  </contentBlock>
  <contentBlock ix="201">
    <textBlock ix="0">Kommer regeringen att verka för ett beslut redan under innevarande år?</textBlock>
  </contentBlock>
  <contentBlock ix="202">
    <textBlock ix="0">1991/92:78 av Ewa Hedkvist Petersen (s) till utbildningsministern om ökat antal behöriga lärare i Norrbotten:</textBlock>
  </contentBlock>
  <contentBlock ix="203">
    <textBlock ix="0">Vi har dock i dag förhållandevis många s.k.</textBlock>
    <textBlock ix="1">obehöriga lärare i Norrbottens inlandskommuner, särskilt på högstadienivån.</textBlock>
  </contentBlock>
  <contentBlock ix="204">
    <textBlock ix="0">Vid högskolan i Luleå bedrivs i dag utbildning av lärare för årskurserna 1--7. Den till Norrbotten närmaste lärarutbildningen för årskurser därutöver finns i Umeå. Samtidigt vet vi att det är lättare att rekrytera utbildade lärare om en lärarutbildning finns i närheten.</textBlock>
  </contentBlock>
  <contentBlock ix="205">
    <textBlock ix="0">Inför den fortsatta strukturomvandlingen av</textBlock>
    <textBlock ix="1">Norrbotten är en ungdoms- och vuxenutbildning med kvalitet en mycket viktig grund att stå på.</textBlock>
    <textBlock ix="2">Tillgång till välutbildade lärare i alla årskurser i hela länet är då en av de viktigaste faktorerna för att kunna erbjuda våra barn en bra utbildning.</textBlock>
    <textBlock ix="3">Detta talar för ytterligare lärarutbildning, utöver årskurserna 1--7, i Luleå.</textBlock>
  </contentBlock>
  <contentBlock ix="206">
    <textBlock ix="0">Mot denna bakgrund vill jag fråga om utbildningsministern är beredd att verka för att öka antalet utbildade lärare i Norrbotten och dess inland?</textBlock>
  </contentBlock>
  <contentBlock ix="207">
    <textBlock ix="0">1991/92:79 av Margareta Viklund (kds) till socialministern om barnbidraget m.m.:</textBlock>
  </contentBlock>
  <contentBlock ix="208">
    <textBlock ix="0">Vilka är regeringens argument för att låta barnfamiljerna bära en så stor del av samhällets åtstramningar genom att dra in den beslutade barnbidragshöjningen och minska ersättningen i föräldraförsäkringen?</textBlock>
  </contentBlock>
  <contentBlock ix="209"/>
  <contentBlock ix="210">
    <textBlock ix="0">den 30 oktober</textBlock>
  </contentBlock>
  <contentBlock ix="211">
    <textBlock ix="0">1991/92:80 av Elvy Söderström (s) till näringsministern om vinsterna från vattenkraften:</textBlock>
  </contentBlock>
  <contentBlock ix="212">
    <textBlock ix="0">När kommer regeringen med ett förslag om återförande av vinster från vattenkraften till de vattenproducerande kommunerna/regionerna?</textBlock>
  </contentBlock>
  <contentBlock ix="213">
    <textBlock ix="0">1991/92:81 av Lennart Nilsson (s) till näringsministern om turismen:</textBlock>
  </contentBlock>
  <contentBlock ix="214">
    <textBlock ix="0">Turistbranschen är den bransch som ökar sysselsättningen mest i världen.</textBlock>
  </contentBlock>
  <contentBlock ix="215">
    <textBlock ix="0">Sveriges Turistråd bedriver en viktig verksamhet för att öka turismen i Sverige.</textBlock>
  </contentBlock>
  <contentBlock ix="216">
    <textBlock ix="0">Vad avser regeringen att vidta för åtgärder för att främja turismen i Sverige?</textBlock>
  </contentBlock>
  <contentBlock ix="217">
    <textBlock ix="0">den 31 oktober</textBlock>
  </contentBlock>
  <contentBlock ix="218">
    <textBlock ix="0">1991/92:82 av Lena Öhrsvik (s) till utbildningsministern om en ny studiemedelsutredning:</textBlock>
  </contentBlock>
  <contentBlock ix="219">
    <textBlock ix="0">Riksdagen avvisade i våras kravet på en ny utredning om studiemedelssystemet.</textBlock>
  </contentBlock>
  <contentBlock ix="220">
    <textBlock ix="0">Skälet var att en utvärdering av systemets funktion och effekter redan på regeringens uppdrag inletts hos CSN. Som ytterligare skäl kan anges att de som förespråkade ny utredning hade vitt skilda motiv.</textBlock>
  </contentBlock>
  <contentBlock ix="221">
    <textBlock ix="0">Utbildningsministern har i en intervju uttalat sig för en ny utredning med viss bestämd inriktning.</textBlock>
  </contentBlock>
  <contentBlock ix="222">
    <textBlock ix="0">Vilka nya skäl har regeringen för sin bedömning om behovet av en ny studiemedelsutredning?</textBlock>
  </contentBlock>
  <contentBlock ix="223">
    <textBlock ix="0">1991/92:83 av Lena Öhrsvik (s) till bostadsministern om mikrofilmningen av affischer:</textBlock>
  </contentBlock>
  <contentBlock ix="224">
    <textBlock ix="0">Sedan ca 1 1/2 år pågår mikrofilmning av affischer på Kungliga Bibliotekets uppdrag. Ett tillfälligt anslag har använts.</textBlock>
  </contentBlock>
  <contentBlock ix="225">
    <textBlock ix="0">Filmningen sker i färg och utförs av Samhall</textBlock>
    <textBlock ix="1">Kalmarsand. Man är ensam om den här tekniken i norra Europa. Pengar saknas nu till fortsatt filmning.</textBlock>
  </contentBlock>
  <contentBlock ix="226">
    <textBlock ix="0">Hittills har ca 17 000 affischer filmats av de 400 000</textBlock>
    <textBlock ix="1">som finns.</textBlock>
  </contentBlock>
  <contentBlock ix="227">
    <textBlock ix="0">Är regeringen beredd att medverka till fortsatt filmning av denna kulturskatt?</textBlock>
  </contentBlock>
  <contentBlock ix="228">
    <textBlock ix="0">1991/92:84 av Annika Åhnberg (v) till justitieministern om regler om bioteknik:</textBlock>
  </contentBlock>
  <contentBlock ix="229">
    <textBlock ix="0">I regeringsförklaringen står det: ''Förslag utarbetas till etiska och miljömässiga regler för biotekniken.</textBlock>
    <textBlock ix="1">Regler läggs fast för ansvarsfull hantering av genteknik på människor, växter, djur och mikroorganismer''. Jag välkomnar ett mer aktivt regeringsarbete på detta område, men ett uttalande kräver precisering. Många ställer sig nu frågan, vad avses i regeringsförklaringen?</textBlock>
  </contentBlock>
  <contentBlock ix="230">
    <textBlock ix="0">Den förra regeringen tillsatte en genteknikberedning med anledning av motioner, bl.a. från vänsterpartiet, där krav ställdes om just en mer ansvarsfull hantering. När regeringen nu lyfter fram detta oerhört viktiga område måste väl avsikten vara något utöver det arbete som redan påbörjats. Hantering av genteknik på människa nämns uttryckligen.</textBlock>
  </contentBlock>
  <contentBlock ix="231">
    <textBlock ix="0">Ett annat mycket aktuellt område är patenträtten.</textBlock>
    <textBlock ix="1">EPO (den europeiska patentorganisationen) har nyligen beslutat att den s.k. oncomusen kan patenteras. Detta får konsekvenser också för</textBlock>
    <textBlock ix="2">Sveriges del. Förhoppningsvis innebär regeringens intresse också åtgärder vad gäller patenträtt.</textBlock>
  </contentBlock>
  <contentBlock ix="232">
    <textBlock ix="0">Min fråga blir därför:</textBlock>
  </contentBlock>
  <contentBlock ix="233">
    <textBlock ix="0">Vilka åtgärder avser regeringen vidta för att uppnå en mer ansvarsfull hantering av avancerad bioteknik på olika områden?</textBlock>
  </contentBlock>
  <contentBlock ix="234">
    <textBlock ix="0">1991/92:85 av Annika Åhnberg (v) till jordbruksministern om fodermedelslagen:</textBlock>
  </contentBlock>
  <contentBlock ix="235">
    <textBlock ix="0">Enligt fodermedelslagen får produkter av självdöda djur inte användas som foder till andra djur. Lagen säger däremot inte uttryckligen att detta även gäller hela kroppar av självdöda djur. Enligt min mening måste så vara fallet. Frågan aktualiseras av att förhandsbesked begärts av en jordbrukare angående sådan användning av självdöda djur.</textBlock>
    <textBlock ix="1">Regelverket kring lantbrukets kadaverhantering, som helhet, är oklart, kostnaderna för omhändertagande är höga.</textBlock>
  </contentBlock>
  <contentBlock ix="236">
    <textBlock ix="0">Mot bakgrund av ovan skisserade händelseutveckling blir min fråga:</textBlock>
  </contentBlock>
  <contentBlock ix="237">
    <textBlock ix="0">Avser jordbruksministern vidta åtgärder för att klargöra fodermedelslagens innebörd vad gäller användningen av hela djurkroppar från självdöda djur?</textBlock>
  </contentBlock>
  <contentBlock ix="238">
    <textBlock ix="0">1991/92:86 av Annika Åhnberg (v) till socialministern om barnbidragen:</textBlock>
  </contentBlock>
  <contentBlock ix="239">
    <textBlock ix="0">Den skatteomläggning som socialdemokraterna och folkpartiet liberalerna tillsammans genomdrev bidrog till att skapa en svår ekonomisk situation för många hushåll i landet. Barnfamiljerna skulle kompenseras genom höjda barnbidrag. Mot bakgrund av att den nya regeringen säger sig ha ambition att dra ner på statsbudgeten med i storleksordningen 10--15 miljarder och trots detta avser öka utgifterna på flera områden så känns det angeläget att få klarlagt hur regeringen ser på den utlovade höjningen av barnbidraget. Den är betydelsefull för många barnfamiljer.</textBlock>
  </contentBlock>
  <contentBlock ix="240">
    <textBlock ix="0">Jag vill därför fråga socialministern:</textBlock>
  </contentBlock>
  <contentBlock ix="241">
    <textBlock ix="0">Avser regeringen att till riksdagen lämna förslag om höjda barnbidrag från årsskiftet 1991/92?</textBlock>
  </contentBlock>
  <contentBlock ix="242">
    <textBlock ix="0">1991/92:87 av Eva Zetterberg (v) till kommunikationsministern om båtregistret:</textBlock>
  </contentBlock>
  <contentBlock ix="243">
    <textBlock ix="0">Båtolyckorna ökar. Även båtstölderna ökar liksom många andra lagbrott till sjöss, såsom hastighetsöverträdelserna. Vi har stora problem med detta bl.a. i Stockholms skärgård.</textBlock>
  </contentBlock>
  <contentBlock ix="244">
    <textBlock ix="0">Själva båttrafiken väntas fortsätta öka vilket kommer att leda till att också problemen ökar.</textBlock>
    <textBlock ix="1">Båtregistret har bidragit till att dessa problem blivit lättare att hantera.</textBlock>
  </contentBlock>
  <contentBlock ix="245">
    <textBlock ix="0">Kommunikationsministern har uttalat att båtregistret bör avskaffas bl.a. på grund av att det inte bär sig rent statsfinansiellt. Det kan lätt åtgärdas genom att höja avgiften, vilken i stort sett är försumbar jämfört med värdet på de båtar som finns med i registret.</textBlock>
  </contentBlock>
  <contentBlock ix="246">
    <textBlock ix="0">Sjöräddningen, sjöpolisen, kustbevakningen, försäkringsbolagen m.fl. anser att registret fyller sin uppgift väl och även är ekonomiskt välmotiverad om man gör en ekonomisk totalbedömning.</textBlock>
  </contentBlock>
  <contentBlock ix="247">
    <textBlock ix="0">Jag vill därför fråga kommunikationsministern:</textBlock>
  </contentBlock>
  <contentBlock ix="248">
    <textBlock ix="0">Avser kommunikationsministern att avskaffa båtregistret?</textBlock>
  </contentBlock>
  <contentBlock ix="249">
    <textBlock ix="0">1991/92:88 av Kent Carlsson (s) till utrikesministern om Kroatien:</textBlock>
  </contentBlock>
  <contentBlock ix="250">
    <textBlock ix="0">Republiken Kroatien utropades i juni 1991 som självständig stat. Självständighetsdeklarationen hade föregåtts av en folkomröstning med högt valdeltagande. En överväldigande majoritet av de röstande stödde tanken på ett suveränt Kroatien.</textBlock>
  </contentBlock>
  <contentBlock ix="251">
    <textBlock ix="0">Befolkningen i Kroatien har därtill i demokratiska allmänna val utsett ett eget parlament och regering.</textBlock>
  </contentBlock>
  <contentBlock ix="252">
    <textBlock ix="0">Sverige har trots att så lång tid förflutit sedan utropandet ännu ej erkänt Kroatien som självständig stat.</textBlock>
  </contentBlock>
  <contentBlock ix="253">
    <textBlock ix="0">Jag vill därför fråga utrikesministern:</textBlock>
  </contentBlock>
  <contentBlock ix="254">
    <textBlock ix="0">När kommer regeringen att erkänna Kroatien som självständig stat och upprätta diplomatiska förbindelser mellan Sverige och Kroatien?</textBlock>
  </contentBlock>
  <contentBlock ix="255">
    <textBlock ix="0">1991/92:89 av Kent Carlsson (s) till utrikesministern om Slovenien:</textBlock>
  </contentBlock>
  <contentBlock ix="256">
    <textBlock ix="0">Republiken Slovenien har utropat sig som självständig stat. Beslutet har föregåtts av en folkomröstning. Vid denna omröstning gav det slovenska folket sitt starka stöd för en självständig slovensk stat.</textBlock>
  </contentBlock>
  <contentBlock ix="257">
    <textBlock ix="0">Det slovenska folket har i fria allmänna val utsett ett eget parlament och regering.</textBlock>
  </contentBlock>
  <contentBlock ix="258">
    <textBlock ix="0">Den slovenska regeringen har kontroll över det slovenska territoriet. Den har därtill kontroll över de organ som är nödvändiga för att styra landet.</textBlock>
  </contentBlock>
  <contentBlock ix="259">
    <textBlock ix="0">Den nya republiken Slovenien uppfyller därmed alla de krav som Sverige har för att erkänna en ny stat och upprätta diplomatiska förbindelser. Trots detta har Sverige ännu inte erkänt Slovenien.</textBlock>
  </contentBlock>
  <contentBlock ix="260">
    <textBlock ix="0">Jag vill därför fråga utrikesministern:</textBlock>
  </contentBlock>
  <contentBlock ix="261">
    <textBlock ix="0">När kommer Sverige att erkänna republiken</textBlock>
    <textBlock ix="1">Slovenien och upprätta diplomatiska förbindelser mellan Sverige och Slovenien?</textBlock>
  </contentBlock>
  <contentBlock ix="262">
    <textBlock ix="0">1991/92:90 av Sigrid Bolkéus (s) till justitieministern om skydd för hotade kvinnor:</textBlock>
  </contentBlock>
  <contentBlock ix="263">
    <textBlock ix="0">I regeringsförklaringen uttalas bl.a. att försöksverksamhet med livvakt för hotade kvinnor förbereds.</textBlock>
  </contentBlock>
  <contentBlock ix="264">
    <textBlock ix="0">Det är ett bra förslag men hårdbevakning av mannen bör vara ett alternativ enligt min mening.</textBlock>
    <textBlock ix="1">Närvaron av en livvakt såväl på fritiden som på arbetet är en begränsning i den personliga friheten.</textBlock>
    <textBlock ix="2">Dessutom skulle bevakning av våldsmannen ge trygghet till andra som kan hotas t.ex. barn, släkt, vänner och en ny man i kvinnans liv.</textBlock>
  </contentBlock>
  <contentBlock ix="265">
    <textBlock ix="0">Kommer regeringen att överväga alternativet att kvinnan själv får avgöra om hon vill ha livvakt eller hårdbevakning av mannen som förföljer henne?</textBlock>
  </contentBlock>
  <contentBlock ix="266">
    <textBlock ix="0">1991/92:91 av Maud Ekendahl (m) till arbetsmarknadsministern om arbete i stället för arbetslöshet:</textBlock>
  </contentBlock>
  <contentBlock ix="267">
    <textBlock ix="0">Trots rådande lågkonjunktur finns det företag som har brist på arbetskraft.</textBlock>
  </contentBlock>
  <contentBlock ix="268">
    <textBlock ix="0">Airoutel -- ett hotell -- och restaurantföretag utanför Ängelholm -- har länge försökt att via arbetsförmedlingen få städpersonal. Sökande har kommit till hotellet men vänt på ''klacken'' när man fått reda på lönen.</textBlock>
  </contentBlock>
  <contentBlock ix="269">
    <textBlock ix="0">Företaget betalar lön enligt avtal, men trots detta är jobben inte intressanta eftersom det är mer lönsamt att vara arbetslös och stämpla.</textBlock>
  </contentBlock>
  <contentBlock ix="270">
    <textBlock ix="0">Vilka åtgärder avser arbetsmarknadsministern vidta för att ett produktivt arbete skall vara mer attraktivt än självvald arbetslöshet?</textBlock>
  </contentBlock>
  <contentBlock ix="271">
    <textBlock ix="0">1991/92:92 av Sten Andersson i Malmö (m) till justitieministern om kostnadsansvaret för viss polisbevakning:</textBlock>
  </contentBlock>
  <contentBlock ix="272">
    <textBlock ix="0">Enligt uppgift i media har justitieministern uttalat en positiv inställning till att låta idrottsföreningar själva betala för den polisbevakning som krävs vid idrottsevenemang.</textBlock>
  </contentBlock>
  <contentBlock ix="273">
    <textBlock ix="0">Utifrån ett sådant synsätt skulle även andra publikdragande arrangemang kunna belastas med kostnader för att upprätthålla ordningen. Svåra gränsdragningsproblem skulle uppstå.</textBlock>
  </contentBlock>
  <contentBlock ix="274">
    <textBlock ix="0">Som exempel kan nämnas demonstrationer av olika slag. Ekonomiska krav på arrangören skulle de facto kunna bli ett hinder för yttrandefriheten.</textBlock>
  </contentBlock>
  <contentBlock ix="275">
    <textBlock ix="0">Hur avser statsrådet precisera vilka arrangörer som kan krävas på ekonomiska bidrag för nödvändiga polisinsatser?</textBlock>
  </contentBlock>
  <contentBlock ix="276">
    <textBlock ix="0">1991/92:93 av Ylva Annerstedt (fp) till statsrådet</textBlock>
    <textBlock ix="1">Beatrice Ask om bidrag till upprustning av förskolans lokaler:</textBlock>
  </contentBlock>
  <contentBlock ix="277">
    <textBlock ix="0">Enligt tidigare regeringsbeslut kommer staten att lämna upprustningsbidrag till skollokaler för att dels förbättra skolans förutsättningar att variera såväl innehåll i undervisningen som arbetssätt och arbetsformer, dels för att förebygga allergi genom investeringar i inomhusmiljön.</textBlock>
  </contentBlock>
  <contentBlock ix="278">
    <textBlock ix="0">I förordningen om detta stimulansbidrag talas endast om att bidrag får lämnas till kommun. Det finns emellertid också ett antal friskolor som är i stort behov av upprustning. Jag har svårt att tänka mig att regeringen avsett att barnen vid dessa skolor utesluts från möjligheten att få en bättre skolmiljö.</textBlock>
    <textBlock ix="1">Jag vill därför fråga statsrådet:</textBlock>
  </contentBlock>
  <contentBlock ix="279">
    <textBlock ix="0">Är det regeringens avsikt att också friskolor skall få söka stimulansbidrag för upprustning av skollokaler?</textBlock>
  </contentBlock>
  <contentBlock ix="280">
    <textBlock ix="0">1991/92:94 av Lola Björkquist (fp) till arbetsmarknadsministern om turismen och regionalpolitiken:</textBlock>
  </contentBlock>
  <contentBlock ix="281">
    <textBlock ix="0">Basnäringarna i Sverige sviktar. En näring som har framtiden för sig, globalt sett, är turistnäringen.</textBlock>
    <textBlock ix="1">Turismen har stor betydelse för många regioner i</textBlock>
    <textBlock ix="2">Sverige och för vissa orter handlar det om överlevnaden.</textBlock>
  </contentBlock>
  <contentBlock ix="282">
    <textBlock ix="0">200 000 människor är hel- eller deltidsarbetande med turism. Drygt 21 000 företag är direkt kopplade till denna näring, därtill är många fler sektorer indirekt beroende.</textBlock>
  </contentBlock>
  <contentBlock ix="283">
    <textBlock ix="0">Regeringen diskuterar nu nedläggning av Sveriges</textBlock>
    <textBlock ix="1">Turistråd. I mitt län, Östergötland, hotas länsturistnämndens verksamhet.</textBlock>
  </contentBlock>
  <contentBlock ix="284">
    <textBlock ix="0">Jag vill då fråga vilka åtgärder som arbetsmarknadsministern och regeringen tänker vidta så att turismens betydelse för regionalpolitiken och arbetskraften inte ytterligare undergrävs.</textBlock>
  </contentBlock>
  <contentBlock ix="285">
    <textBlock ix="0">den 1 november</textBlock>
  </contentBlock>
  <contentBlock ix="286">
    <textBlock ix="0">1991/92:95 av Siw Persson (fp) till miljöministern om miljökonsekvensanalyser rörande</textBlock>
    <textBlock ix="1">Öresundsbron:</textBlock>
  </contentBlock>
  <contentBlock ix="287">
    <textBlock ix="0">Riksdagen beslöt nyligen att godkänna avtalet om fast förbindelse över Öresund. Mot bakgrund av detta vill jag ställa följande fråga:</textBlock>
  </contentBlock>
  <contentBlock ix="288">
    <textBlock ix="0">Vad avser regeringen att göra för att utnyttja den regionala kompetens som finns i Skåne vid den kommande miljökonsekvensanalysen?</textBlock>
  </contentBlock>
  <contentBlock ix="289">
    <textBlock ix="0">1991/92:96 av Bertil Måbrink (v) till utrikesministern om Östtimor:</textBlock>
  </contentBlock>
  <contentBlock ix="290">
    <textBlock ix="0">Europarådet antog i juni 1991 en resolution om</textBlock>
    <textBlock ix="1">Östtimor som bl.a. kräver att den indonesiska regeringen upphör med alla kränkningar av internationella stadgar som stadfäster mänskliga rättigheter och folkens rätt till självbestämmande och självständighet. I resolutionen finns en rad andra konkreta krav och uppmaningar till</textBlock>
    <textBlock ix="2">Indonesien och andra stater.</textBlock>
  </contentBlock>
  <contentBlock ix="291">
    <textBlock ix="0">Jag vill fråga utrikesministern:</textBlock>
  </contentBlock>
  <contentBlock ix="292">
    <textBlock ix="0">Kommer regeringen att aktivt försvara Östtimors rätt till självständighet i sitt internationella agerande och i kontakterna med Indonesien?</textBlock>
  </contentBlock>
  <contentBlock ix="293">
    <textBlock ix="0">1991/92:97 av Bertil Måbrink (v) till utrikesministern om Marocko och FNs fredsplan för Västeuropa:</textBlock>
  </contentBlock>
  <contentBlock ix="294">
    <textBlock ix="0">Enligt den fredsplan för Västsahara som FNs säkerhetsråd beslutade om den 29 april 1991 så skulle bl.a. FN fr.o.m. den 6 september 1991 ha kontrollen i Västsahara. Samma dag trädde eldupphör i kraft mellan de stridande parterna.</textBlock>
    <textBlock ix="1">Detta för att kunna förbereda folkomröstningen om Västsaharas självständighet.</textBlock>
  </contentBlock>
  <contentBlock ix="295">
    <textBlock ix="0">Trots innehållet i denna fredsplan så tillåts Marocko fortsätta härska i Västsahara med målet att försöka stoppa folkomröstningen. Hela fredsplanen är i fara och inga protester hörs.</textBlock>
  </contentBlock>
  <contentBlock ix="296">
    <textBlock ix="0">Jag vill fråga utrikesministern:</textBlock>
  </contentBlock>
  <contentBlock ix="297">
    <textBlock ix="0">Har den svenska regeringen reagerat mot</textBlock>
    <textBlock ix="1">Marockos provokationer mot FNs fredsplan för</textBlock>
    <textBlock ix="2">Västsahara?</textBlock>
  </contentBlock>
  <contentBlock ix="298">
    <textBlock ix="0">8 § Kammaren åtskildes kl. 15.02.</textBlock>
  </contentBlock>
  <contentBlock ix="299">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
