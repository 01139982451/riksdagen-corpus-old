<protocol id="prot-199192--9">
  <contentBlock ix="0">
    <textBlock ix="0">
      <textBlock ix="0">1 § Anmälan om partiernas företrädare i talmanskonferensen</textBlock>
    </textBlock>
  </contentBlock>
  <contentBlock ix="1">
    <textBlock ix="0">
      <textBlock ix="0">Med stöd av 1 kap. 7 § och 7 kap. 12 §</textBlock>
      <textBlock ix="1">riksdagsordningen hade partigrupperna till talmannen anmält följande personer att utgöra partiernas företrädare i talmanskonferensen:</textBlock>
    </textBlock>
  </contentBlock>
  <contentBlock ix="2">
    <textBlock ix="0">
      <textBlock ix="0">Jan Bergqvist (s)</textBlock>
    </textBlock>
  </contentBlock>
  <contentBlock ix="3">
    <textBlock ix="0">
      <textBlock ix="0">Lars Tobisson (m)</textBlock>
    </textBlock>
  </contentBlock>
  <contentBlock ix="4">
    <textBlock ix="0">
      <textBlock ix="0">Lars Leijonborg (fp)</textBlock>
    </textBlock>
  </contentBlock>
  <contentBlock ix="5">
    <textBlock ix="0">
      <textBlock ix="0">Rosa Östh (c)</textBlock>
    </textBlock>
  </contentBlock>
  <contentBlock ix="6">
    <textBlock ix="0">
      <textBlock ix="0">Göran Hägglund (kds)</textBlock>
    </textBlock>
  </contentBlock>
  <contentBlock ix="7">
    <textBlock ix="0">
      <textBlock ix="0">Ian Wachtmeister (nyd)</textBlock>
    </textBlock>
  </contentBlock>
  <contentBlock ix="8">
    <textBlock ix="0">
      <textBlock ix="0">Bertil Måbrink (v)</textBlock>
    </textBlock>
  </contentBlock>
  <contentBlock ix="9">
    <textBlock ix="0">
      <textBlock ix="0">Till suppleanter hade nominerats:</textBlock>
    </textBlock>
  </contentBlock>
  <contentBlock ix="10">
    <textBlock ix="0">
      <textBlock ix="0">Oskar Lindkvist (s)</textBlock>
    </textBlock>
  </contentBlock>
  <contentBlock ix="11">
    <textBlock ix="0">
      <textBlock ix="0">Wiggo Komstedt (m)</textBlock>
    </textBlock>
  </contentBlock>
  <contentBlock ix="12">
    <textBlock ix="0">
      <textBlock ix="0">Jan-Erik Wikström (fp)</textBlock>
    </textBlock>
  </contentBlock>
  <contentBlock ix="13">
    <textBlock ix="0">
      <textBlock ix="0">Bengt Kindbom (c)</textBlock>
    </textBlock>
  </contentBlock>
  <contentBlock ix="14">
    <textBlock ix="0">
      <textBlock ix="0">Liisa Rulander (kds)</textBlock>
    </textBlock>
  </contentBlock>
  <contentBlock ix="15">
    <textBlock ix="0">
      <textBlock ix="0">Johan Brohult (nyd)</textBlock>
    </textBlock>
  </contentBlock>
  <contentBlock ix="16">
    <textBlock ix="0">
      <textBlock ix="0">Annika Åhnberg (v)</textBlock>
    </textBlock>
  </contentBlock>
  <contentBlock ix="17">
    <textBlock ix="0">
      <textBlock ix="0">Talmannen förklarade de anmälda personerna utsedda till partigruppsföreträdare och suppleanter i talmanskonferensen för tiden till dess nästa lagtima riksmöte började.</textBlock>
    </textBlock>
  </contentBlock>
  <contentBlock ix="18">
    <textBlock ix="0">
      <textBlock ix="0">2 § Ledighet</textBlock>
    </textBlock>
  </contentBlock>
  <contentBlock ix="19">
    <textBlock ix="0">
      <textBlock ix="0">Talmannen meddelade att Gunnar Björk (c) ansökt om ledighet för fullgörande av uppdrag som statssekreterare under tiden fr.o.m. den 10 oktober</textBlock>
      <textBlock ix="1">1991 t.o.m. den 5 oktober 1992.</textBlock>
    </textBlock>
  </contentBlock>
  <contentBlock ix="20">
    <textBlock ix="0">
      <textBlock ix="0">Kammaren biföll denna ansökan.</textBlock>
    </textBlock>
  </contentBlock>
  <contentBlock ix="21">
    <textBlock ix="0">
      <textBlock ix="0">Talmannen anmälde att Karin Starrin (c) skulle tjänstgöra som ersättare för Gunnar Björk.</textBlock>
    </textBlock>
  </contentBlock>
  <contentBlock ix="22">
    <textBlock ix="0">
      <textBlock ix="0">3 § Meddelande om vissa kompletteringsval</textBlock>
    </textBlock>
  </contentBlock>
  <contentBlock ix="23">
    <textBlock ix="0">
      <textBlock ix="0">Talmannen meddelade</textBlock>
    </textBlock>
  </contentBlock>
  <contentBlock ix="24">
    <textBlock ix="0">
      <textBlock ix="0">dels att kristdemokratiska samhällspartiet på grund av uppkomna vakanser anmält Dan Ericsson i</textBlock>
      <textBlock ix="1">Kolmården till ny ledamot i valberedningen efter</textBlock>
      <textBlock ix="2">Mats Odell och Ingvar Svenson till ny suppleant i valberedningen efter Dan Ericsson i Kolmården,</textBlock>
    </textBlock>
  </contentBlock>
  <contentBlock ix="25">
    <textBlock ix="0">
      <textBlock ix="0">dels att centerpartiets riksdagsgrupp som suppleant i finansutskottet under Gunnar Björks ledighet anmält hans ersättare Karin Starrin,</textBlock>
    </textBlock>
  </contentBlock>
  <contentBlock ix="26">
    <textBlock ix="0">
      <textBlock ix="0">dels att folkpartiet liberalernas riksdagsgrupp anmält Lola Björkquist som suppleant i utrikesutskottet fr.o.m. den 12 oktober under Karl-</textBlock>
      <textBlock ix="1">Göran Biörsmarks ledighet.</textBlock>
    </textBlock>
  </contentBlock>
  <contentBlock ix="27">
    <textBlock ix="0">
      <textBlock ix="0">Talmannen förklarade utsedda till</textBlock>
    </textBlock>
  </contentBlock>
  <contentBlock ix="28">
    <textBlock ix="0">
      <textBlock ix="0">ledamot i valberedningen</textBlock>
    </textBlock>
  </contentBlock>
  <contentBlock ix="29">
    <textBlock ix="0">
      <textBlock ix="0">Dan Ericsson i Kolmården (kds)</textBlock>
    </textBlock>
  </contentBlock>
  <contentBlock ix="30">
    <textBlock ix="0">
      <textBlock ix="0">suppleant i valberedningen</textBlock>
    </textBlock>
  </contentBlock>
  <contentBlock ix="31">
    <textBlock ix="0">
      <textBlock ix="0">Ingvar Svensson (kds)</textBlock>
    </textBlock>
  </contentBlock>
  <contentBlock ix="32">
    <textBlock ix="0">
      <textBlock ix="0">suppleant i finansutskottet</textBlock>
    </textBlock>
  </contentBlock>
  <contentBlock ix="33">
    <textBlock ix="0">
      <textBlock ix="0">Karin Starrin (c)</textBlock>
    </textBlock>
  </contentBlock>
  <contentBlock ix="34">
    <textBlock ix="0">
      <textBlock ix="0">suppleant i utrikesutskottet</textBlock>
    </textBlock>
  </contentBlock>
  <contentBlock ix="35">
    <textBlock ix="0">
      <textBlock ix="0">Lola Björkquist (fp) fr.o.m. den 12 oktober</textBlock>
    </textBlock>
  </contentBlock>
  <contentBlock ix="36">
    <textBlock ix="0">
      <textBlock ix="0">4 § Justering av protokoll</textBlock>
    </textBlock>
  </contentBlock>
  <contentBlock ix="37">
    <textBlock ix="0">
      <textBlock ix="0">Justerades protokollet för den 4 oktober.</textBlock>
    </textBlock>
  </contentBlock>
  <contentBlock ix="38">
    <textBlock ix="0">
      <textBlock ix="0">5 § Hänvisning av ärenden till utskott</textBlock>
    </textBlock>
  </contentBlock>
  <contentBlock ix="39">
    <textBlock ix="0">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="40">
    <textBlock ix="0">
      <textBlock ix="0">Redogörelse</textBlock>
    </textBlock>
  </contentBlock>
  <contentBlock ix="41">
    <textBlock ix="0">
      <textBlock ix="0">1991/92:4 till utrikesutskottet</textBlock>
    </textBlock>
  </contentBlock>
  <contentBlock ix="42">
    <textBlock ix="0">
      <textBlock ix="0">Motionerna</textBlock>
    </textBlock>
  </contentBlock>
  <contentBlock ix="43">
    <textBlock ix="0">
      <textBlock ix="0">1991/92:So3-So6 till socialutskottet</textBlock>
    </textBlock>
  </contentBlock>
  <contentBlock ix="44">
    <textBlock ix="0">
      <textBlock ix="0">6 § Bordläggning</textBlock>
    </textBlock>
  </contentBlock>
  <contentBlock ix="45">
    <textBlock ix="0">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="46">
    <textBlock ix="0">
      <textBlock ix="0">Förslag</textBlock>
    </textBlock>
  </contentBlock>
  <contentBlock ix="47">
    <textBlock ix="0">
      <textBlock ix="0">1991/92:11 Riksdagens revisorers förslag angående effektiviteten i förvaltningen av svenskt utvecklingsbistånd</textBlock>
    </textBlock>
  </contentBlock>
  <contentBlock ix="48">
    <textBlock ix="0">
      <textBlock ix="0">7 § Anmälan om interpellationer</textBlock>
    </textBlock>
  </contentBlock>
  <contentBlock ix="49">
    <textBlock ix="0">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="50">
    <textBlock ix="0">
      <textBlock ix="0">den 9 oktober</textBlock>
    </textBlock>
  </contentBlock>
  <contentBlock ix="51">
    <textBlock ix="0">
      <textBlock ix="0">1991/92:4 av Sten Andersson i Malmö (m) till socialministern om statistik om svensk alkoholkonsumtion:</textBlock>
    </textBlock>
  </contentBlock>
  <contentBlock ix="52">
    <textBlock ix="0">
      <textBlock ix="0">Sveriges alkoholpolitiska brister avslöjas årligen i</textBlock>
      <textBlock ix="1">Systembolagets redovisning över hur mycket alkohol som konsumeras i landet. Uppgifterna baseras nu i huvudsak på Systembolagets försäljning. År 1990 t.ex. exempel gick konsumtionen ner 4,2 %, enligt nämnda källa. Med denna uppgift skryter vi utomlands, trots att allt flera inser och förstår att siffrorna inte stämmer!</textBlock>
    </textBlock>
  </contentBlock>
  <contentBlock ix="53">
    <textBlock ix="0">
      <textBlock ix="0">Hembränningen, som borde vara rena bomben i all alkoholpolitik, bara ökar och det lavinartat! Att detta endast och enbart är en effekt av vår prispolitik på alkohol tycks de ansvariga totalt strunta i.</textBlock>
    </textBlock>
  </contentBlock>
  <contentBlock ix="54">
    <textBlock ix="0">
      <textBlock ix="0">Inkl. mörkertalen (hembränning, turistsprit, hemtillverkade viner, polsk spritkommers i Skåne etc.) torde det i stället handla om en alkoholkonsumtion på ca 10 liter per capita eller kanske ännu mer. Dessa förmodligen realistiska siffror ger Sverige en mindre smickrande placering på världslistan och dessutom ett mindre</textBlock>
      <textBlock ix="1">''skrytutrymme'' utomlands.</textBlock>
    </textBlock>
  </contentBlock>
  <contentBlock ix="55">
    <textBlock ix="0">
      <textBlock ix="0">Är socialministern beredd att medverka till en statistik som redovisar realistiska uppgifter om alkoholkonsumtionen?</textBlock>
    </textBlock>
  </contentBlock>
  <contentBlock ix="56">
    <textBlock ix="0">
      <textBlock ix="0">1991/92:5 av Sten Andersson i Malmö (m) till finansministern om den svenska lotterilagstiftningen:</textBlock>
    </textBlock>
  </contentBlock>
  <contentBlock ix="57">
    <textBlock ix="0">
      <textBlock ix="0">I stort sett samtliga europeiska länder, utom</textBlock>
      <textBlock ix="1">Sverige och Albanien (!), tillåtes eller planeras tillåtas spel på kasino enligt internationella regler.</textBlock>
      <textBlock ix="2">Samma gäller för spel på s.k. enarmade banditer och andra typer av automatspel. T.ex. i Norge driver Röda korset en landsomfattande kedja av automatspel.</textBlock>
    </textBlock>
  </contentBlock>
  <contentBlock ix="58">
    <textBlock ix="0">
      <textBlock ix="0">Skälen till att vi i Sverige förbjudit ovan nämnda spelformer är att beslutsfattarna ansett de sociala konsekvenserna vara alltför negativa för medborgarna. Att övriga Europa, där vill vi bli medlemmar, fungerar trots kasinon och andra spelformer verkar ha förbigåtts av majoriteten av</textBlock>
      <textBlock ix="1">Sveriges politiker!</textBlock>
    </textBlock>
  </contentBlock>
  <contentBlock ix="59">
    <textBlock ix="0">
      <textBlock ix="0">De sociala skälen som åberopas i Sverige saknar förankring i verkligheten. Vi tillåter nämligen spelformer, i statlig regi (!), vilka borde ha vida överstigande sociala konsekvenser än de ovan nämnda spelformerna! T.ex. kan man köpa</textBlock>
      <textBlock ix="1">Trisslotter på tusentals försäljningsställen runt om i landet där vinster på upp till 1 000 kr. betalas ut kontant och omedelbart. ''Enarmade banditer''</textBlock>
      <textBlock ix="2">framstår alltmera som oskyldiga lamm jämfört med många av i statlig regi bedrivna lotterier.</textBlock>
    </textBlock>
  </contentBlock>
  <contentBlock ix="60">
    <textBlock ix="0">
      <textBlock ix="0">Är finansministern beredd att medverka till en internationalisering av den svenska lotterilagstiftningen?</textBlock>
    </textBlock>
  </contentBlock>
  <contentBlock ix="61">
    <textBlock ix="0">
      <textBlock ix="0">1991/92:6 av Gudrun Schyman (v) till försvarsministern om det militära försvarets kostnader och omfattning:</textBlock>
    </textBlock>
  </contentBlock>
  <contentBlock ix="62">
    <textBlock ix="0">
      <textBlock ix="0">Det svenska försvaret kostar drygt 35 miljarder kronor per år. Detta skulle räcka för att rena hela</textBlock>
      <textBlock ix="1">Östersjön.</textBlock>
    </textBlock>
  </contentBlock>
  <contentBlock ix="63">
    <textBlock ix="0">
      <textBlock ix="0">Sverige köper i år fyra ubåtar för 800 milj. kr. styck.</textBlock>
      <textBlock ix="1">Kostnadern för en ubåt räcker till att rädda samtliga</textBlock>
      <textBlock ix="2">Norrlands sjöar från försurning.</textBlock>
    </textBlock>
  </contentBlock>
  <contentBlock ix="64">
    <textBlock ix="0">
      <textBlock ix="0">Drygt 23 % av statens totala forskningsanslag gick</textBlock>
      <textBlock ix="1">1989 till militär forskning. Samma år gick bara 4 %</textBlock>
      <textBlock ix="2">till miljö- och energiforskning.</textBlock>
    </textBlock>
  </contentBlock>
  <contentBlock ix="65">
    <textBlock ix="0">
      <textBlock ix="0">Sverige sålde vapen för 1 100 milj. kr. till Indien</textBlock>
      <textBlock ix="1">1990. Samma år gav vi Indien 380 milj. kr. i bistånd.</textBlock>
      <textBlock ix="2">Biståndet fick vi tillbaka tre gånger om genom vapenexporten. Indiens fattiga betalade den svenska krigsindustrin och subventionerade försvaret.</textBlock>
    </textBlock>
  </contentBlock>
  <contentBlock ix="66">
    <textBlock ix="0">
      <textBlock ix="0">230 värnpliktiga soldater kostar 50 milj. kr. varje år.</textBlock>
      <textBlock ix="1">Det är vad svenska staten ger cancerforskningen under ett helt år.</textBlock>
    </textBlock>
  </contentBlock>
  <contentBlock ix="67">
    <textBlock ix="0">
      <textBlock ix="0">Militärövningen Nordanvind 1991 kostade 300 milj.</textBlock>
      <textBlock ix="1">kr. Den summan täcker daghemskostnader för</textBlock>
      <textBlock ix="2">6 000 barn under ett år.</textBlock>
    </textBlock>
  </contentBlock>
  <contentBlock ix="68">
    <textBlock ix="0">
      <textBlock ix="0">Det svenska försvaret kostar 90 milj. kr. varje dag.</textBlock>
      <textBlock ix="1">Summan motsvarar 545 nyanställda sjukvårdsbiträden i långvården.</textBlock>
    </textBlock>
  </contentBlock>
  <contentBlock ix="69">
    <textBlock ix="0">
      <textBlock ix="0">Under de tre senaste åren har militärutgifterna i världen minskat. Hundratusentals militärer har blivit arbetslösa.</textBlock>
    </textBlock>
  </contentBlock>
  <contentBlock ix="70">
    <textBlock ix="0">
      <textBlock ix="0">Krigsindustrin är världens största krisindustri och hundratusentals arbetare friställs. Varifrån kommer föreställningen att Sverige skulle kunna stå utanför denna utveckling?</textBlock>
    </textBlock>
  </contentBlock>
  <contentBlock ix="71">
    <textBlock ix="0">
      <textBlock ix="0">Efter demokratiseringen i östra Europa,</textBlock>
      <textBlock ix="1">Warszawapaktens upplösning och efter minskade militärutgifter i USA, Sovjet och flertalet andra europeiska stater under flera års tid, borde också de sista argumenten för att öka Sveriges militärutgifter ha fallit. Men inte! I</textBlock>
      <textBlock ix="2">regeringsdeklarationen aviseras höjda försvarsutgifter och ett fullföljande av JAS-</textBlock>
      <textBlock ix="3">projektet!</textBlock>
    </textBlock>
  </contentBlock>
  <contentBlock ix="72">
    <textBlock ix="0">
      <textBlock ix="0">Mina frågor är:</textBlock>
    </textBlock>
  </contentBlock>
  <contentBlock ix="73">
    <textBlock ix="0">
      <textBlock ix="0">1.  Hur ser den säkerhetspolitiska bedömning ut som motiverar höjda militärutgifter i Sverige?</textBlock>
    </textBlock>
  </contentBlock>
  <contentBlock ix="74">
    <textBlock ix="0">
      <textBlock ix="0">2.  Hur ser den säkerhetspolitiska bedömning ut som motiverar en fortsatt miljardrullning till JAS-</textBlock>
      <textBlock ix="1">projektet?</textBlock>
    </textBlock>
  </contentBlock>
  <contentBlock ix="75">
    <textBlock ix="0">
      <textBlock ix="0">1991/92:7 av Gudrun Schyman (v) till bostadsministern om åtgärder mot främlingsfientlighet:</textBlock>
    </textBlock>
  </contentBlock>
  <contentBlock ix="76">
    <textBlock ix="0">
      <textBlock ix="0">Ett stort antal terroristdåd har förövats mot flyktingförläggningar runt om i Sverige. I årets skolval har högerextrema partier fått ökat stöd.</textBlock>
      <textBlock ix="1">Intervjuundersökningar, genomförda av Centrum för invandrarforskning vid Stockholms universitet, visar att svenska ungdomar mellan 16 och 21 år blivit mer intoleranta mot invandrare. År 1990</textBlock>
      <textBlock ix="2">tyckte t.ex. 75 % av ungdomarna att bestämmelserna om invandring till Sverige borde bli strängare, mot 44 % år 1987.</textBlock>
    </textBlock>
  </contentBlock>
  <contentBlock ix="77">
    <textBlock ix="0">
      <textBlock ix="0">Docent Charles Westin, expert på invandrarfrågor vid Stockholms universitet, sade i en intervju i</textBlock>
      <textBlock ix="1">Svenska Dagbladet 30 september i år att det är en kombination av faktorer som ligger bakom den tilltagande främlingsfientligheten, men att regeringens åtstramning av flyktingpolitiken i december 1989 varit avgörande och givit legitimitet åt främlingsfientliga grupper. En annan faktor är den misslyckade flyktingmottagningen. En påtvingad sysslolöshetsperiod är psykiskt skadlig för de asylsökande och underblåser främlingsfientlighet hos dem som inte förstår att de som väntar faktiskt är förbjudna att arbeta.</textBlock>
    </textBlock>
  </contentBlock>
  <contentBlock ix="78">
    <textBlock ix="0">
      <textBlock ix="0">Ungdomskommittén presenterade i augusti sitt betänkande om invandrarungdomarnas situation i samhället. Det är en i långa stycken skrämmande läsning. Så är t.ex. andelen elever som lämnar grundskolan med ofullständiga betyg flera gånger större bland ungdomar med invandrarbakgrund, jämfört med dem som är infödda.</textBlock>
    </textBlock>
  </contentBlock>
  <contentBlock ix="79">
    <textBlock ix="0">
      <textBlock ix="0">Arbetslösheten är mer än tre gånger så hög för utomnordiska medborgare som för befolkningen i övrigt. Också bland andra generationens invandrarungdomar är arbetslösheten väsentligt högre än genomsnittet.</textBlock>
    </textBlock>
  </contentBlock>
  <contentBlock ix="80">
    <textBlock ix="0">
      <textBlock ix="0">Arbetsmarknaden är präglad av stark skiktning mellan invandrare och svenskar. Invandrarna är kraftigt överrepresenterade inom tillverknings- och serviceyrken, men underrepresenterade inom alla andra yrkesområden. De utomnordiska invandrarnas arbetskraftsdeltagande har minskat dramatiskt under 1980-talet.</textBlock>
    </textBlock>
  </contentBlock>
  <contentBlock ix="81">
    <textBlock ix="0">
      <textBlock ix="0">En undersökning refererar en anonym arbetsförmedlare i Södertälje: ''Att de är assimilerade spelar ingen roll. Det räcker med att de säger sitt namn så blir de nobbade. Våra två största företag, Saab-Scania och Astra, är mycket knepiga. Framför allt nu.'' I LO-tidningen nr 22</textBlock>
      <textBlock ix="1">beskrivs hur företagen för ett par år sedan föredrog att lösa bristen på arbetskraft med import av arbetskraft från Norge, för att slippa anställa invandrare.</textBlock>
    </textBlock>
  </contentBlock>
  <contentBlock ix="82">
    <textBlock ix="0">
      <textBlock ix="0">Mot bakgrund av ovanstående vill jag ställa följande frågor:</textBlock>
    </textBlock>
  </contentBlock>
  <contentBlock ix="83">
    <textBlock ix="0">
      <textBlock ix="0">1.  Avser regeringen att i enlighet med förslag av utredningen för åtgärder mot etnisk diskriminering föreslå kriminalisering av organiserad rasism och stöd åt organiserad rasism samt att rasistiska inslag i brott görs till särskild straffskärpningsgrund?</textBlock>
    </textBlock>
  </contentBlock>
  <contentBlock ix="84">
    <textBlock ix="0">
      <textBlock ix="0">2.  Kommer regeringen att föreslå lagstiftning mot etnisk diskriminering på arbetsmarknaden?</textBlock>
    </textBlock>
  </contentBlock>
  <contentBlock ix="85">
    <textBlock ix="0">
      <textBlock ix="0">3.  Är regeringen beredd att vidta snabba åtgärder för att asylsökande skall få rätt att arbeta under väntetiden?</textBlock>
    </textBlock>
  </contentBlock>
  <contentBlock ix="86">
    <textBlock ix="0">
      <textBlock ix="0">4.  Vilka åtgärder är regeringen beredd att vidta på skolans område, för att motverka de redan nu existerande tendenserna till ökande främlingsfientlighet och rasism?</textBlock>
    </textBlock>
  </contentBlock>
  <contentBlock ix="87">
    <textBlock ix="0">
      <textBlock ix="0">5.  Tänker regeringen vidta åtgärder med anledning av uppgifterna om att en hög andel ungdomar med invandrarbakgrund går ut grundskolan utan fullständiga betyg?</textBlock>
    </textBlock>
  </contentBlock>
  <contentBlock ix="88">
    <textBlock ix="0">
      <textBlock ix="0">1991/92:8 av Hans Göran Franck (s) till utrikesministern om Palestinafrågan:</textBlock>
    </textBlock>
  </contentBlock>
  <contentBlock ix="89">
    <textBlock ix="0">
      <textBlock ix="0">Amnesty International och B'Tselem (The Israeli</textBlock>
      <textBlock ix="1">Information Center for Human Rights in the</textBlock>
      <textBlock ix="2">Occupied Territories) har nyligen offentliggjort rapporter om kränkningar av mänskliga rättigheter i av Israel ockuperade områden.</textBlock>
    </textBlock>
  </contentBlock>
  <contentBlock ix="90">
    <textBlock ix="0">
      <textBlock ix="0">Såväl Amnestys som B'Tselems rapport innehåller ett stort antal fallbeskrivningar. Det råder inte något tvivel om att tortyr och annan brutal behandling fortfarande används i stor omfattning vid förhör under de första veckorna mot misstänkta för allvarligare brott och/eller överträdelser av ockupationsdekreten. Särskilt allvarliga är de redovisade fall som lett till dödsfall i samband med polisförhör. Framför allt begås kränkningar mot mänskliga rättigheter vid förhör mot misstänkta vars fall behandlas av militärdomstolar. Systemet med militärdomstolar undergräver elementära krav på rättssäkerhet.</textBlock>
    </textBlock>
  </contentBlock>
  <contentBlock ix="91">
    <textBlock ix="0">
      <textBlock ix="0">Misstänkta kan inte sällan på lösa grunder hållas fängsligt förvar upp till 18 dagar utan att ställas inför domstol. Deras advokater och släktingar är ofta inte tillåtna att besöka dem, vilket skapar förutsättningar för godtyckliga arresteringar, tortyr och annan brutal behandling.</textBlock>
    </textBlock>
  </contentBlock>
  <contentBlock ix="92">
    <textBlock ix="0">
      <textBlock ix="0">Erkännande är ofta den enda bevisning som förebringas mot de anklagade och myndigheterna gör sällan undersökningar av klagomål om framtvingade bekännelser.</textBlock>
    </textBlock>
  </contentBlock>
  <contentBlock ix="93">
    <textBlock ix="0">
      <textBlock ix="0">Trots att Israel har ratificerat konventioner mot tortyr m.m. och lovat att vidta åtgärder mot överträdelserna är situationen fortfarande mycket allvarlig.</textBlock>
    </textBlock>
  </contentBlock>
  <contentBlock ix="94">
    <textBlock ix="0">
      <textBlock ix="0">En mycket oroväckande aspekt på situationen på</textBlock>
      <textBlock ix="1">Västbanken och i Gaza är de militära ockupationsstyrkornas uppträdande. För tre år sedan räknades antalet dödade palestinier till omkring 200, i dag överstiger siffran 800.</textBlock>
    </textBlock>
  </contentBlock>
  <contentBlock ix="95">
    <textBlock ix="0">
      <textBlock ix="0">Kollektiv bestraffning, deportation och förstörelse av invånarnas egendom genomförd av ockupationsstyrkor är förbjudet enligt en tillämplig</textBlock>
      <textBlock ix="1">Genèvekonvention. Förbrytelser av detta slag fortsätter och nya fall förekom under juli och augusti 1991.</textBlock>
    </textBlock>
  </contentBlock>
  <contentBlock ix="96">
    <textBlock ix="0">
      <textBlock ix="0">De israeliska bosättningarna på Västbanken och i</textBlock>
      <textBlock ix="1">Gaza har ökat mycket kraftigt under senaste tiden.</textBlock>
      <textBlock ix="2">De avancerade planer, som finns i det av Ariel</textBlock>
      <textBlock ix="3">Sharon ledda bostadsbepartementet, kan omöjliggöra en fredlig lösning. De israeliska bosättarna lägger beslag på stora delar av markområdena på Västbanken och i Gaza. Hela denna bosättningspolitik står i klar strid med folkrätten.</textBlock>
    </textBlock>
  </contentBlock>
  <contentBlock ix="97">
    <textBlock ix="0">
      <textBlock ix="0">Det finns bara en utväg ur denna situation:</textBlock>
      <textBlock ix="1">ockupationen måste upphöra. De israeliska ockupationsstyrkorna måste helt dra sig tillbaka från Västbanken och Gaza.</textBlock>
    </textBlock>
  </contentBlock>
  <contentBlock ix="98">
    <textBlock ix="0">
      <textBlock ix="0">En internationell Mellanösternkonferens måste komma till stånd utan vidare dröjsmål där man från såväl israelisk som palestinsk sida själv bestämmer sin representation. Utan PLOs medverkan i och stöd till en palestinsk delegation är inte någon varaktig fredlig lösning möjlig.</textBlock>
    </textBlock>
  </contentBlock>
  <contentBlock ix="99">
    <textBlock ix="0">
      <textBlock ix="0">Alla politiskt frihetsberövade måste friges och deportationsbesluten upphävas.</textBlock>
    </textBlock>
  </contentBlock>
  <contentBlock ix="100">
    <textBlock ix="0">
      <textBlock ix="0">Effektiva åtgärder måste vidtas för att stoppa tortyren och den brutala behandlingen. De rekommendationer -- grundade på tortyrkonventionen -- som Amnesty International och B'Tselem har gjort måste bli föremål för största möjliga uppmärksamhet.</textBlock>
    </textBlock>
  </contentBlock>
  <contentBlock ix="101">
    <textBlock ix="0">
      <textBlock ix="0">Kränkningarna av de mänskliga rättigheterna i allmänhet och användning av tortyr i synnerhet är enligt väl dokumenterat material vida större i</textBlock>
      <textBlock ix="1">Israels grannländer, exempelvis Syrien, Irak och</textBlock>
      <textBlock ix="2">Iran. Men det är särskilt allvarligt att ett land som gör anspråk på att vara demokratiskt använder metoder som tillämpas i diktaturstater. Israels berättigade krav på säkerhet kan inte realiseras genom metoder av ockupation och förtryck. Det förvärrar endast situationen.</textBlock>
    </textBlock>
  </contentBlock>
  <contentBlock ix="102">
    <textBlock ix="0">
      <textBlock ix="0">Givetvis måste övergrepp och terrordåd som begås mot Israel också fördömas.</textBlock>
    </textBlock>
  </contentBlock>
  <contentBlock ix="103">
    <textBlock ix="0">
      <textBlock ix="0">Det ömsesidiga våldet är en följd av att parterna inte genomför en nödvändig och möjlig fredlig lösning.</textBlock>
    </textBlock>
  </contentBlock>
  <contentBlock ix="104">
    <textBlock ix="0">
      <textBlock ix="0">De humanitära insatserna till den palestinska befolkningen, inte minst från Sverige, har förbättrats men behöver ytterligare förstärkas.</textBlock>
      <textBlock ix="1">Detta gäller framför allt sjukvård och handikappvård.</textBlock>
    </textBlock>
  </contentBlock>
  <contentBlock ix="105">
    <textBlock ix="0">
      <textBlock ix="0">Katastrofsituationen inom sjuk- och hälsovård är allvarlig. Den kommer att bestå också under nästa år. Viktiga institutioner, som Sverige lämnat tidsbegränsade bidrag till, riskerar att bli nedlagda.</textBlock>
      <textBlock ix="1">Det är därför mycket angeläget att ytterligare katastrofbistånd lämnas under kommande budgetår.</textBlock>
    </textBlock>
  </contentBlock>
  <contentBlock ix="106">
    <textBlock ix="0">
      <textBlock ix="0">Bevakningen och stödinsatserna på MR-området behöver utökas. Goda förutsättningar ges genom samarbete med verksamma MR-organisationer. Av särskilt intresse är att även UNWRA breddat sin verksamhet till att även omfatta mänskliga rättighetsfrågor.</textBlock>
    </textBlock>
  </contentBlock>
  <contentBlock ix="107">
    <textBlock ix="0">
      <textBlock ix="0">UNWRA spelar en stor och viktig roll för palestinierna. Genom sin integritet och självständighet är organisationen omistlig. Den kommer att behövas under lång tid till skydd för den palestinska befolkningen.</textBlock>
    </textBlock>
  </contentBlock>
  <contentBlock ix="108">
    <textBlock ix="0">
      <textBlock ix="0">Alla skolor som nu är stängda måste genast öppnas.</textBlock>
      <textBlock ix="1">Detta gäller även universiteten som i större utsträckning stängts än vanliga skolor.</textBlock>
    </textBlock>
  </contentBlock>
  <contentBlock ix="109">
    <textBlock ix="0">
      <textBlock ix="0">Alla FNs medlemsländer har ett ansvar för en fredlig lösning av konflikterna i Mellanöstern.</textBlock>
      <textBlock ix="1">Stormakterna och främst USA har ett särskilt stort ansvar för att denna fredliga lösning äntligen uppnås. Den ekonomiska press som USA kan utöva mot Shamirs regering blir av allt att döma avgörande för den fortsatta utvecklingen.</textBlock>
    </textBlock>
  </contentBlock>
  <contentBlock ix="110">
    <textBlock ix="0">
      <textBlock ix="0">På grund av det anförda får jag ställa följande frågor till utrikesminister Margaretha af Ugglas.</textBlock>
    </textBlock>
  </contentBlock>
  <contentBlock ix="111">
    <textBlock ix="0">
      <textBlock ix="0">1.  Vilka åtgärder vill regeringen medverka till för upphörande av ockupationen av Västbanken och</textBlock>
      <textBlock ix="1">Gaza samt för ett stopp av kränkningarna av de mänskliga rättigheterna?</textBlock>
    </textBlock>
  </contentBlock>
  <contentBlock ix="112">
    <textBlock ix="0">
      <textBlock ix="0">2.  Stöder regeringen en internationell</textBlock>
      <textBlock ix="1">Mellanösternkonferens där man från israelisk och palestinsk sida är representerade med delegationer, vars sammansättning de själva bestämmer?</textBlock>
    </textBlock>
  </contentBlock>
  <contentBlock ix="113">
    <textBlock ix="0">
      <textBlock ix="0">3.  Vilka åtgärder är regeringen beredd att vidta för att medverka till att de israeliska bosättningarna stoppas östra Jerusalem, Västbanken och Gaza?</textBlock>
    </textBlock>
  </contentBlock>
  <contentBlock ix="114">
    <textBlock ix="0">
      <textBlock ix="0">4.  Avser regeringen att föreslå förstärkningar av de humanitära insatserna för den palestinska befolkningen på sjukvårds- och MR-områdena?</textBlock>
    </textBlock>
  </contentBlock>
  <contentBlock ix="115">
    <textBlock ix="0">
      <textBlock ix="0">5.  Är regeringen beredd att vidta särskilda åtgärder för att medverka till att alla universitet och skolor varaktigt öppnas i de ockuperade områdena?</textBlock>
    </textBlock>
  </contentBlock>
  <contentBlock ix="116">
    <textBlock ix="0">
      <textBlock ix="0">8 § Anmälan om frågor</textBlock>
    </textBlock>
  </contentBlock>
  <contentBlock ix="117">
    <textBlock ix="0">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="118">
    <textBlock ix="0">
      <textBlock ix="0">den 9 oktober</textBlock>
    </textBlock>
  </contentBlock>
  <contentBlock ix="119">
    <textBlock ix="0">
      <textBlock ix="0">1991/92:13 av Göran Magnusson (s) till jordbruksministern om etanolproduktionen i</textBlock>
      <textBlock ix="1">Sverige:</textBlock>
    </textBlock>
  </contentBlock>
  <contentBlock ix="120">
    <textBlock ix="0">
      <textBlock ix="0">Lantbrukarna har långt framskridna planer på att inom ramen för omställningsprogrammet för svenskt jordbruk starta etanolproduktion. Något avgörande beslut har hittills inte tagits.</textBlock>
    </textBlock>
  </contentBlock>
  <contentBlock ix="121">
    <textBlock ix="0">
      <textBlock ix="0">Vilka ytterligare åtgärder är statsrådet och regeringen beredda att vidta för att genom sådan etanolproduktion kunna medverka dels till sysselsättning inom jordbruket, dels till att bevara det öppna landskapet?</textBlock>
    </textBlock>
  </contentBlock>
  <contentBlock ix="122">
    <textBlock ix="0">
      <textBlock ix="0">1991/92:14 av John Andersson (v) till arbetsmarknadsministern om arbetslösheten i</textBlock>
      <textBlock ix="1">Norrlands inland:</textBlock>
    </textBlock>
  </contentBlock>
  <contentBlock ix="123">
    <textBlock ix="0">
      <textBlock ix="0">Den ökande arbetslösheten slår hårt mot vår norra landsända och då främst dess inland. I t.ex.</textBlock>
      <textBlock ix="1">Dorotea var arbetslösheten i september ca 8 % och bland ungdom 18--24 år ca 20 %. Skall ''Hela</textBlock>
      <textBlock ix="2">Sverige leva'' måste nu speciella insatser sättas in i sådana områden som t.ex. Dorotea.</textBlock>
    </textBlock>
  </contentBlock>
  <contentBlock ix="124">
    <textBlock ix="0">
      <textBlock ix="0">Med hänvisning till ovanstående vill jag ställa följande fråga till arbetsmarknadsministern:</textBlock>
    </textBlock>
  </contentBlock>
  <contentBlock ix="125">
    <textBlock ix="0">
      <textBlock ix="0">Är arbetsmarknadsministern beredd att ta nödvändiga initiativ för att sådana insatser snabbt kommer till stånd?</textBlock>
    </textBlock>
  </contentBlock>
  <contentBlock ix="126">
    <textBlock ix="0">
      <textBlock ix="0">1991/92:15 av Gudrun Schyman (v) till socialministern om utbyggnaden av barnomsorgen:</textBlock>
    </textBlock>
  </contentBlock>
  <contentBlock ix="127">
    <textBlock ix="0">
      <textBlock ix="0">Vid årsskiftet 1991--1992 går tidsfristen ut som kommunerna fått av riksdagen för att alla förskolebarn som behöver en barnomsorgsplats skall få detta. Riksdagsbeslutet innebar även att alla förskolebarn skall få möjlighet till någon form av pedagogisk verksamhet, antingen i en öppen förskola eller i deltidsförskola.</textBlock>
    </textBlock>
  </contentBlock>
  <contentBlock ix="128">
    <textBlock ix="0">
      <textBlock ix="0">Enligt uppgift har över hälften av kommunerna inte klarat av den beslutade utbyggnaden.</textBlock>
    </textBlock>
  </contentBlock>
  <contentBlock ix="129">
    <textBlock ix="0">
      <textBlock ix="0">Min fråga är:</textBlock>
    </textBlock>
  </contentBlock>
  <contentBlock ix="130">
    <textBlock ix="0">
      <textBlock ix="0">Avser socialministern att vidta några åtgärder för att verkställa riksdagens beslut?</textBlock>
    </textBlock>
  </contentBlock>
  <contentBlock ix="131">
    <textBlock ix="0">
      <textBlock ix="0">1991/92:16 av Gudrun Schyman (v) till socialministern om fri abort:</textBlock>
    </textBlock>
  </contentBlock>
  <contentBlock ix="132">
    <textBlock ix="0">
      <textBlock ix="0">Regeringsdeklarationens något diffusa beskrivning av ''människolivets helgd'' förankrad i ''den kristna etiken'' kräver klargöranden. Bl.a. har RFSU</textBlock>
      <textBlock ix="1">uttalat sin oro över att detta kan uppfattas som ett krav på abortförbud.</textBlock>
    </textBlock>
  </contentBlock>
  <contentBlock ix="133">
    <textBlock ix="0">
      <textBlock ix="0">Min fråga är:</textBlock>
    </textBlock>
  </contentBlock>
  <contentBlock ix="134">
    <textBlock ix="0">
      <textBlock ix="0">Kan socialministern garantera att rätten till fri abort inte kommer att inskränkas?</textBlock>
    </textBlock>
  </contentBlock>
  <contentBlock ix="135">
    <textBlock ix="0">
      <textBlock ix="0">1991/92:17 av Bengt Hurtig (v) till industriministern om Karlsborgs bruk:</textBlock>
    </textBlock>
  </contentBlock>
  <contentBlock ix="136">
    <textBlock ix="0">
      <textBlock ix="0">Mot bakgrund av det förslag angående utvecklingen vid ASSI Karlsborg som personalorganisationerna väckt och som benämns</textBlock>
      <textBlock ix="1">KP 92 torde ASSIs koncernledning ha anledning att avvakta med slutgiltigt beslut om den unika åtgärden att lägga ned pappersbruket. KP 92 visar på möjligheter till god lönsamhet för pappersbruket.</textBlock>
    </textBlock>
  </contentBlock>
  <contentBlock ix="137">
    <textBlock ix="0">
      <textBlock ix="0">En nedläggning måste från ägarnas sida också vägas mot de mycket stora samhällsekonomiska kostnader som en nedläggning av pappersbruket medför. ASSI Karlsborg är en viktig del av näringslivet i landsändan och har stor betydelse för såväl skogsbruk som transportnäringen.</textBlock>
    </textBlock>
  </contentBlock>
  <contentBlock ix="138">
    <textBlock ix="0">
      <textBlock ix="0">Jag vill därför fråga industriministern:</textBlock>
    </textBlock>
  </contentBlock>
  <contentBlock ix="139">
    <textBlock ix="0">
      <textBlock ix="0">Vilka åtgärder avser regeringen vidta för att stödja vidareförädlingen vid Karlsborgs bruk?</textBlock>
    </textBlock>
  </contentBlock>
  <contentBlock ix="140">
    <textBlock ix="0">
      <textBlock ix="0">1991/92:18 av Hans Göran Franck (s) till utrikesministern om Sydafrika:</textBlock>
    </textBlock>
  </contentBlock>
  <contentBlock ix="141">
    <textBlock ix="0">
      <textBlock ix="0">Under senare tid har vi kunnat iaktta hur vissa framsteg görs i processen för ett demokratiskt ickerasistiskt Sydafrika. Å andra sidan förekommer mycket oroande rapporter om att våldet fortsätter i landet och att Sydafrikas regering och myndigheter inte bara ekonomiskt stöder organisationer som provocerar fram våldet utan även genom underrättelsetjänst och specialstyrkor inom arme'</textBlock>
      <textBlock ix="1">och polis styr våldsaktiviteten.</textBlock>
    </textBlock>
  </contentBlock>
  <contentBlock ix="142">
    <textBlock ix="0">
      <textBlock ix="0">I regeringsdeklarationen sägs endast: ''Vi stöder arbetet mot apartheid och för frigörelsen i södra</textBlock>
      <textBlock ix="1">Afrika.'' Däremot berörs inte sanktionsfrågan.</textBlock>
    </textBlock>
  </contentBlock>
  <contentBlock ix="143">
    <textBlock ix="0">
      <textBlock ix="0">Det är nödvändigt att fortsätta med våra påtryckningar främst i form av sanktioner till dess apartheid är totalt avskaffad och en demokratisk ickerasistisk utveckling i Sydafrika säkrats.</textBlock>
    </textBlock>
  </contentBlock>
  <contentBlock ix="144">
    <textBlock ix="0">
      <textBlock ix="0">I anledning härav får jag fråga utrikesminister</textBlock>
      <textBlock ix="1">Margaretha af Ugglas:</textBlock>
    </textBlock>
  </contentBlock>
  <contentBlock ix="145">
    <textBlock ix="0">
      <textBlock ix="0">Är regeringen beredd att upprätthålla de svenska sanktionerna till dess en demokratisk och ickerasistisk utveckling säkrats?</textBlock>
    </textBlock>
  </contentBlock>
  <contentBlock ix="146">
    <textBlock ix="0">
      <textBlock ix="0">9 § Kammaren åtskildes kl. 14.34.</textBlock>
    </textBlock>
  </contentBlock>
  <contentBlock ix="147">
    <textBlock ix="0">
      <textBlock ix="0">Förhandlingarna leddes av talmannen.</textBlock>
    </textBlock>
  </contentBlock>
</protocol>
