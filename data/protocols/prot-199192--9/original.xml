<protocol id="prot-199192--9">
  <contentBlock page="0" id="i-0adcafe281d5ec1b">
    <textBlock id="i-fe49046ebdfd9d7f">1 § Anmälan om partiernas företrädare i talmanskonferensen</textBlock>
  </contentBlock>
  <contentBlock page="0" id="i-0e799942ab45a14e">
    <textBlock id="i-a803d830950fc420">Med stöd av 1 kap. 7 § och 7 kap. 12 §</textBlock>
    <textBlock id="i-b87ac0359acb7013">riksdagsordningen hade partigrupperna till talmannen anmält följande personer att utgöra partiernas företrädare i talmanskonferensen:</textBlock>
  </contentBlock>
  <contentBlock page="0" id="i-f1cc719daf59fc01">
    <textBlock id="i-dac8d6bb22b29038">Jan Bergqvist (s)</textBlock>
  </contentBlock>
  <contentBlock page="0" id="i-d9f37a298e4df51f">
    <textBlock id="i-512334af4de13d6e">Lars Tobisson (m)</textBlock>
  </contentBlock>
  <contentBlock page="0" id="i-2c7b5fcb78034290">
    <textBlock id="i-c7a0c479e9ccfeb4">Lars Leijonborg (fp)</textBlock>
  </contentBlock>
  <contentBlock page="0" id="i-6082ee30a5041d2c">
    <textBlock id="i-8c85f66e7f8a105b">Rosa Östh (c)</textBlock>
  </contentBlock>
  <contentBlock page="0" id="i-525eed2e3acb367e">
    <textBlock id="i-32c79833566ecab5">Göran Hägglund (kds)</textBlock>
  </contentBlock>
  <contentBlock page="0" id="i-c750fd646c045a92">
    <textBlock id="i-0bc4b2a451c96830">Ian Wachtmeister (nyd)</textBlock>
  </contentBlock>
  <contentBlock page="0" id="i-48c43e8d45155291">
    <textBlock id="i-7fee6ecb56344a47">Bertil Måbrink (v)</textBlock>
  </contentBlock>
  <contentBlock page="0" id="i-b0478648770dc7c2">
    <textBlock id="i-8d1c236349babf35">Till suppleanter hade nominerats:</textBlock>
  </contentBlock>
  <contentBlock page="0" id="i-c66de61bb19037a9">
    <textBlock id="i-fc421d46a3908490">Oskar Lindkvist (s)</textBlock>
  </contentBlock>
  <contentBlock page="0" id="i-a64e5e4349c8a092">
    <textBlock id="i-621529695d6a1f42">Wiggo Komstedt (m)</textBlock>
  </contentBlock>
  <contentBlock page="0" id="i-f552c9e9453243e8">
    <textBlock id="i-52603798d8821bfa">Jan-Erik Wikström (fp)</textBlock>
  </contentBlock>
  <contentBlock page="0" id="i-a7e98b3088434c4f">
    <textBlock id="i-1e227f095fd5753c">Bengt Kindbom (c)</textBlock>
  </contentBlock>
  <contentBlock page="0" id="i-a9a5ccb139193491">
    <textBlock id="i-350687b8a8cd4968">Liisa Rulander (kds)</textBlock>
  </contentBlock>
  <contentBlock page="0" id="i-ce822aad7ce79383">
    <textBlock id="i-677af15821cb18fe">Johan Brohult (nyd)</textBlock>
  </contentBlock>
  <contentBlock page="0" id="i-1bea8ee30dcbafad">
    <textBlock id="i-b3f515353dd66790">Annika Åhnberg (v)</textBlock>
  </contentBlock>
  <contentBlock page="0" id="i-5e5b42210d7ee090">
    <textBlock id="i-5558b4744f4d203a">Talmannen förklarade de anmälda personerna utsedda till partigruppsföreträdare och suppleanter i talmanskonferensen för tiden till dess nästa lagtima riksmöte började.</textBlock>
  </contentBlock>
  <contentBlock page="0" id="i-5a66b13ec1b2de09">
    <textBlock id="i-9e90bbdbbdd0e9f9">2 § Ledighet</textBlock>
  </contentBlock>
  <contentBlock page="0" id="i-1e0068ecfb008c0f">
    <textBlock id="i-7155e72aee690fd5">Talmannen meddelade att Gunnar Björk (c) ansökt om ledighet för fullgörande av uppdrag som statssekreterare under tiden fr.o.m. den 10 oktober</textBlock>
    <textBlock id="i-5538cc898bb2228b">1991 t.o.m. den 5 oktober 1992.</textBlock>
  </contentBlock>
  <contentBlock page="0" id="i-cb0189c959a04421">
    <textBlock id="i-0295cff2caa7c810">Kammaren biföll denna ansökan.</textBlock>
  </contentBlock>
  <contentBlock page="0" id="i-7223eaf6d0261258">
    <textBlock id="i-c98656fb5cca1a2b">Talmannen anmälde att Karin Starrin (c) skulle tjänstgöra som ersättare för Gunnar Björk.</textBlock>
  </contentBlock>
  <contentBlock page="0" id="i-3f2345b8922b1d19">
    <textBlock id="i-1df130102bb25eb3">3 § Meddelande om vissa kompletteringsval</textBlock>
  </contentBlock>
  <contentBlock page="0" id="i-d704c1a4cb6009e7">
    <textBlock id="i-27156f4e32cbcbdc">Talmannen meddelade</textBlock>
  </contentBlock>
  <contentBlock page="0" id="i-f5a5243c62cdb096">
    <textBlock id="i-006870179b6bff19">dels att kristdemokratiska samhällspartiet på grund av uppkomna vakanser anmält Dan Ericsson i</textBlock>
    <textBlock id="i-523f41d7d77e6488">Kolmården till ny ledamot i valberedningen efter</textBlock>
    <textBlock id="i-ce228de9bf173a8a">Mats Odell och Ingvar Svenson till ny suppleant i valberedningen efter Dan Ericsson i Kolmården,</textBlock>
  </contentBlock>
  <contentBlock page="0" id="i-ae62b48bd426dc61">
    <textBlock id="i-1d96c0e87e62ffcf">dels att centerpartiets riksdagsgrupp som suppleant i finansutskottet under Gunnar Björks ledighet anmält hans ersättare Karin Starrin,</textBlock>
  </contentBlock>
  <contentBlock page="0" id="i-ad0f5a959726ef3a">
    <textBlock id="i-63c0f9060e1a789a">dels att folkpartiet liberalernas riksdagsgrupp anmält Lola Björkquist som suppleant i utrikesutskottet fr.o.m. den 12 oktober under Karl-</textBlock>
    <textBlock id="i-185abd2e10f0e089">Göran Biörsmarks ledighet.</textBlock>
  </contentBlock>
  <contentBlock page="0" id="i-a32fd2424fe20f23">
    <textBlock id="i-aaee88f0ec924638">Talmannen förklarade utsedda till</textBlock>
  </contentBlock>
  <contentBlock page="0" id="i-3a2b31370f8b056d">
    <textBlock id="i-4be8aee124dca60b">ledamot i valberedningen</textBlock>
  </contentBlock>
  <contentBlock page="0" id="i-93c8e97baec33d71">
    <textBlock id="i-a697c18d980275ab">Dan Ericsson i Kolmården (kds)</textBlock>
  </contentBlock>
  <contentBlock page="0" id="i-eb3332539aa31817">
    <textBlock id="i-d2f89fa8776d08e6">suppleant i valberedningen</textBlock>
  </contentBlock>
  <contentBlock page="0" id="i-9a14a5c35e114628">
    <textBlock id="i-4a4668819aa607df">Ingvar Svensson (kds)</textBlock>
  </contentBlock>
  <contentBlock page="0" id="i-6590ac9734e7c48a">
    <textBlock id="i-964de12dc4c9905b">suppleant i finansutskottet</textBlock>
  </contentBlock>
  <contentBlock page="0" id="i-1b89b15e6c8c956d">
    <textBlock id="i-c3269775e611b21c">Karin Starrin (c)</textBlock>
  </contentBlock>
  <contentBlock page="0" id="i-99f4f85506281836">
    <textBlock id="i-a2a8a77b490591fb">suppleant i utrikesutskottet</textBlock>
  </contentBlock>
  <contentBlock page="0" id="i-6c19b1de0c899238">
    <textBlock id="i-5819d45909295715">Lola Björkquist (fp) fr.o.m. den 12 oktober</textBlock>
  </contentBlock>
  <contentBlock page="0" id="i-9eab86940c17632c">
    <textBlock id="i-97398590d2ab4531">4 § Justering av protokoll</textBlock>
  </contentBlock>
  <contentBlock page="0" id="i-80eba542f285b2f2">
    <textBlock id="i-99ef48808351d3cb">Justerades protokollet för den 4 oktober.</textBlock>
  </contentBlock>
  <contentBlock page="0" id="i-0ac643cfc63f1350">
    <textBlock id="i-3a929c75d104dcfa">5 § Hänvisning av ärenden till utskott</textBlock>
  </contentBlock>
  <contentBlock page="0" id="i-27495289082170b5">
    <textBlock id="i-139ff3ed82994372">Föredrogs och hänvisades</textBlock>
  </contentBlock>
  <contentBlock page="0" id="i-cd581a9ace8d5ff4">
    <textBlock id="i-1f6e9a48df8fe8b1">Redogörelse</textBlock>
  </contentBlock>
  <contentBlock page="0" id="i-4b7222d461087ae6">
    <textBlock id="i-a15327b306b4ee94">1991/92:4 till utrikesutskottet</textBlock>
  </contentBlock>
  <contentBlock page="0" id="i-5742b18fb63672cf">
    <textBlock id="i-2ab6861800573fff">Motionerna</textBlock>
  </contentBlock>
  <contentBlock page="0" id="i-2693f953ea5322a1">
    <textBlock id="i-07308c59676f9eea">1991/92:So3-So6 till socialutskottet</textBlock>
  </contentBlock>
  <contentBlock page="0" id="i-18a89dc5dc11dc14">
    <textBlock id="i-bd6312527348d043">6 § Bordläggning</textBlock>
  </contentBlock>
  <contentBlock page="0" id="i-74089f5a48bdea45">
    <textBlock id="i-3f2c72de7da055c0">Anmäldes och bordlades</textBlock>
  </contentBlock>
  <contentBlock page="0" id="i-edbc1a5434ef129a">
    <textBlock id="i-87797977e0dba98d">Förslag</textBlock>
  </contentBlock>
  <contentBlock page="0" id="i-2ec111bb9aef9e11">
    <textBlock id="i-c00128e038113804">1991/92:11 Riksdagens revisorers förslag angående effektiviteten i förvaltningen av svenskt utvecklingsbistånd</textBlock>
  </contentBlock>
  <contentBlock page="0" id="i-b57083a2b3341263">
    <textBlock id="i-b914b54cf6e51bbd">7 § Anmälan om interpellationer</textBlock>
  </contentBlock>
  <contentBlock page="0" id="i-6ed332a0533c63d1">
    <textBlock id="i-ef111cf7933700f9">Anmäldes att följande interpellationer framställts</textBlock>
  </contentBlock>
  <contentBlock page="0" id="i-073265da3cae6941">
    <textBlock id="i-4ca46d34273acb98">den 9 oktober</textBlock>
  </contentBlock>
  <contentBlock page="0" id="i-49dd537e644edbe0">
    <textBlock id="i-7231b0300db05783">1991/92:4 av Sten Andersson i Malmö (m) till socialministern om statistik om svensk alkoholkonsumtion:</textBlock>
  </contentBlock>
  <contentBlock page="0" id="i-3ee5d602ece7bf01">
    <textBlock id="i-b7a7c3d0872ffd6a">Sveriges alkoholpolitiska brister avslöjas årligen i</textBlock>
    <textBlock id="i-b383f1507bac9beb">Systembolagets redovisning över hur mycket alkohol som konsumeras i landet. Uppgifterna baseras nu i huvudsak på Systembolagets försäljning. År 1990 t.ex. exempel gick konsumtionen ner 4,2 %, enligt nämnda källa. Med denna uppgift skryter vi utomlands, trots att allt flera inser och förstår att siffrorna inte stämmer!</textBlock>
  </contentBlock>
  <contentBlock page="0" id="i-61617eed9a111fb2">
    <textBlock id="i-d9fb1797de8896b1">Hembränningen, som borde vara rena bomben i all alkoholpolitik, bara ökar och det lavinartat! Att detta endast och enbart är en effekt av vår prispolitik på alkohol tycks de ansvariga totalt strunta i.</textBlock>
  </contentBlock>
  <contentBlock page="0" id="i-56b8d46b14ec3bda">
    <textBlock id="i-b1a1b534473ba223">Inkl. mörkertalen (hembränning, turistsprit, hemtillverkade viner, polsk spritkommers i Skåne etc.) torde det i stället handla om en alkoholkonsumtion på ca 10 liter per capita eller kanske ännu mer. Dessa förmodligen realistiska siffror ger Sverige en mindre smickrande placering på världslistan och dessutom ett mindre</textBlock>
    <textBlock id="i-0d76786d958dfc05">''skrytutrymme'' utomlands.</textBlock>
  </contentBlock>
  <contentBlock page="0" id="i-6b5dab3158f7ce02">
    <textBlock id="i-814e98ea426570c2">Är socialministern beredd att medverka till en statistik som redovisar realistiska uppgifter om alkoholkonsumtionen?</textBlock>
  </contentBlock>
  <contentBlock page="0" id="i-6b04f277558124ae">
    <textBlock id="i-1b227467704167dd">1991/92:5 av Sten Andersson i Malmö (m) till finansministern om den svenska lotterilagstiftningen:</textBlock>
  </contentBlock>
  <contentBlock page="0" id="i-56ab5850c41f0c8d">
    <textBlock id="i-c8b0f4d8ebd505f7">I stort sett samtliga europeiska länder, utom</textBlock>
    <textBlock id="i-9d8d31253e4c4a24">Sverige och Albanien (!), tillåtes eller planeras tillåtas spel på kasino enligt internationella regler.</textBlock>
    <textBlock id="i-768bb50f6af739b2">Samma gäller för spel på s.k. enarmade banditer och andra typer av automatspel. T.ex. i Norge driver Röda korset en landsomfattande kedja av automatspel.</textBlock>
  </contentBlock>
  <contentBlock page="0" id="i-d6b1de7c101a6712">
    <textBlock id="i-06165c4e636095e9">Skälen till att vi i Sverige förbjudit ovan nämnda spelformer är att beslutsfattarna ansett de sociala konsekvenserna vara alltför negativa för medborgarna. Att övriga Europa, där vill vi bli medlemmar, fungerar trots kasinon och andra spelformer verkar ha förbigåtts av majoriteten av</textBlock>
    <textBlock id="i-e22702719c3d659f">Sveriges politiker!</textBlock>
  </contentBlock>
  <contentBlock page="0" id="i-a3b45df950bea800">
    <textBlock id="i-350c04f362206b2f">De sociala skälen som åberopas i Sverige saknar förankring i verkligheten. Vi tillåter nämligen spelformer, i statlig regi (!), vilka borde ha vida överstigande sociala konsekvenser än de ovan nämnda spelformerna! T.ex. kan man köpa</textBlock>
    <textBlock id="i-21185414d8021435">Trisslotter på tusentals försäljningsställen runt om i landet där vinster på upp till 1 000 kr. betalas ut kontant och omedelbart. ''Enarmade banditer''</textBlock>
    <textBlock id="i-c8809746ea82c711">framstår alltmera som oskyldiga lamm jämfört med många av i statlig regi bedrivna lotterier.</textBlock>
  </contentBlock>
  <contentBlock page="0" id="i-ceb193d6f87a82dc">
    <textBlock id="i-999023ca254614ae">Är finansministern beredd att medverka till en internationalisering av den svenska lotterilagstiftningen?</textBlock>
  </contentBlock>
  <contentBlock page="0" id="i-1c972c15a2832a67">
    <textBlock id="i-54e709f2eb78c1a2">1991/92:6 av Gudrun Schyman (v) till försvarsministern om det militära försvarets kostnader och omfattning:</textBlock>
  </contentBlock>
  <contentBlock page="0" id="i-fcb1a9fec24c9d7f">
    <textBlock id="i-4483dddb0477fb19">Det svenska försvaret kostar drygt 35 miljarder kronor per år. Detta skulle räcka för att rena hela</textBlock>
    <textBlock id="i-745090ba3c44e116">Östersjön.</textBlock>
  </contentBlock>
  <contentBlock page="0" id="i-fa23a30478ed89ae">
    <textBlock id="i-cee9cb3b6200143a">Sverige köper i år fyra ubåtar för 800 milj. kr. styck.</textBlock>
    <textBlock id="i-3813189c86ff43cb">Kostnadern för en ubåt räcker till att rädda samtliga</textBlock>
    <textBlock id="i-50676b4739238565">Norrlands sjöar från försurning.</textBlock>
  </contentBlock>
  <contentBlock page="0" id="i-4e591de69b1c1a82">
    <textBlock id="i-33c09d59bd3b8602">Drygt 23 % av statens totala forskningsanslag gick</textBlock>
    <textBlock id="i-b6c5bf886a551d0c">1989 till militär forskning. Samma år gick bara 4 %</textBlock>
    <textBlock id="i-fd125a9b14f961ff">till miljö- och energiforskning.</textBlock>
  </contentBlock>
  <contentBlock page="0" id="i-b876fe9741164d55">
    <textBlock id="i-4a5adc68f947d55a">Sverige sålde vapen för 1 100 milj. kr. till Indien</textBlock>
    <textBlock id="i-d31e8e5b02c538f5">1990. Samma år gav vi Indien 380 milj. kr. i bistånd.</textBlock>
    <textBlock id="i-562c8f4a2ecf9fff">Biståndet fick vi tillbaka tre gånger om genom vapenexporten. Indiens fattiga betalade den svenska krigsindustrin och subventionerade försvaret.</textBlock>
  </contentBlock>
  <contentBlock page="0" id="i-cc1829587c6e2fbe">
    <textBlock id="i-89022b1524e9b099">230 värnpliktiga soldater kostar 50 milj. kr. varje år.</textBlock>
    <textBlock id="i-ddb4f570791519d1">Det är vad svenska staten ger cancerforskningen under ett helt år.</textBlock>
  </contentBlock>
  <contentBlock page="0" id="i-56a54b769e32319e">
    <textBlock id="i-96a7f2b999e86db9">Militärövningen Nordanvind 1991 kostade 300 milj.</textBlock>
    <textBlock id="i-6958dc15070ed227">kr. Den summan täcker daghemskostnader för</textBlock>
    <textBlock id="i-111a0a840f6612ba">6 000 barn under ett år.</textBlock>
  </contentBlock>
  <contentBlock page="0" id="i-3ae5502e64b5f14c">
    <textBlock id="i-9f6eddbf0fa0b29c">Det svenska försvaret kostar 90 milj. kr. varje dag.</textBlock>
    <textBlock id="i-6a6c4e880bd36195">Summan motsvarar 545 nyanställda sjukvårdsbiträden i långvården.</textBlock>
  </contentBlock>
  <contentBlock page="0" id="i-a80580229436b5cf">
    <textBlock id="i-efe9b3ccf0704cbf">Under de tre senaste åren har militärutgifterna i världen minskat. Hundratusentals militärer har blivit arbetslösa.</textBlock>
  </contentBlock>
  <contentBlock page="0" id="i-21ef4c0a8d42de2e">
    <textBlock id="i-e82925deabc73022">Krigsindustrin är världens största krisindustri och hundratusentals arbetare friställs. Varifrån kommer föreställningen att Sverige skulle kunna stå utanför denna utveckling?</textBlock>
  </contentBlock>
  <contentBlock page="0" id="i-2fc1a740e2517b74">
    <textBlock id="i-044fa5b361b82597">Efter demokratiseringen i östra Europa,</textBlock>
    <textBlock id="i-3ed9ff15cb4ca960">Warszawapaktens upplösning och efter minskade militärutgifter i USA, Sovjet och flertalet andra europeiska stater under flera års tid, borde också de sista argumenten för att öka Sveriges militärutgifter ha fallit. Men inte! I</textBlock>
    <textBlock id="i-5094acf07ca43d74">regeringsdeklarationen aviseras höjda försvarsutgifter och ett fullföljande av JAS-</textBlock>
    <textBlock id="i-0a4615eaa307d467">projektet!</textBlock>
  </contentBlock>
  <contentBlock page="0" id="i-81285308b221f1b2">
    <textBlock id="i-a25600a241a8d08f">Mina frågor är:</textBlock>
  </contentBlock>
  <contentBlock page="0" id="i-518a4a2108a2f7a1">
    <textBlock id="i-718d9d9ec9d53463">1.  Hur ser den säkerhetspolitiska bedömning ut som motiverar höjda militärutgifter i Sverige?</textBlock>
  </contentBlock>
  <contentBlock page="0" id="i-577285739da0d682">
    <textBlock id="i-e241585a51c593f5">2.  Hur ser den säkerhetspolitiska bedömning ut som motiverar en fortsatt miljardrullning till JAS-</textBlock>
    <textBlock id="i-ea28760f594585a8">projektet?</textBlock>
  </contentBlock>
  <contentBlock page="0" id="i-fed8d8d7712c3672">
    <textBlock id="i-646afc630cecb628">1991/92:7 av Gudrun Schyman (v) till bostadsministern om åtgärder mot främlingsfientlighet:</textBlock>
  </contentBlock>
  <contentBlock page="0" id="i-bfcb2121a46224a9">
    <textBlock id="i-468306b1ee06fb30">Ett stort antal terroristdåd har förövats mot flyktingförläggningar runt om i Sverige. I årets skolval har högerextrema partier fått ökat stöd.</textBlock>
    <textBlock id="i-bb8e2ff372252e69">Intervjuundersökningar, genomförda av Centrum för invandrarforskning vid Stockholms universitet, visar att svenska ungdomar mellan 16 och 21 år blivit mer intoleranta mot invandrare. År 1990</textBlock>
    <textBlock id="i-7739d16581601468">tyckte t.ex. 75 % av ungdomarna att bestämmelserna om invandring till Sverige borde bli strängare, mot 44 % år 1987.</textBlock>
  </contentBlock>
  <contentBlock page="0" id="i-e4dc30a13a6901a8">
    <textBlock id="i-a033f3a965622bf8">Docent Charles Westin, expert på invandrarfrågor vid Stockholms universitet, sade i en intervju i</textBlock>
    <textBlock id="i-16a284e345e44213">Svenska Dagbladet 30 september i år att det är en kombination av faktorer som ligger bakom den tilltagande främlingsfientligheten, men att regeringens åtstramning av flyktingpolitiken i december 1989 varit avgörande och givit legitimitet åt främlingsfientliga grupper. En annan faktor är den misslyckade flyktingmottagningen. En påtvingad sysslolöshetsperiod är psykiskt skadlig för de asylsökande och underblåser främlingsfientlighet hos dem som inte förstår att de som väntar faktiskt är förbjudna att arbeta.</textBlock>
  </contentBlock>
  <contentBlock page="0" id="i-d7c87c13fc843378">
    <textBlock id="i-a9de0b4535f0d1ff">Ungdomskommittén presenterade i augusti sitt betänkande om invandrarungdomarnas situation i samhället. Det är en i långa stycken skrämmande läsning. Så är t.ex. andelen elever som lämnar grundskolan med ofullständiga betyg flera gånger större bland ungdomar med invandrarbakgrund, jämfört med dem som är infödda.</textBlock>
  </contentBlock>
  <contentBlock page="0" id="i-133a0811f7c69ec2">
    <textBlock id="i-d84e5c2773f83183">Arbetslösheten är mer än tre gånger så hög för utomnordiska medborgare som för befolkningen i övrigt. Också bland andra generationens invandrarungdomar är arbetslösheten väsentligt högre än genomsnittet.</textBlock>
  </contentBlock>
  <contentBlock page="0" id="i-8555f185597e8467">
    <textBlock id="i-aa4046e42c25275b">Arbetsmarknaden är präglad av stark skiktning mellan invandrare och svenskar. Invandrarna är kraftigt överrepresenterade inom tillverknings- och serviceyrken, men underrepresenterade inom alla andra yrkesområden. De utomnordiska invandrarnas arbetskraftsdeltagande har minskat dramatiskt under 1980-talet.</textBlock>
  </contentBlock>
  <contentBlock page="0" id="i-f4cc5d6e8d027f1f">
    <textBlock id="i-f954e7ac5ae5f4fd">En undersökning refererar en anonym arbetsförmedlare i Södertälje: ''Att de är assimilerade spelar ingen roll. Det räcker med att de säger sitt namn så blir de nobbade. Våra två största företag, Saab-Scania och Astra, är mycket knepiga. Framför allt nu.'' I LO-tidningen nr 22</textBlock>
    <textBlock id="i-0a92b98af77a7ad4">beskrivs hur företagen för ett par år sedan föredrog att lösa bristen på arbetskraft med import av arbetskraft från Norge, för att slippa anställa invandrare.</textBlock>
  </contentBlock>
  <contentBlock page="0" id="i-2c5fe60fcc45f5ad">
    <textBlock id="i-dd042c8e9ec1ee8d">Mot bakgrund av ovanstående vill jag ställa följande frågor:</textBlock>
  </contentBlock>
  <contentBlock page="0" id="i-21baf4415ac9e4d1">
    <textBlock id="i-16befa9113d0eb93">1.  Avser regeringen att i enlighet med förslag av utredningen för åtgärder mot etnisk diskriminering föreslå kriminalisering av organiserad rasism och stöd åt organiserad rasism samt att rasistiska inslag i brott görs till särskild straffskärpningsgrund?</textBlock>
  </contentBlock>
  <contentBlock page="0" id="i-1b1d31e92496e17f">
    <textBlock id="i-71a0de2096137cb4">2.  Kommer regeringen att föreslå lagstiftning mot etnisk diskriminering på arbetsmarknaden?</textBlock>
  </contentBlock>
  <contentBlock page="0" id="i-f41146388b9d36b6">
    <textBlock id="i-76e1f11d70c4995f">3.  Är regeringen beredd att vidta snabba åtgärder för att asylsökande skall få rätt att arbeta under väntetiden?</textBlock>
  </contentBlock>
  <contentBlock page="0" id="i-91813d8e53772d26">
    <textBlock id="i-702de20badafc14b">4.  Vilka åtgärder är regeringen beredd att vidta på skolans område, för att motverka de redan nu existerande tendenserna till ökande främlingsfientlighet och rasism?</textBlock>
  </contentBlock>
  <contentBlock page="0" id="i-67512e7bd4c70b58">
    <textBlock id="i-fa7ea26f1a7d8a1b">5.  Tänker regeringen vidta åtgärder med anledning av uppgifterna om att en hög andel ungdomar med invandrarbakgrund går ut grundskolan utan fullständiga betyg?</textBlock>
  </contentBlock>
  <contentBlock page="0" id="i-a4f186ff1bfea6dc">
    <textBlock id="i-2218e2934e719063">1991/92:8 av Hans Göran Franck (s) till utrikesministern om Palestinafrågan:</textBlock>
  </contentBlock>
  <contentBlock page="0" id="i-83275586c7d4157b">
    <textBlock id="i-66a8ecbec2555fbb">Amnesty International och B'Tselem (The Israeli</textBlock>
    <textBlock id="i-6e0567029c9b6853">Information Center for Human Rights in the</textBlock>
    <textBlock id="i-781cc7f1bcef9e30">Occupied Territories) har nyligen offentliggjort rapporter om kränkningar av mänskliga rättigheter i av Israel ockuperade områden.</textBlock>
  </contentBlock>
  <contentBlock page="0" id="i-116f2a01651c99cb">
    <textBlock id="i-c310f7eeddbe6314">Såväl Amnestys som B'Tselems rapport innehåller ett stort antal fallbeskrivningar. Det råder inte något tvivel om att tortyr och annan brutal behandling fortfarande används i stor omfattning vid förhör under de första veckorna mot misstänkta för allvarligare brott och/eller överträdelser av ockupationsdekreten. Särskilt allvarliga är de redovisade fall som lett till dödsfall i samband med polisförhör. Framför allt begås kränkningar mot mänskliga rättigheter vid förhör mot misstänkta vars fall behandlas av militärdomstolar. Systemet med militärdomstolar undergräver elementära krav på rättssäkerhet.</textBlock>
  </contentBlock>
  <contentBlock page="0" id="i-6dce306fd98ae205">
    <textBlock id="i-743f079d90a73b5d">Misstänkta kan inte sällan på lösa grunder hållas fängsligt förvar upp till 18 dagar utan att ställas inför domstol. Deras advokater och släktingar är ofta inte tillåtna att besöka dem, vilket skapar förutsättningar för godtyckliga arresteringar, tortyr och annan brutal behandling.</textBlock>
  </contentBlock>
  <contentBlock page="0" id="i-219dff4be1da6319">
    <textBlock id="i-c044d32b357b1564">Erkännande är ofta den enda bevisning som förebringas mot de anklagade och myndigheterna gör sällan undersökningar av klagomål om framtvingade bekännelser.</textBlock>
  </contentBlock>
  <contentBlock page="0" id="i-b6d3641e560ad7fd">
    <textBlock id="i-68d6dbfdc23b2d3a">Trots att Israel har ratificerat konventioner mot tortyr m.m. och lovat att vidta åtgärder mot överträdelserna är situationen fortfarande mycket allvarlig.</textBlock>
  </contentBlock>
  <contentBlock page="0" id="i-260891f2550a4dce">
    <textBlock id="i-ddd92c1b98064cb5">En mycket oroväckande aspekt på situationen på</textBlock>
    <textBlock id="i-cd719ce93e19da88">Västbanken och i Gaza är de militära ockupationsstyrkornas uppträdande. För tre år sedan räknades antalet dödade palestinier till omkring 200, i dag överstiger siffran 800.</textBlock>
  </contentBlock>
  <contentBlock page="0" id="i-557ac85e0f5338a9">
    <textBlock id="i-5161fe237f57c363">Kollektiv bestraffning, deportation och förstörelse av invånarnas egendom genomförd av ockupationsstyrkor är förbjudet enligt en tillämplig</textBlock>
    <textBlock id="i-60d367de1ed8d27f">Genèvekonvention. Förbrytelser av detta slag fortsätter och nya fall förekom under juli och augusti 1991.</textBlock>
  </contentBlock>
  <contentBlock page="0" id="i-ec821eea167fcae8">
    <textBlock id="i-c8ded4fbed8c20a4">De israeliska bosättningarna på Västbanken och i</textBlock>
    <textBlock id="i-a94cfd3646090de7">Gaza har ökat mycket kraftigt under senaste tiden.</textBlock>
    <textBlock id="i-7f124b62d3d6008c">De avancerade planer, som finns i det av Ariel</textBlock>
    <textBlock id="i-c68b33ec349173ae">Sharon ledda bostadsbepartementet, kan omöjliggöra en fredlig lösning. De israeliska bosättarna lägger beslag på stora delar av markområdena på Västbanken och i Gaza. Hela denna bosättningspolitik står i klar strid med folkrätten.</textBlock>
  </contentBlock>
  <contentBlock page="0" id="i-b7b3bd3bcd1cc50b">
    <textBlock id="i-3d377aef6a651030">Det finns bara en utväg ur denna situation:</textBlock>
    <textBlock id="i-660d1fde121f1648">ockupationen måste upphöra. De israeliska ockupationsstyrkorna måste helt dra sig tillbaka från Västbanken och Gaza.</textBlock>
  </contentBlock>
  <contentBlock page="0" id="i-20b70a04cf1eebdf">
    <textBlock id="i-99dd44e52a56a3ff">En internationell Mellanösternkonferens måste komma till stånd utan vidare dröjsmål där man från såväl israelisk som palestinsk sida själv bestämmer sin representation. Utan PLOs medverkan i och stöd till en palestinsk delegation är inte någon varaktig fredlig lösning möjlig.</textBlock>
  </contentBlock>
  <contentBlock page="0" id="i-2791fab5cc4ea422">
    <textBlock id="i-b2b5121f8642c6b9">Alla politiskt frihetsberövade måste friges och deportationsbesluten upphävas.</textBlock>
  </contentBlock>
  <contentBlock page="0" id="i-090806c9f1e6cf6a">
    <textBlock id="i-354ede6a08daf5d1">Effektiva åtgärder måste vidtas för att stoppa tortyren och den brutala behandlingen. De rekommendationer -- grundade på tortyrkonventionen -- som Amnesty International och B'Tselem har gjort måste bli föremål för största möjliga uppmärksamhet.</textBlock>
  </contentBlock>
  <contentBlock page="0" id="i-373501d14a38b3db">
    <textBlock id="i-13cec215c45a0fa0">Kränkningarna av de mänskliga rättigheterna i allmänhet och användning av tortyr i synnerhet är enligt väl dokumenterat material vida större i</textBlock>
    <textBlock id="i-0e7731eb3c65d039">Israels grannländer, exempelvis Syrien, Irak och</textBlock>
    <textBlock id="i-15a8e01b70772c64">Iran. Men det är särskilt allvarligt att ett land som gör anspråk på att vara demokratiskt använder metoder som tillämpas i diktaturstater. Israels berättigade krav på säkerhet kan inte realiseras genom metoder av ockupation och förtryck. Det förvärrar endast situationen.</textBlock>
  </contentBlock>
  <contentBlock page="0" id="i-f35dffe3cee3f74a">
    <textBlock id="i-d2630e866c70959b">Givetvis måste övergrepp och terrordåd som begås mot Israel också fördömas.</textBlock>
  </contentBlock>
  <contentBlock page="0" id="i-b309d7d9f9331125">
    <textBlock id="i-a40d686a64c7a60b">Det ömsesidiga våldet är en följd av att parterna inte genomför en nödvändig och möjlig fredlig lösning.</textBlock>
  </contentBlock>
  <contentBlock page="0" id="i-8e475af1f19db192">
    <textBlock id="i-c45dfdee13b2f2c0">De humanitära insatserna till den palestinska befolkningen, inte minst från Sverige, har förbättrats men behöver ytterligare förstärkas.</textBlock>
    <textBlock id="i-e92c16097c84738c">Detta gäller framför allt sjukvård och handikappvård.</textBlock>
  </contentBlock>
  <contentBlock page="0" id="i-040e1b078b5bacdb">
    <textBlock id="i-10a8202c76a3208f">Katastrofsituationen inom sjuk- och hälsovård är allvarlig. Den kommer att bestå också under nästa år. Viktiga institutioner, som Sverige lämnat tidsbegränsade bidrag till, riskerar att bli nedlagda.</textBlock>
    <textBlock id="i-6848f237f6aa8753">Det är därför mycket angeläget att ytterligare katastrofbistånd lämnas under kommande budgetår.</textBlock>
  </contentBlock>
  <contentBlock page="0" id="i-de00a8b20803e8da">
    <textBlock id="i-7347b75b7ae2ca3a">Bevakningen och stödinsatserna på MR-området behöver utökas. Goda förutsättningar ges genom samarbete med verksamma MR-organisationer. Av särskilt intresse är att även UNWRA breddat sin verksamhet till att även omfatta mänskliga rättighetsfrågor.</textBlock>
  </contentBlock>
  <contentBlock page="0" id="i-2c6c8aba4e804c14">
    <textBlock id="i-d96d733ecf6154ac">UNWRA spelar en stor och viktig roll för palestinierna. Genom sin integritet och självständighet är organisationen omistlig. Den kommer att behövas under lång tid till skydd för den palestinska befolkningen.</textBlock>
  </contentBlock>
  <contentBlock page="0" id="i-8df9ddbd52b3e8c7">
    <textBlock id="i-a2d5141c551d79b2">Alla skolor som nu är stängda måste genast öppnas.</textBlock>
    <textBlock id="i-22c000cc00e0fbfb">Detta gäller även universiteten som i större utsträckning stängts än vanliga skolor.</textBlock>
  </contentBlock>
  <contentBlock page="0" id="i-0c09ebb39371dae6">
    <textBlock id="i-d2db0ba439dbac88">Alla FNs medlemsländer har ett ansvar för en fredlig lösning av konflikterna i Mellanöstern.</textBlock>
    <textBlock id="i-0c3684f762e14349">Stormakterna och främst USA har ett särskilt stort ansvar för att denna fredliga lösning äntligen uppnås. Den ekonomiska press som USA kan utöva mot Shamirs regering blir av allt att döma avgörande för den fortsatta utvecklingen.</textBlock>
  </contentBlock>
  <contentBlock page="0" id="i-79ea15c84f0993b0">
    <textBlock id="i-8da8b188d2fe5cd0">På grund av det anförda får jag ställa följande frågor till utrikesminister Margaretha af Ugglas.</textBlock>
  </contentBlock>
  <contentBlock page="0" id="i-f33fb78423961e13">
    <textBlock id="i-1992143010c73f58">1.  Vilka åtgärder vill regeringen medverka till för upphörande av ockupationen av Västbanken och</textBlock>
    <textBlock id="i-cd46b2b0e693103b">Gaza samt för ett stopp av kränkningarna av de mänskliga rättigheterna?</textBlock>
  </contentBlock>
  <contentBlock page="0" id="i-110d25af631d8201">
    <textBlock id="i-f1840d9b745b9c90">2.  Stöder regeringen en internationell</textBlock>
    <textBlock id="i-f7537ceeca720f8d">Mellanösternkonferens där man från israelisk och palestinsk sida är representerade med delegationer, vars sammansättning de själva bestämmer?</textBlock>
  </contentBlock>
  <contentBlock page="0" id="i-f818e4b4363669fd">
    <textBlock id="i-19332d29dd2f310f">3.  Vilka åtgärder är regeringen beredd att vidta för att medverka till att de israeliska bosättningarna stoppas östra Jerusalem, Västbanken och Gaza?</textBlock>
  </contentBlock>
  <contentBlock page="0" id="i-17e21e9fd5129185">
    <textBlock id="i-269bf750e1e8f0de">4.  Avser regeringen att föreslå förstärkningar av de humanitära insatserna för den palestinska befolkningen på sjukvårds- och MR-områdena?</textBlock>
  </contentBlock>
  <contentBlock page="0" id="i-8779a325009d4718">
    <textBlock id="i-e33e7964baa7c301">5.  Är regeringen beredd att vidta särskilda åtgärder för att medverka till att alla universitet och skolor varaktigt öppnas i de ockuperade områdena?</textBlock>
  </contentBlock>
  <contentBlock page="0" id="i-243bb0bda8d86123">
    <textBlock id="i-4894b224cd05fb36">8 § Anmälan om frågor</textBlock>
  </contentBlock>
  <contentBlock page="0" id="i-91985899ef39fd3b">
    <textBlock id="i-7acdb6ae2cd74304">Anmäldes att följande frågor framställts</textBlock>
  </contentBlock>
  <contentBlock page="0" id="i-71b9a95bbb05d254">
    <textBlock id="i-044235cf289f375b">den 9 oktober</textBlock>
  </contentBlock>
  <contentBlock page="0" id="i-cf0513a9baf4ec64">
    <textBlock id="i-b8874b44251b00c0">1991/92:13 av Göran Magnusson (s) till jordbruksministern om etanolproduktionen i</textBlock>
    <textBlock id="i-06dcf4efd9e97e0b">Sverige:</textBlock>
  </contentBlock>
  <contentBlock page="0" id="i-e5ad68f2180e499d">
    <textBlock id="i-4ec136408d08b826">Lantbrukarna har långt framskridna planer på att inom ramen för omställningsprogrammet för svenskt jordbruk starta etanolproduktion. Något avgörande beslut har hittills inte tagits.</textBlock>
  </contentBlock>
  <contentBlock page="0" id="i-96e6f3d32a5dad63">
    <textBlock id="i-c86eaca13a3a6be8">Vilka ytterligare åtgärder är statsrådet och regeringen beredda att vidta för att genom sådan etanolproduktion kunna medverka dels till sysselsättning inom jordbruket, dels till att bevara det öppna landskapet?</textBlock>
  </contentBlock>
  <contentBlock page="0" id="i-033d19329a444269">
    <textBlock id="i-b769079130216175">1991/92:14 av John Andersson (v) till arbetsmarknadsministern om arbetslösheten i</textBlock>
    <textBlock id="i-8e91813439332c89">Norrlands inland:</textBlock>
  </contentBlock>
  <contentBlock page="0" id="i-5207eb8902315704">
    <textBlock id="i-49493f41f1db076d">Den ökande arbetslösheten slår hårt mot vår norra landsända och då främst dess inland. I t.ex.</textBlock>
    <textBlock id="i-f87e371f934e3bfb">Dorotea var arbetslösheten i september ca 8 % och bland ungdom 18--24 år ca 20 %. Skall ''Hela</textBlock>
    <textBlock id="i-2d3f95305b806e39">Sverige leva'' måste nu speciella insatser sättas in i sådana områden som t.ex. Dorotea.</textBlock>
  </contentBlock>
  <contentBlock page="0" id="i-4839d3bd2a786577">
    <textBlock id="i-910a7b1859adae8f">Med hänvisning till ovanstående vill jag ställa följande fråga till arbetsmarknadsministern:</textBlock>
  </contentBlock>
  <contentBlock page="0" id="i-3067d948faf88335">
    <textBlock id="i-469b3c81ef828a2b">Är arbetsmarknadsministern beredd att ta nödvändiga initiativ för att sådana insatser snabbt kommer till stånd?</textBlock>
  </contentBlock>
  <contentBlock page="0" id="i-62d717ef07d74119">
    <textBlock id="i-6eb3fa9b7cafe84d">1991/92:15 av Gudrun Schyman (v) till socialministern om utbyggnaden av barnomsorgen:</textBlock>
  </contentBlock>
  <contentBlock page="0" id="i-186081c0a316b77c">
    <textBlock id="i-9bfcad15cc1a90b8">Vid årsskiftet 1991--1992 går tidsfristen ut som kommunerna fått av riksdagen för att alla förskolebarn som behöver en barnomsorgsplats skall få detta. Riksdagsbeslutet innebar även att alla förskolebarn skall få möjlighet till någon form av pedagogisk verksamhet, antingen i en öppen förskola eller i deltidsförskola.</textBlock>
  </contentBlock>
  <contentBlock page="0" id="i-dd080cb15470ccd1">
    <textBlock id="i-f638ce48b41d01cb">Enligt uppgift har över hälften av kommunerna inte klarat av den beslutade utbyggnaden.</textBlock>
  </contentBlock>
  <contentBlock page="0" id="i-e969d67278cacde4">
    <textBlock id="i-06e49d06c637034a">Min fråga är:</textBlock>
  </contentBlock>
  <contentBlock page="0" id="i-86be5f9c6cc7e559">
    <textBlock id="i-2a8a97aafbae2cdb">Avser socialministern att vidta några åtgärder för att verkställa riksdagens beslut?</textBlock>
  </contentBlock>
  <contentBlock page="0" id="i-25b19b6fcbb3452a">
    <textBlock id="i-e478c6190c43c4e4">1991/92:16 av Gudrun Schyman (v) till socialministern om fri abort:</textBlock>
  </contentBlock>
  <contentBlock page="0" id="i-a0aaad736f847884">
    <textBlock id="i-5b9f63f60b72b9af">Regeringsdeklarationens något diffusa beskrivning av ''människolivets helgd'' förankrad i ''den kristna etiken'' kräver klargöranden. Bl.a. har RFSU</textBlock>
    <textBlock id="i-1b172a76c0758207">uttalat sin oro över att detta kan uppfattas som ett krav på abortförbud.</textBlock>
  </contentBlock>
  <contentBlock page="0" id="i-fc6c4d8f51642e5c">
    <textBlock id="i-e12fe5938b4a01ee">Min fråga är:</textBlock>
  </contentBlock>
  <contentBlock page="0" id="i-4d1c0558d2cafa73">
    <textBlock id="i-d241b9141df56c43">Kan socialministern garantera att rätten till fri abort inte kommer att inskränkas?</textBlock>
  </contentBlock>
  <contentBlock page="0" id="i-6dc111e26bda8b88">
    <textBlock id="i-064af19e6845b248">1991/92:17 av Bengt Hurtig (v) till industriministern om Karlsborgs bruk:</textBlock>
  </contentBlock>
  <contentBlock page="0" id="i-5b8531a14a1a29f9">
    <textBlock id="i-ab0bea6c0191c675">Mot bakgrund av det förslag angående utvecklingen vid ASSI Karlsborg som personalorganisationerna väckt och som benämns</textBlock>
    <textBlock id="i-f123dd4a52dcca24">KP 92 torde ASSIs koncernledning ha anledning att avvakta med slutgiltigt beslut om den unika åtgärden att lägga ned pappersbruket. KP 92 visar på möjligheter till god lönsamhet för pappersbruket.</textBlock>
  </contentBlock>
  <contentBlock page="0" id="i-dd663a85db1c13ab">
    <textBlock id="i-2b6e65df91dad426">En nedläggning måste från ägarnas sida också vägas mot de mycket stora samhällsekonomiska kostnader som en nedläggning av pappersbruket medför. ASSI Karlsborg är en viktig del av näringslivet i landsändan och har stor betydelse för såväl skogsbruk som transportnäringen.</textBlock>
  </contentBlock>
  <contentBlock page="0" id="i-74bdccbb4b24a1c7">
    <textBlock id="i-7c2dee807496b61b">Jag vill därför fråga industriministern:</textBlock>
  </contentBlock>
  <contentBlock page="0" id="i-8879ba1ea0cb1bcb">
    <textBlock id="i-75491b5b10324643">Vilka åtgärder avser regeringen vidta för att stödja vidareförädlingen vid Karlsborgs bruk?</textBlock>
  </contentBlock>
  <contentBlock page="0" id="i-e7f85bf91b2437d9">
    <textBlock id="i-d6f2089b4793f2c5">1991/92:18 av Hans Göran Franck (s) till utrikesministern om Sydafrika:</textBlock>
  </contentBlock>
  <contentBlock page="0" id="i-b42b5b75f83fac30">
    <textBlock id="i-be510d00f23df853">Under senare tid har vi kunnat iaktta hur vissa framsteg görs i processen för ett demokratiskt ickerasistiskt Sydafrika. Å andra sidan förekommer mycket oroande rapporter om att våldet fortsätter i landet och att Sydafrikas regering och myndigheter inte bara ekonomiskt stöder organisationer som provocerar fram våldet utan även genom underrättelsetjänst och specialstyrkor inom arme'</textBlock>
    <textBlock id="i-d158f75437d172be">och polis styr våldsaktiviteten.</textBlock>
  </contentBlock>
  <contentBlock page="0" id="i-4d1859c03de55003">
    <textBlock id="i-f481c6e41f602279">I regeringsdeklarationen sägs endast: ''Vi stöder arbetet mot apartheid och för frigörelsen i södra</textBlock>
    <textBlock id="i-a02f3b7a090fe077">Afrika.'' Däremot berörs inte sanktionsfrågan.</textBlock>
  </contentBlock>
  <contentBlock page="0" id="i-64fe4aae8847fee9">
    <textBlock id="i-7c07d2117394bb59">Det är nödvändigt att fortsätta med våra påtryckningar främst i form av sanktioner till dess apartheid är totalt avskaffad och en demokratisk ickerasistisk utveckling i Sydafrika säkrats.</textBlock>
  </contentBlock>
  <contentBlock page="0" id="i-46ff3d0c41b49035">
    <textBlock id="i-1317ee07ff294803">I anledning härav får jag fråga utrikesminister</textBlock>
    <textBlock id="i-65bf8a6e08ffd924">Margaretha af Ugglas:</textBlock>
  </contentBlock>
  <contentBlock page="0" id="i-878b5e24ddfb2fc2">
    <textBlock id="i-780d985db5495db8">Är regeringen beredd att upprätthålla de svenska sanktionerna till dess en demokratisk och ickerasistisk utveckling säkrats?</textBlock>
  </contentBlock>
  <contentBlock page="0" id="i-67a6ca303fc3e77f">
    <textBlock id="i-89dc78c60974e85e">9 § Kammaren åtskildes kl. 14.34.</textBlock>
  </contentBlock>
  <contentBlock page="0" id="i-0d92fe19d5360545">
    <textBlock id="i-b4c5d5ac8b8938bc">Förhandlingarna leddes av talmannen.</textBlock>
  </contentBlock>
</protocol>
