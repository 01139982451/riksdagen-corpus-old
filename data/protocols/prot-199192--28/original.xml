<protocol id="prot-199192--28">
  <contentBlock page="0" id="i-ca9a2072218129f4">
    <textBlock id="i-f1ba03b8c6158379">1 § Anmälan om försök med nya debattformer</textBlock>
  </contentBlock>
  <contentBlock page="0" id="i-7ddeb818e23de696">
    <textBlock id="i-b05814514e765fd3">Anf. 1 TALMANNEN:</textBlock>
  </contentBlock>
  <contentBlock page="0" id="i-039a89e79b8c4f21">
    <textBlock id="i-440ef9c3388fa26c">I syfte att försöka få mer koncentrerade och livligare debatter i kammaren har talmanskonferensen på förslag av talmannen enats om att under hösten rekommendera följande.</textBlock>
  </contentBlock>
  <contentBlock page="0" id="i-849a67f90cc3bd52">
    <textBlock id="i-18e26379af4199c6">1. Ett huvudanförande bör inte överstiga 10</textBlock>
    <textBlock id="i-007fa0fed0ee24a9">minuter eller i större ärenden 15 minuter.</textBlock>
  </contentBlock>
  <contentBlock page="0" id="i-691d3331fff0106e">
    <textBlock id="i-d5903dd70080d79f">2. Om flera partier står bakom en och samma mening i ett utskottsbetänkande</textBlock>
    <textBlock id="i-0479244c73d9ffa8">(majoritetsskrivning eller reservation) bör endast en talare företräda de berörda partierna såvida inte särskilda skäl föranleder annat.</textBlock>
  </contentBlock>
  <contentBlock page="0" id="i-d826142d91fd96f5">
    <textBlock id="i-c3a9a769152dc1e5">3. Replikskiften läggs upp på ett nytt sätt. I varje replikskifte deltar endast två talare. Om ledamöterna B och C begär replik på ledamoten</textBlock>
    <textBlock id="i-5a145ca103a05cb7">A:s huvudanförande, blir det först ett replikskifte mellan A och B och därefter ett mellan A och C. I</textBlock>
    <textBlock id="i-07831666d418370b">varje replikskifte får varje talare liksom hittills två tre-minutersrepliker.</textBlock>
  </contentBlock>
  <contentBlock page="0" id="i-f66cf95a89217611">
    <textBlock id="i-d6bea7f0f81285fd">Rekommendationen gäller inte för interpellationsoch frågedebatter eller för särskilt anordnade debatter. Den kommer därför att få sin huvudsakliga tillämpning vid ärendedebatter.</textBlock>
  </contentBlock>
  <contentBlock page="0" id="i-b51edd20dfefb634">
    <textBlock id="i-830f45980c56b05d">Talmanskonferensen hade också förslag om statsrådens deltagande i försöket. Men eftersom detta förutsätter ett godkännande av regeringen och ett sådant ännu inte har lämnats, tillämpas ovanstående tills vidare endast beträfande riksdagsledamöterna.</textBlock>
  </contentBlock>
  <contentBlock page="0" id="i-e92e52d7a8d73b64">
    <textBlock id="i-3aade3bd3ed54ca4">2 § Utökning av antalet suppleanter i utrikesutskottet</textBlock>
  </contentBlock>
  <contentBlock page="0" id="i-c4e4197fae355fc0">
    <textBlock id="i-886ade742bc3f2ff">Valberedningen hade enligt ett till kammaren inkommet protokollsutdrag</textBlock>
  </contentBlock>
  <contentBlock page="0" id="i-15e4a4bfefa1ea73">
    <textBlock id="i-a0dc8b4d9f3d389e">tillstyrkt att antalet suppleanter i utrikesutskottet skulle utökas från 19 till 20.</textBlock>
  </contentBlock>
  <contentBlock page="0" id="i-2672a3375da442ae">
    <textBlock id="i-da1fa1dd41c29e25">Kammaren biföll denna framställning.</textBlock>
  </contentBlock>
  <contentBlock page="0" id="i-e62c1d6fdd0326f7">
    <textBlock id="i-e6c33929b36cd3b7">3 § Val av suppleant i utrikesutskottet</textBlock>
  </contentBlock>
  <contentBlock page="0" id="i-ddf164c31787c2b4">
    <textBlock id="i-989e97e09b1ca2b8">Företogs val av en supplent i utrikesutskottet.</textBlock>
  </contentBlock>
  <contentBlock page="0" id="i-91b3cf672a714cc5">
    <textBlock id="i-47b7d81d3c89be41">Kammaren valde i enlighet med valberedningens förslag till</textBlock>
  </contentBlock>
  <contentBlock page="0" id="i-543664eea0a076e0">
    <textBlock id="i-539941c9f34266d0">suppleant i utrikesutskottet</textBlock>
  </contentBlock>
  <contentBlock page="0" id="i-adfc01d593207810">
    <textBlock id="i-aa5aa06b02b3aec7">Lena Hjelm-Wallén (s)</textBlock>
  </contentBlock>
  <contentBlock page="0" id="i-06bd301387435f69">
    <textBlock id="i-4b0952e1cc96c134">4 § Avsägelse</textBlock>
  </contentBlock>
  <contentBlock page="0" id="i-d87c5afefc7d9c9d">
    <textBlock id="i-e0c1bbbb70b66ec8">Talmannen anmälde att förste vice talman Stig</textBlock>
    <textBlock id="i-ff70a5a60c84caaa">Alemyr (s) avsagt sig uppdraget att vara ombud i</textBlock>
    <textBlock id="i-836e21cbab30aebd">Europarådets parlamentariska (rådgivande)</textBlock>
    <textBlock id="i-e8e48a9a5d6ce901">församling.</textBlock>
  </contentBlock>
  <contentBlock page="0" id="i-2a11bdb922fce53d">
    <textBlock id="i-bef0de075055dd41">Kammaren biföll denna avsägelse.</textBlock>
  </contentBlock>
  <contentBlock page="0" id="i-6dd436cff850ce00">
    <textBlock id="i-1c85042ce3168cb0">5 § Anmälan om kompletteringsval till</textBlock>
    <textBlock id="i-cad4658b2001d876">Europarådets parlamentariska församling</textBlock>
  </contentBlock>
  <contentBlock page="0" id="i-b457e95a8b446429">
    <textBlock id="i-49a94cb6216aae19">Talmannen meddelade att socialdemokratiska riksdagsgruppen på grund av uppkommen vakans anmält Mats Hellström som ombud i Europarådets parlamentariska (rådgivande) församling efter Stig</textBlock>
    <textBlock id="i-dffb5c311e3c28a6">Alemyr.</textBlock>
  </contentBlock>
  <contentBlock page="0" id="i-300eb03f7f32891a">
    <textBlock id="i-40ceda4c27a3f511">Talmannen förklarade vald till</textBlock>
  </contentBlock>
  <contentBlock page="0" id="i-64b9849a5df35776">
    <textBlock id="i-5e548ee8798c7976">suppleant i Europarådets parlamentariska</textBlock>
    <textBlock id="i-76376f5dbf0dc328">(rådgivande) församling</textBlock>
  </contentBlock>
  <contentBlock page="0" id="i-6d2b589807660b22">
    <textBlock id="i-89aaa173ffeca879">Mats Hellström (s)</textBlock>
  </contentBlock>
  <contentBlock page="0" id="i-1832d10827367ec9">
    <textBlock id="i-cac29fc1381dcd32">6 § Justering av protokoll</textBlock>
  </contentBlock>
  <contentBlock page="0" id="i-19b4373e8ccf7b46">
    <textBlock id="i-e6fc964108e43eb9">Justerades protokollet för den 14 november.</textBlock>
  </contentBlock>
  <contentBlock page="0" id="i-44851d42c86780ee">
    <textBlock id="i-6ddb2573c0694283">7 § Hänvisning av ärende till utskott</textBlock>
  </contentBlock>
  <contentBlock page="0" id="i-25be4bb12346e93a">
    <textBlock id="i-223750bbf9a1d28e">Föredrogs och hänvisades</textBlock>
  </contentBlock>
  <contentBlock page="0" id="i-b6192520a16a7227">
    <textBlock id="i-7edfa263591ec090">Redogörelse</textBlock>
  </contentBlock>
  <contentBlock page="0" id="i-1cd8d75a67e6e33f">
    <textBlock id="i-762673e19103823f">1991/92:3 till utrikesutskottet</textBlock>
  </contentBlock>
  <contentBlock page="0" id="i-b27ea7045129503b">
    <textBlock id="i-2e72d946c02ba0c8">Meddelande om samlad votering</textBlock>
  </contentBlock>
  <contentBlock page="0" id="i-bef54d6d7a1e62cd">
    <textBlock id="i-6340f33a2ccd08c1">Talmannen meddelade att näringsutskottets betänkanden NU4, NU1, NU2 och NU3 samt arbetsmarknadsutskottets betänkanden AU1,</textBlock>
    <textBlock id="i-71240c7568bc92a3">AU2 och AU3 skulle avgöras i ett sammanhang efter avslutad debatt.</textBlock>
  </contentBlock>
  <contentBlock page="0" id="i-99064e9d5af2f3da">
    <textBlock id="i-23ee9092877e6335">8 § Teckning av aktier m.m. i Nordbanken</textBlock>
  </contentBlock>
  <contentBlock page="0" id="i-75a0cceb2f0192c7">
    <textBlock id="i-f5e290ebf6480a77">Föredrogs</textBlock>
  </contentBlock>
  <contentBlock page="0" id="i-82f907af5214939c">
    <textBlock id="i-f16b183fc8191ebd">näringsutskottets betänkande</textBlock>
  </contentBlock>
  <contentBlock page="0" id="i-bc14fb27aa891508">
    <textBlock id="i-c0aebd3876d09067">ip &gt; 1991/92:NU4 Teckning av aktier m.m. i</textBlock>
    <textBlock id="i-6c8c03882d23cc20">Nordbanken (prop. 1991/92:21).</textBlock>
  </contentBlock>
  <contentBlock page="0" id="i-4d559eda906c0c1e">
    <textBlock id="i-c1c861a07e9fe039">Anf. 2 ROLF L NILSON (v):</textBlock>
  </contentBlock>
  <contentBlock page="0" id="i-c935daae164bbe12">
    <textBlock id="i-005921652ee95c24">Fru talman! Jag skulle kunna inleda med den gamla klyschan att ''oförberedd som jag är har jag blivit ombedd att säga några ord i den här frågan''.</textBlock>
  </contentBlock>
  <contentBlock page="0" id="i-6867f1bd5ea523a8">
    <textBlock id="i-57aa3a2e54aabc9a">Det handlar alltså formellt sett om statens garanti och om ett kapitaltillskott till Nordbanken på 5,2</textBlock>
    <textBlock id="i-5c8d19f7f7345c8a">miljarder. Detta är ett utslag av den finanskris som</textBlock>
    <textBlock id="i-ef53298f35df46c0">Sverige befinner sig mitt uppe i och som inleddes med krascher i finansbolag för ett eller ett och ett halvt år sedan.</textBlock>
  </contentBlock>
  <contentBlock page="0" id="i-93c0a337b4d07f0a">
    <textBlock id="i-528347a656ea57b4">Krascher i stora banker är ett stort och allvarligt samhällsproblem. Samhället drabbas på många olika sätt, och enskilda drabbas på en mängd olika sätt. Detta går ut över seriösa lånekunder, som hamnar i svårigheter genom att utrymmet för nya lån begränsas. Det går ut över små och medelstora företag, som har ett skriande behov av riskvilligt kapital. Aktieägarna, stora som små, drabbas.</textBlock>
    <textBlock id="i-a99216b69bfc9b27">Risken är också uppenbar att spararna får vara med och betala genom att gapet mellan utlånings- och inlåningsräntor görs så stort som möjligt när bankerna sedan skall sanera sin ekonomi. Eftersom staten i princip inte kan tillåta att åtminstone stora banker går i konkurs, får skattebetalarna, slutligen, ytterst ställa upp när staten tvingas göra räddningsaktioner i form av kapitaltillskott, garantier, villkorslån eller vad det nu kan vara.</textBlock>
  </contentBlock>
  <contentBlock page="0" id="i-500513bcdba93b03">
    <textBlock id="i-a0fe996ebaf1fe75">Det vi ser i Sverige med Nordbankskraschen är en del av ett internationellt fenomen och kommer inte som en överraskning. Det här har börjat i USA.</textBlock>
    <textBlock id="i-00f3254baf8a0d01">Det har drabbat Japan, Storbritannien och</textBlock>
    <textBlock id="i-b4607d461bcbcc98">Frankrike. Det har drabbat våra nordiska grannländer. För tio år sedan hände något liknande en bankkrasch i Danmark. Det kan ses som en sorts upptakt till de här problemen.</textBlock>
  </contentBlock>
  <contentBlock page="0" id="i-de8da359668eb416">
    <textBlock id="i-4d2d07c0634ee8ae">Det vi ser är en följd av 80-talets spekulationsekonomi, framför allt de våldsamma spekulationerna på fastighetsmarknaden. Det hänger samman med den snabba avregleringen av den svenska kreditmarknaden. De här spekulationerna byggde på antagandet att fastighetspriserna skulle öka mycket snabbare än inflationen och räntorna och att detta -- så verkade det -- skulle fortsätta i evighet. Det antagande som gjordes var korrekt under en begränsad tidsperiod.</textBlock>
    <textBlock id="i-75291d65b53c5509">Priser på fastigheter mångdubblades på kort tid. På fyra år ökade aktievärdet på börsnoterade fastighetsbolag med 300 %.</textBlock>
  </contentBlock>
  <contentBlock page="0" id="i-f2203301c1e63957">
    <textBlock id="i-736035fa76e891a3">Men inte ens den mest blåögde optimist kunde väl tänka att detta skulle fortsätta i evigheter. Detta var en bubbla, en hårt uppumpad ballong, och i det ögonblick priserna på fastigheter vände nedåt skulle bubblan spricka. Man kunde också anta att de som slutgiltigt skulle drabbas var de som hade finansierat det hela och inte kunde dra sig ur.</textBlock>
  </contentBlock>
  <contentBlock page="0" id="i-52f2fe9e8a699614">
    <textBlock id="i-77d15249a2a2d3cc">Detta har alltså drabbat Nordbanken. Det är den svenska bank som framför allt har hamnat i klistret och i skottgluggen. Det har den gjort delvis därför att det är en statlig bank, därför att det rör sig om en svag kapitalbas och därför att riksdagen, som en följd av internationella överenskommelser, har beslutat att kapitalbasen i banker skall vara minst</textBlock>
    <textBlock id="i-904ae1ccefbb1b42">8 %.</textBlock>
  </contentBlock>
  <contentBlock page="0" id="i-52ec76869b6a712a">
    <textBlock id="i-e883e9a33d4ccf3e">Den svaga kapitalbasen och de stora kreditförluster man har gjort gör det nödvändigt med ett kapitaltillskott på ca 5,2 miljarder. Vi får i alla fall anta att detta är fallet. Det märkliga är nämligen att det inte verkar finnas någon beräkning på hur stort kapitaltillskott som behövs, åtminstone inte utanför bankens dörrar. Enligt uppgift hade inte den gamla regeringen något sådant underlag.</textBlock>
    <textBlock id="i-82ae9c1a77db1f28">Enligt uppgift har inte den nya regeringen något sådant skriftligt underlag. Något sådant skriftligt underlag har inte heller redovisats för näringsutskottet vid de utfrågningar som har gjorts under beredningen av det här ärendet.</textBlock>
  </contentBlock>
  <contentBlock page="0" id="i-b62239758610123c">
    <textBlock id="i-a772726e78bed3d1">Fru talman! Detta är synnerligen märkvärdigt och synnerligen anmärkningsvärt.</textBlock>
  </contentBlock>
  <contentBlock page="0" id="i-3a44de125002bcc5">
    <textBlock id="i-015cbefce3e9f832">Regeringen säger att det är dess fasta övertygelse att staten inte bör äga en bank. Man vill ha fribrev, fullmakt från riksdagen, att sälja ut statens aktieinnehav i Nordbanken. Man säger att detta är en principiell syn. Det skulle väl betyda att det i sig inte har med Nordbankens affärer att göra, men i debatten har åsikten framförts, att just på grund av att Nordbanken är en statlig bank har den hamnat i den knipa den befinner sig i och att Nordbankens dåliga affärer är ett argument för att staten inte skall äga en bank.</textBlock>
  </contentBlock>
  <contentBlock page="0" id="i-9663d22eda581d46">
    <textBlock id="i-f89d3fb16bcbecf5">Jag instämmer inte i den bedömningen. Frågan om staten skall äga en bank och hur mycket staten skall äga i en bank eller banker kan diskuteras förutsättningslöst, men bankkrisen varken lägger till eller drar ifrån den här diskussionen någonting.</textBlock>
    <textBlock id="i-8d5955dcc903db35">Det är inte så att bankkriser -- det internationella fenomenet -- har drabbat statligt ägda banker mer än andra banker. Tvärtom är privatägda banker snarare överrepresenterade.</textBlock>
  </contentBlock>
  <contentBlock page="0" id="i-b01c645dfb56e4b6">
    <textBlock id="i-8eb0a38fbbacfebf">Vad som gör Nordbanken sårbar, som kanske har försatt Nordbanken i den situation den befinner sig i, är att ägaren, staten, har haft ambitionen att göra</textBlock>
    <textBlock id="i-8d17b809a04169b8">Nordbanken till den tredje verkligt stora affärsbanken och att man på grund av stämningarna på marknaden och på grund av detta krav har gett sig in i verksamheter som främst har gått ut på att öka volymen, att vinna kunder. Där har, litet förenklat sagt, kundernas kvalitet och kreditvärdighet kommit i andra hand, efter strävan att öka utlåningsvolymen och skaffa sig marknadsandelar.</textBlock>
  </contentBlock>
  <contentBlock page="0" id="i-08da53923cc0fdb0">
    <textBlock id="i-de81c840ca3f428d">Den rimliga frågan är snarast: Vad skall den statliga banken syssla med? Skall den statliga banken vara en bank som konkurrerar med och är lika stor och stark som de privata affärsbankerna? Eller skall den statliga banken styra över till en allemansbank, en bank som betjänar småsparare, som har god service åt småsparare och som inte ger sig ute på äventyrligheter? Jag håller på att det senare bör vara inriktningen för Nordbanken.</textBlock>
  </contentBlock>
  <contentBlock page="0" id="i-fdb6b8dd6627e2c0">
    <textBlock id="i-a1b26000e226e879">Det finns många oklarheter i Nordbankens affärer, framför allt koncentrerade kring affärerna med</textBlock>
    <textBlock id="i-1359b5426074e9e4">Nobel Industrier AB och Gamlestaden AB. Dessa affärer bör utredas ordentligt, opartiskt och snabbt och redovisas för allmänheten, innan riksdagen beslutar om ett kapitaltillskott. Jag tycker att detta är en självklarhet.</textBlock>
  </contentBlock>
  <contentBlock page="0" id="i-138aeb796c08ac94">
    <textBlock id="i-2e8d94ddad763be3">Man måste ställa frågan: Vad har tillsynsmyndigheterna, bankinspektionen och finansinspektionen, gjort under den här framväxande finanskrisen? Att man har agerat aktivt i det akuta krisläget för några månader sedan är väl dokumenterat, men vad har man gjort innan dess? Ja, skall vi ta nuvarande chefen för finansinspektionen Anders Sahlén på orden, kan vi säga det snabbt och lätt i ett ord: Ingenting. Man har inte ansett sig böra eller kunnat göra någonting.</textBlock>
  </contentBlock>
  <contentBlock page="0" id="i-9784b542153f50c3">
    <textBlock id="i-99ec9d0378602472">Vi tycker att detta är märkvärdigt, och det föranleder oss att understryka vårt krav i den motion som vi har skrivit, att bankinspektionens och finansinspektionens roll i framväxten av bankkrisen och i finanskrisens förlopp måste utredas. Finns det brister i rutinerna, i det sätt på vilket man har strävat efter att leva upp till sitt reglemente, till de bestämmelser man skall följa, måste de bristerna i organisationen rättas till. Om regelverket är otillräckligt måste detta skärpas.</textBlock>
  </contentBlock>
  <contentBlock page="0" id="i-df70ed1fce4345c9">
    <textBlock id="i-5e09931f8ad2d483">Fru talman! Med det här anförda vill jag yrka bifall till meningsyttringen till betänkandet som är inlämnad av mig och dessutom bifall till reservation</textBlock>
    <textBlock id="i-bafccdcdddaebfb7">1 av Ny Demokrati, som med litet andra formuleringar kräver en offentlig redovisning av</textBlock>
    <textBlock id="i-95ac5cf74eaaa219">Nordbankens affärer.</textBlock>
  </contentBlock>
  <contentBlock page="0" id="i-72a0fb13ad699836">
    <textBlock id="i-be52482619f59bb2">Anf. 3 BENGT DALSTRÖM (nyd):</textBlock>
  </contentBlock>
  <contentBlock page="0" id="i-1d399c3c8d92ad7e">
    <textBlock id="i-c0489d90d0991c97">Fru talman! Nordbankens situation i den finansiella krisen har varit föremål för en relativt allsidig belysning i näringsutskottet mot bakgrund av regeringens proposition i frågan. Bl. a har vi haft hearingar med Björn Wahlström, Hans Dalborg från Nordbanken, statssekreterare Olle Wästberg, finansinspektionens Anders Sahlén och ordföranden i Bankföreningen Curt G Olsson.</textBlock>
  </contentBlock>
  <contentBlock page="0" id="i-67af4e972baf41dd">
    <textBlock id="i-b4f993fc535364f0">Mot bakgrund av de förutsättningar som redovisats har vi inom Ny Demokrati ingen anledning att motsätta oss regeringens förslag i propositionen om teckning av aktier och att garantera den aktuella nyemissionen samt att sälja statens aktier i</textBlock>
    <textBlock id="i-6f31e8d5a163da2f">Nordbanken, men vi kan inte reservationslöst medverka i detta beslut. Det finns enligt vår uppfattning flera motiv till att titta närmare på såväl handläggningen av ärendet som framtida konsekvenser, kopplat till såväl banken som oss konsumenter och insättare.</textBlock>
  </contentBlock>
  <contentBlock page="0" id="i-401dc34b89b44596">
    <textBlock id="i-5f32bcf93a26892b">Beträffande händelseförloppet har föregående talare också varit inne på att det finns behov av ytterligare information. När det gäller kapitaltillskottet finner vi i Ny Demokrati att det är anmärkningsvärt att näringsutskottet skall behandla och ta ställning till propositionen utan att ha fått ta del av något siffermaterial. Denna information och handläggningen i övrigt bör inte bara vara en sak mellan de inblandade parterna, i detta fall banken och finansinspektionen. Det är dock våra skattepengar det gäller. Därför hoppas vi på riksdagens bifall till vår reservation, där vi begär att regeringen presenterar en utredning om händelseförloppet och de ekonomiska förhållandena i övrigt i Nordbanken.</textBlock>
  </contentBlock>
  <contentBlock page="0" id="i-540a2ec0db9acee4">
    <textBlock id="i-ac321864b511e858">Troligen har vi inte heller sett slutet på den finansiella krisen då det gäller bankerna, kanske också försäkringsbolagen. Därför är det viktigt att ta lärdom av Nordbanksaffären. Sunt förnuftsmässigt ser vi i Ny Demokrati det som angeläget att omgående utreda möjligheterna till en förebyggande kontroll för undvikande av framtida statsingripanden, där vi skattebetalare i slutändan får gå in som hjälpgumma och reda upp en kanske självförvållad bankkris.</textBlock>
  </contentBlock>
  <contentBlock page="0" id="i-2661dd64723b4427">
    <textBlock id="i-3f074284687e92b0">I dag finns det ett krav på 8 % kapitalbas i bankerna. Säkert kan man också komma fram till vissa nyckeltal då det gäller bankernas kreditportföljer och fördelningen av säkerheter i fastigheter, aktier och obligationsinnehav etc. I</textBlock>
    <textBlock id="i-73ed0f72696043d2">dagens läge har tillsynsmyndigheten, i detta fall finansinspektionen, uppenbarligen inte haft möjligheter att fortlöpande följa bankens kreditvärdighet i det avseendet, utan bara genom den kontrollerbara kapitalbasen på 8 %. Därför har</textBlock>
    <textBlock id="i-b08254ecd26aff41">Ny Demokrati i ett andra motionsyrkande begärt att riksdagen ger regeringen i uppdrag att utreda frågan om en bättre förebyggande kontroll av bankernas kreditgivning.</textBlock>
  </contentBlock>
  <contentBlock page="0" id="i-a0dfaa0bfa8ae8e3">
    <textBlock id="i-106894e04e1f3bea">Självfallet har den aktuella finansiella krisen, som allmänheten upplevt den i samband med</textBlock>
    <textBlock id="i-a551d4c2058edfd1">Nordbanksaffären och Första Sparbankens krissituation, utlöst stor oro hos alla människor med sparade pengar i bankerna. Därför vill vi att riksdagen skall ge regeringen i uppdrag att snarast utreda frågan om ett säkert insättarskydd, främst inriktat mot spararna. Det visar sig nu att regeringen redan har en sådan lösning under arbete och har utlovat en departementspromemoria i ärendet som skall presenteras i början av 1992.</textBlock>
    <textBlock id="i-812db399c81a1909">Därför är vi i nuläget beredda att när det gäller vårt yrkande om insättarskydd ansluta oss till utskottets ställningstagande i denna del. Självfallet kommer vi att noga bevaka att resultatet av arbetsgruppens arbete verkligen presenteras i början av 1992 -- det finner vi synnerligen angeläget.</textBlock>
  </contentBlock>
  <contentBlock page="0" id="i-a237cfc053c531f6">
    <textBlock id="i-21ca5249a5c5eb5d">Fru talman! Innan kammaren tar ställning och röstar i frågorna kring Nordbanken vill jag avslutningsvis betona att näringsutskottet inte --</textBlock>
    <textBlock id="i-482f06f09588e154">och därmed inte heller kammaren -- fått någon skriftlig redogörelse för händelseförloppet eller någon ekonomisk dokumentation i</textBlock>
    <textBlock id="i-8b36c7fb08f9fa5b">Nordbankenaffären. Det är ett förhållande som vi i</textBlock>
    <textBlock id="i-bbab6d36ee1f436f">Ny Demokrati finner synnerligen anmärkningsvärt.</textBlock>
  </contentBlock>
  <contentBlock page="0" id="i-b0831c244ac5dfc8">
    <textBlock id="i-f1caca9753a24949">Fru talman! Med anknytning till de anförda synpunkterna yrkar jag bifall till våra reservationer, dels om utredning kring förhållandena kring</textBlock>
    <textBlock id="i-f0022505adb20e75">Nordbanken i fråga om händelseförlopp och kapitaltillskott, dels om en förebyggande kontroll av bankernas kreditgivning.</textBlock>
  </contentBlock>
  <contentBlock page="0" id="i-bbb7a6cec94001f8">
    <textBlock id="i-d0279d18961146a8">Anf. 4 ROLF DAHLBERG (m):</textBlock>
  </contentBlock>
  <contentBlock page="0" id="i-9f619757b6a90310">
    <textBlock id="i-b9db26a31121d13f">Fru talman! I propositionen om Nordbanken föreslår regeringen att staten skall teckna sin andel av den nyemission som styrelsen i Nordbanken har föreslagit på totalt 5,1 miljarder kronor. Statens ägarandel i banken är som bekant ca 70 %. Det betyder att statens andel i nyemissionen blir 3,6</textBlock>
    <textBlock id="i-2cfb573c1d791547">miljarder kronor.</textBlock>
  </contentBlock>
  <contentBlock page="0" id="i-85fe7adf8c8c6f5f">
    <textBlock id="i-b385fd58a7f0dd83">Dessutom föreslås i propositionen att staten som huvudägare skall garantera att nyemissionen till övriga aktieägare kommer till stånd. Man skall alltså garantera det beloppet. Förhoppningsvis skall staten slippa att betala de ca 1,5 miljarder kronor det är fråga om i det fallet. Det här förslaget överensstämmer med det förslag som den tidigare socialdemokratiska regeringen hade utarbetat strax före regeringsskiftet.</textBlock>
  </contentBlock>
  <contentBlock page="0" id="i-35d0ddbe0ce04f3e">
    <textBlock id="i-bc0ffba320b05ebd">Vi kan nu konstatera att det råder politisk enighet om att staten måste fullgöra de här ekonomiska åtagandena.</textBlock>
  </contentBlock>
  <contentBlock page="0" id="i-7f1d9a18a9878d03">
    <textBlock id="i-dcfc5ed3b48db978">För att inte skada tilltron till det svenska bankväsendet och finansväsendets stabilitet är det angeläget att bankens ägare, oavsett vem det är, i en krissituation i bankväsendet tar ansvaret och ser till att man fullgör sina förpliktelser och i ordnade former sanerar och omstrukturerar verksamheten.</textBlock>
    <textBlock id="i-00ef5c036d0edc23">Samtidigt är det när staten är ägare viktigt att man ser upp så att man inte genomför en räddningsaktion på ett sådant sätt att den statligt ägda banken får konkurrensfördelar framför övriga banker som konkurrerar på marknaden.</textBlock>
  </contentBlock>
  <contentBlock page="0" id="i-03e3a65ee6df8dac">
    <textBlock id="i-bcb21a16e7bd7e77">I debatten kring Nordbankenaffären har det framförts olika synpunkter på storleken av statens engagemang. En del har hävdat att behovet av nytt ägarkapital är ännu större än det belopp vi nu diskuterar. Man menar att banken snart kommer tillbaka till regering och riksdag för att man behöver mer pengar. Andra däremot har hävdat att den nya bankledningen har tagit till i överkant och på det viset har skaffat sig möjlighet att få ett bättre konkurrensläge gentemot konkurrenterna på bankmarknaden.</textBlock>
  </contentBlock>
  <contentBlock page="0" id="i-6ce03c0002c1d93a">
    <textBlock id="i-b924e55a68b86e45">Utskottet har vid behandlingen av ärendet, som innefattar en rad utfrågningar av personer som har insikt i banksystemet i Sverige -- det framgår också av utskottsbetänkandet, där det finns redogörelser för utfrågningarna -- inte fått några indikationer på att detta skulle vara ett för stort belopp. Inte heller från den andra sidan har man hävdat detta. Vi har inte heller fått indikationer på att beloppet är för litet och att vi så att säga kommer att få nya krav från banken. Utskottet har därför godtagit de beräkningar som banken har gjort och som ligger till grund för regeringens framställning.</textBlock>
  </contentBlock>
  <contentBlock page="0" id="i-6e4fe06f7533336e">
    <textBlock id="i-7867585d5e0d0636">Regeringen begär som ni har sett dessutom ett bemyndigande att längre fram, när bankens situation har stabiliserats och det från affärsmässig synpunkt är lämpligt, sälja ut statens aktier i</textBlock>
    <textBlock id="i-6e3efe64933f67bc">Nordbanken. Alla partier har ställt sig bakom det utom vänsterpartiet, som i en motion och i en meningsyttring i utskottet har motsatt sig detta.</textBlock>
  </contentBlock>
  <contentBlock page="0" id="i-c08749091b4aaf80">
    <textBlock id="i-ffd295024308e8aa">Vänsterpartiets tro på statligt ägande av banker har tydligen inte rubbats av smällen för Nordbanken.</textBlock>
    <textBlock id="i-3390dfadff200d8c">Rolf L Nilson sade i sitt anförande att det faktum att det var just Nordbanken som råkat så illa ut inte beror på att det är staten som är ägare till banken.</textBlock>
    <textBlock id="i-2b93ab8d18d9b9bb">Jag skulle vilja hävda att det är precis vad det gör,</textBlock>
    <textBlock id="i-7232076de97a1411">Rolf L Nilson. Det är Nordbanken, som har staten som anonym huvudägare, och Första Sparbanken, som över huvud taget inte har någon ägare, som har drabbats i särklass värst. Jag tror att de flesta människor inser att i en bank som har många privata ägare, som så att säga vakar över hur bankledning och bankstyrelse fungerar får man trycket på ögat på ledningen på ett helt annat sätt än i en bank med en anonym ägare.</textBlock>
  </contentBlock>
  <contentBlock page="0" id="i-50a37d475e4a0f2c">
    <textBlock id="i-304a8b524a62e3e4">Vänsterpartiet har också fört fram krav på en oberoende utredare av den s.k. Nobelaffären. Det har man konstigt nog satt som villkor för statens medverkan i nyemissionen. Nobelaffären är ju bara en liten del av Nordbankenkrisen, men den har man av någon anledning fastnat för.</textBlock>
  </contentBlock>
  <contentBlock page="0" id="i-de87385bb2e36c28">
    <textBlock id="i-6d260195813cf978">Det kravet avvisar utskottet och pekar på att börsstyrelsen har tillsatt en utredning om just</textBlock>
    <textBlock id="i-d2f61fc851fce1cd">Nobel Industrier AB. När den föreligger får Rolf L</textBlock>
    <textBlock id="i-2302cd78db787bd8">Nilson säkert möjlighet att ta del av den. Det har för övrigt tillsatts också andra utredningar, som också kommer att lägga fram sina resultat och där man får den här affären belyst.</textBlock>
  </contentBlock>
  <contentBlock page="0" id="i-051b0c1ec6b214bc">
    <textBlock id="i-09186ec62cbcd588">Ny Demokrati vill ha en utredning om händelseförloppet i Nordbanken liksom grunderna för det beräknade kapitaltillskottet. Här har utskottet pekat på att det är naturligt att den instans som statsmakterna har tillsatt, nämligen finansinspektionen, får söka skapa ökad klarhet i de missförhållanden som kan ha medverkat till att banken nu har hamnat i den här situationen.</textBlock>
  </contentBlock>
  <contentBlock page="0" id="i-38e7c252a7ade6ee">
    <textBlock id="i-387c29e82098801e">Det är naturligtvis lätt att kritisera den tidigare bankinspektionens arbete. Vi har vid behandlingen i utskottet funnit att organisationen i den tidigare bankinspektionen och inriktningen av dess arbete inte har varit bra när det gällt just den typ av kriser som kan uppstå i banker och finansbolag. Men vi har också fått en mycket ingående redogörelse för hur man nu omorganiserar finansinspektionen med inriktning på att klara ut just den typ av problem som vi nu diskuterar. Det är utskottets majoritets mening att den omorganisation som har gjorts i finansinspektionen gör att den i framtiden kommer att ha betydligt större möjligheter att utföra sitt arbete som kontrollorgan. Men -- och det är viktigt -- vi skall aldrig räkna med att någon statlig inspektion kan följa varje kreditärende i det dagliga arbetet ute i bankerna. Det kan heller inte vara meningen.</textBlock>
  </contentBlock>
  <contentBlock page="0" id="i-0e1859a0f71d0b31">
    <textBlock id="i-d15f1f4a3288cb5a">Det utredningskrav som ställs stöter naturligtvis på patrull av rent legala skäl. Det går inte att mot de lagar som bankerna arbetar under begära att de skall lägga alla papper på bordet och avslöja hur affärskontakter med kunderna har varit och vilka resultaten har blivit. Därför har utskottets majoritet avvisat de krav som Ny Demokrati och vänsterpartiet har framfört i denna del.</textBlock>
  </contentBlock>
  <contentBlock page="0" id="i-1c39876ef305f619">
    <textBlock id="i-da301a5170cdaf6b">Fru talman! Hur kunde då dessa enorma kreditförluter uppkomma utan att någon ansvarig slog larm i tid? Den frågan har diskuterats livligt i massmedia de senaste månaderna av bankmän, finansanalytiker, politiker och många andra. Några huvudorsaker kan utkristalliseras ur den debatten.</textBlock>
  </contentBlock>
  <contentBlock page="0" id="i-424c6ca85b6fbf6c">
    <textBlock id="i-afac6b4a101731c0">De omfattande kreditförlusterna de senaste åren har sin grund i att flera banker under 1980-talet har etablerat sig på en ny marknad, företagssektorn, och till den gruppen hör Nordbanken. Brister i erfarenhet och kunnande om vad företagande är har varit orsaken till den alltför lättvindiga kreditgivningen, hävdar somliga. Andra säger att den överlikviditet som uppstod i bankerna vid överhettningen av den svenska ekonomin under</textBlock>
    <textBlock id="i-5408c2ebd5df39e7">1980-talet ledde till ett starkt tryck på bankledningarna att låna ut pengar på ett allt vidlyftigare sätt till finans- och fastighetsbolag. Vi fick en lånekarusell där panterna ständigt rakade i höjden och där ingen riktigt tog ansvaret för att stoppa karusellen. Andra bedömare hävdar att huvudorsaken till bankkrisen är att avregleringen på kreditmarknaden ledde till att det blev alltför lätt att sälja pengar. Andra åter har pekat på att skatteomläggningen i kombination med avregleringen gjorde att man fick den här våldsamma svängen i hela kreditväsendet.</textBlock>
  </contentBlock>
  <contentBlock page="0" id="i-3fee7d99d6afe32b">
    <textBlock id="i-7ad818dc2de091ee">Beträffande ansvarsfrågan, fru talman, tycker jag att det finns all anledning att här i riksdagen slå fast att bankstyrelsen och bankledningen har det fulla ansvaret för vad som har hänt, oavsett vilka omständigheter i övrigt som har bidragit till den uppkomna krissituationen.</textBlock>
  </contentBlock>
  <contentBlock page="0" id="i-1ba282176ec5e81d">
    <textBlock id="i-6b793e0a19a3cb3f">Fru talman! Med det anförda yrkar jag bifall till utskottets hemställan och avslag på reservationen från Ny Demokrati. Jag avvisar också den meningsyttring som vänsterpartiet har fogat till betänkandet.</textBlock>
  </contentBlock>
  <contentBlock page="0" id="i-701540234bbcba08">
    <textBlock id="i-72ddb2cfadab3c71">Anf. 5 ROLF L NILSON (v):</textBlock>
  </contentBlock>
  <contentBlock page="0" id="i-2bcb5e57d3343300">
    <textBlock id="i-a22e6b2820691c86">Fru talman! Rolf Dahlberg sade att det rådde enighet om att staten skall uppfylla sina skyldigheter som ägare och att staten i ett större perspektiv inte kommer ifrån att i sista hand ställa upp som garant när stora banker och deras betalningssystem är hotade. Det är något som vi kan vara överens om. Men det är lika självklart att staten inte villkorslöst och på relativt dåligt beslutsunderlag skall ställa upp och uppfylla sina skyldigheter. Det kan inte vara rätt mot den allmänhet som vi som riksdagsledamöter representerar.</textBlock>
  </contentBlock>
  <contentBlock page="0" id="i-d310a582e4863953">
    <textBlock id="i-1d0a86a6c914c1e6">Av Rolf Dahlbergs anförande har framgått att det inte föreligger någon redovisning i egentlig mening av hur stort kapitaltillskott som egentligen behövs i Nordbanken. Rolf Dahlberg sade också att vissa aktörer på marknaden har sagt att det föreslagna beloppet är för stort och gynnar Nordbanken.</textBlock>
    <textBlock id="i-2b65458e6b3782d2">Andra har sagt att beloppet är för litet och att det finns risk för att Nordbanken begär mer.</textBlock>
  </contentBlock>
  <contentBlock page="0" id="i-c2968b5323cdcfdc">
    <textBlock id="i-ec1d6ae7dfdf9277">Om vi i riksdagen skall fatta beslut i en fråga som rör ett betydande antal miljarder kronor, så anser jag att det skall finnas ett beslutsunderlag som med en säkerhet på låt oss säga 1 miljarder kronor när ligger till grund för beslutet. Någon sådan säkerhet finns inte. I stället föreligger det muntliga uppgifter som man får tro på eller inte. Jag tycker det är ytterst otillfredsställande att fatta beslut på en sådan grund.</textBlock>
  </contentBlock>
  <contentBlock page="0" id="i-bc5c291056611de2">
    <textBlock id="i-8a4fc9f9beaec4f7">Rolf Dahlberg sade också att det är egendomligt att vänsterpartiet har lyft fram just Penser-affären,</textBlock>
    <textBlock id="i-895ba4f25c20e455">Gamlestaden Nobel, som är en liten del av</textBlock>
    <textBlock id="i-29d32a18d150ae0d">Nordbankens problem. Men den affären utgör en betydande del av kreditförlusterna. Det är den utlösande faktor som har lett fram till detta ärende.</textBlock>
    <textBlock id="i-8bb1d5e9ae975066">Frågan har debatterats mycket, och många har ställt sig undrande. Är det här ett sätt av banketablissemanget att manövrera ut Erik Penser, har man frågat sig. Eller finns det andra skäl bakom det hela? Utredningar som påbörjats har stoppats.</textBlock>
    <textBlock id="i-85f51b2190310433">Nu pågår det också utredningar, varför regeringen, om den tar initiativ till ytterligare en utredning, inte behöver låta den utredningen göra allt från grunden. Det går att sammanställa resultat som redan föreligger. Men det är enligt min mening ändå regeringens skyldighet att göra ett utredningsarbete.</textBlock>
  </contentBlock>
  <contentBlock page="0" id="i-a60e272e45ccc7fe">
    <textBlock id="i-489bce99abae65db">Anf. 6 ROLF DAHLBERG (m):</textBlock>
  </contentBlock>
  <contentBlock page="0" id="i-81a36d210863befe">
    <textBlock id="i-3a8e993d2ccea8f0">Fru talman! Det är inte riktigt som Rolf L Nilson säger att utskottet inte har någon uppfattning om det rimliga i det belopp på nyemissionen som propositionen nu anger. Vid behandlingen i utskottet har vi haft möjlighet att bl.a. träffa den nuvarande ledningen för Nordbanken, dvs. dess verkställande direktör och styrelseordförande. De har redovisat hur beräkningarna har gjorts med utgångspunkt i de kapitaltäckningskrav som statsmakterna ställer på bankledningen och med bankens beräknade kreditförluster under detta år.</textBlock>
    <textBlock id="i-1e2447d0c4e1a15a">Dessa uppgår till ca 9 miljarder kronor. Från dessa utgångspunkter kan man beräkna storleken på det tillskott av kapital som man har behov av. Det ligger självklart i sakens natur att ingen exakt kan ange detta belopp, eftersom det är fråga om kreditförluster som så att säga ligger i tiden löpande framåt. Självklart har man fortfarande dessa lån utestående. Banken får göra en bedömning av vilka de krediter som har givits som är i riskzonen.</textBlock>
  </contentBlock>
  <contentBlock page="0" id="i-6d0af9a9d98f8ecc">
    <textBlock id="i-9ffb6e10c2375da9">Jag tycker att utskottet ändå av den nuvarande bankledningen har fått en god beskrivning av den nuvarande situationen. Det underlaget är tillräckligt för att riksdagen skall kunna fatta ett beslut i ärendet i dag. Det är att kräva litet för mycket när det sägs att regeringen antingen tidigare eller också nu i efterhand skall göra en fullständig utredning om alla detaljer som lett till den nuvarande situationen för Nordbanken.</textBlock>
  </contentBlock>
  <contentBlock page="0" id="i-f70cce317d46aaba">
    <textBlock id="i-0e28caad80bee833">Anf. 7 ROLF L NILSON (v):</textBlock>
  </contentBlock>
  <contentBlock page="0" id="i-ca932ecf727ecdf5">
    <textBlock id="i-8e411d7433074dd2">Fru talman! Det vore väl magstarkt om det var som</textBlock>
    <textBlock id="i-fe024e218b5cdeaa">Rolf Dahlberg sade, att vi inte hade någon uppfattning alls om hur mycket pengar som</textBlock>
    <textBlock id="i-2ea2b43a77260b98">Nordbanken behöver. Vi har uppgifter från bankledningen om storleken på beloppet. Men det är bara deras egna ord. Det finns egentligen inget skriftligt beslutsunderlag, varken hos den gamla eller den nya regeringen. Jag är ledsen att behöva upprepa det. Inte heller förelåg det någon sådan redovisning vid utfrågningarna i näringsutskottet.</textBlock>
  </contentBlock>
  <contentBlock page="0" id="i-cadd0afaf62f74d3">
    <textBlock id="i-959ddbfbda47eb5c">Låt mig så övergå till frågan om fullmakt för regeringen att sälja ut Nordbanken. I mitt inledningsanförande sade jag att jag inte ansåg det vara motiverat. Det finns ingenting i bankkrisen som säger att det här är ett problem för statligt ägda banker. Det är kanske inte ens ett problem för banker med ett diffust ägarskap, som Rolf</textBlock>
    <textBlock id="i-09baaef0084a55f3">Dahlberg kallade det.</textBlock>
  </contentBlock>
  <contentBlock page="0" id="i-303b3098f2f7870c">
    <textBlock id="i-35c770fbd96cb395">Stadshypotek har såvitt jag förstår klarat sig hyfsat i den här härvan. Man skärpte sina kreditkrav relativt tidigt under krisens uppseglande. Det är ett exempel på ett finansinstitut som har ett mycket diffust ägarskap.</textBlock>
  </contentBlock>
  <contentBlock page="0" id="i-40c90f1589173775">
    <textBlock id="i-ca3ce39b9cc27e13">Det är ingen brådska som motiverar att regeringen ges fullmakt att sälja ut Nordbanken. I</textBlock>
    <textBlock id="i-1c6e44584ce72503">propositionen sägs att en utförsäljning kan ske tidigast om ett par år. Uppenbarligen ser man framför sig möjligheten att erbjuda utländska ägare att komma med i bilden. Det kräver i så fall att bundna aktier görs om till fria aktier tillsammans med en del andra förändringar som görs, och det tar som sagt tid.</textBlock>
  </contentBlock>
  <contentBlock page="0" id="i-ffaa29fa18ff1ce1">
    <textBlock id="i-451b71b72f83c6fd">Jag kan inte dela uppfattningen att Nobellaffären är en liten del av Nordbankens problem. I stället är den en betydande del i problemen.</textBlock>
  </contentBlock>
  <contentBlock page="0" id="i-8fa4dbc26519a6cb">
    <textBlock id="i-51b611b30ad88f86">Jag vill också lyfta fram problemen med inspektionen och tillsynen. Jag kräver inte en granskning av bankinspektionens och finansinspektionens agerande bara därför att jag vill vara efterklok och leta efter fel, utan jag gör det därför att jag anser att man skall lära sig att förbättra rutiner samt undvika liknande händelser i fortsättningen, om det nu är möjligt.</textBlock>
  </contentBlock>
  <contentBlock page="0" id="i-ee646bf1c0d261cb">
    <textBlock id="i-e6e30f0da346540b">Jag har framför mig en artikel från Financial Times som behandlar den nordiska bankkrisen. I artikeln påpekas att det har varit brister i tillsynen. Man citerar Anders Sahlén, som säger detsamma och nämner att det nu har gjorts organisatoriska förändringar.</textBlock>
  </contentBlock>
  <contentBlock page="0" id="i-e87a9c30b94caf9e">
    <textBlock id="i-86569032f9e182df">Anf. 8 ROLF DAHLBERG (m):</textBlock>
  </contentBlock>
  <contentBlock page="0" id="i-ae9dbdc2fbee030f">
    <textBlock id="i-4b65495e8f69f3eb">Fru talman! I frågan om utförsäljning av</textBlock>
    <textBlock id="i-c1fd301884edea67">Nordbanken är Rolf L Nilson och hans parti isolerade. De tycks vara kvar i den kommunistiska tron på att allt sköts bäst av staten. Det går naturligtvis inte att övertyga Rolf L Nilson om motsatsen, och därför lämnar jag den frågan därhän.</textBlock>
  </contentBlock>
  <contentBlock page="0" id="i-917f380b9d2d36f0">
    <textBlock id="i-dc166ff9b425bcc1">Beträffande kapitaltillskottets storlek sade jag att utskottets ledamöter, genom de utfrågningar som ägt rum och på annat sätt, har fått en ganska klar bild av situationen. Det föreslagna beloppet är nog det rimliga belopp som man i dagsläget kan bedöma att staten som ägare bör gå in med för att ge banken en chans att restaurera verksamheten och kunna arbeta igen de förluster den har gjort. Om riksdagen skulle säga nej till detta kapitaltillskott, så går ändå inte Nordbanken i konkurs. Men den tvingas dra ned på verksamheten och bli en liten provinsbank som aldrig ges möjlighet att arbeta tillbaka förlusterna. Det är sanningen. Därför anser jag det rimligt att tillföra banken det kapital som har föreslagits. Jag tror också att beloppets storlek såvitt kan bedömas är den rätta. Rolf L</textBlock>
    <textBlock id="i-48a689e77be4990b">Nilson sade att tillskottet måste vara på 1 miljard kronor när rätt avvägt. Det tror jag faktiskt att det är.</textBlock>
  </contentBlock>
  <contentBlock page="0" id="i-4ddb51e71c05ff6a">
    <textBlock id="i-7aa63e2f4d11d4c7">Jag tror att vi kan vara överens om att inspektionen tidigare inte har fungerat bra. Den omorganisation som nu har gjorts av hela inspektionen, där man bl.a. har tagit in särskild kompetens för att studera orsakerna till kreditförlusterna, kommer med all sannolikhet att göra att inspektionen blir mycket effektivare och ges större möjligheter att lyckas i det framtida arbetet. På den punkten tror jag trots allt att vi är överens.</textBlock>
  </contentBlock>
  <contentBlock page="0" id="i-cf5a76f00da8042a">
    <textBlock id="i-71024125d246a8ae">Anf. 9 ROLF L NILSON (v):</textBlock>
  </contentBlock>
  <contentBlock page="0" id="i-dc6cd3b20da32b68">
    <textBlock id="i-f890783f3186616e">Fru talman! Det är inte en låsning i någon sorts gammal kommunistisk syn på det här som gör att jag finner det omotiverat att ge regeringen fullmakt att sälja ut Nordbanken. I mitt inledningsanförande underströk jag att man bör undersöka om staten skall äga banker, hur mycket den skall äga och vilken typ av banker det skall vara. Min bedömning var att det kanske inte är rimligt eller ens lämpligt att staten på det sätt som man har gjort i fråga om</textBlock>
    <textBlock id="i-e593b82721df9668">Nordbanken försöker konkurrera och genom volymökningar slå sig in bland de två tre största affärsbankerna.</textBlock>
  </contentBlock>
  <contentBlock page="0" id="i-b799bb3fa8d388cd">
    <textBlock id="i-c28f47c4c1837a5c">Problemet för mig är att jag inte tycker att det är sakligt grundat att begära en fullmakt för utförsäljning. Krisens upprinnelse och utfall motiverar inte att man gör sig av med aktieinnehavet i Nordbanken. Det motiverar snarare att man blir en aktiv och mer bestämd ägare. Det står också fullständigt klart att det inte är någon brådska med att ge regeringen en eventuell fullmakt.</textBlock>
  </contentBlock>
  <contentBlock page="0" id="i-2aa352c2092a5c38">
    <textBlock id="i-a830f8baac46ea46">Det är enligt min uppfattning obegripligt att inte representanter för bankinspektionen vid sina informella träffar med den nya och gamla ledningen för Nordbanken -- det kan ha varit i samband med luncher eller frukostar -- har diskuterat frågan om</textBlock>
    <textBlock id="i-196a3d92fbe7bdf8">Nordbankens affärer. Det borde tydligt och klart ha utsagts att bankens affärer håller på att gå åt skogen. Jag utgår från att det är klokt och förnuftigt folk som styr och leder bank- och finansinstitut. De kan omöjligen ha trott att Nordbankens ''affärer''</textBlock>
    <textBlock id="i-75bcda5c2bd8e4ee">skulle bära för evigt.</textBlock>
  </contentBlock>
  <contentBlock page="0" id="i-4b70e24ca55963da">
    <textBlock id="i-ecd37acbd2c9eecf">För cirka tio år sedan var det en bankkrasch i</textBlock>
    <textBlock id="i-6e34538257880409">Danmark till följd av att -- som det sades --</textBlock>
    <textBlock id="i-4efedabc4eca11bb">kapitalmarknaden avreglerades. Det fanns ett uppdämpt lånebehov, och bankerna blev vårdslösa i sin kreditgivning. Den här kraschen, som var väl känd, borde man ha dragit lärdom av. Det finns också exempel på banker och andra som visserligen har reagerat sent, men ändå i tid. Eftersom det är bankinspektionens skyldighet att slå vakt om sundheten i systemet, menar jag bestämt att bankinspektionen borde ha reagerat tidigare.</textBlock>
  </contentBlock>
  <contentBlock page="0" id="i-4e6587827b503efd"/>
  <contentBlock page="0" id="i-637debb6adc57aab">
    <textBlock id="i-56ad78b306fa7eb2">Anf. 10 BENGT DALSTRÖM (nyd):</textBlock>
  </contentBlock>
  <contentBlock page="0" id="i-9150a624f9a8b886">
    <textBlock id="i-ea21a4d81fb36945">Fru talman! Jag har inte velat ge mig in så mycket i den här debatten, men jag gör det nu avslutningsvis. För en gångs skull är vi överens med vänstern i en sakfråga, nämligen att näringsutskottet har utrett en fråga som riksdagen kommer att fatta beslut om och som saknar dokumenterat underlag. Det bygger på muntliga framställningar från berörda parter. Det gäller skattepengar och således stora belopp på flera miljarder kronor.</textBlock>
  </contentBlock>
  <contentBlock page="0" id="i-c0d5565dfaede4a1">
    <textBlock id="i-548734b893daa68e">Jag vill avslutningsvis uttrycka förhoppningen att varken näringsutskottet eller riksdagen fortsättningsvis skall låta nöja sig med att komma fram till ett bifall när det gäller problem och frågor utan att ha det skriftliga och dokumenterade underlag som enligt min uppfattning -- framförd i reservationen -- verkligen behövs, i denna och andra frågor.</textBlock>
  </contentBlock>
  <contentBlock page="0" id="i-213e470430cce320">
    <textBlock id="i-1f1e1967f9fdd167">Anf. 11 ROLF DAHLBERG (m):</textBlock>
  </contentBlock>
  <contentBlock page="0" id="i-4daa9639a26c5468">
    <textBlock id="i-9306ab4588927c52">Fru talman! Jag skall inte heller förlänga debatten.</textBlock>
    <textBlock id="i-a105d96be49b3b64">Jag vill ändå säga till Bengt Dalström att det är litet förvånande att Ny Demokrati har ställt kravet att man skall få en kartläggning av händelseförloppet bakåt samt att resultatet av utredningen skall bli offentligt. Det skulle betyda att vi struntar i allt vad banksekretessen heter. Vi skulle då lämna ut enskilda personer, företagare och andra till allmänheten. Jag har svårt att tro att detta egentligen är meningen med Ny Demokratis framställan. Ni måste ha tänkt litet för hastigt i ivern att få veta så mycket som möjligt om orsakerna. Jag har då tolkat Ny Demokratis avsikter på bästa sätt. Efter att ha fått en förklaring borde ni inse att ni ställer ett orimligt krav.</textBlock>
  </contentBlock>
  <contentBlock page="0" id="i-d42e13949437157a">
    <textBlock id="i-49f44e5e72cf1fe1">Fru talman! Jag vill även ta upp den andra delen i reservationen under mom. 6, där man begär en utredning om ett insättarskydd. Detta hoppar nu</textBlock>
    <textBlock id="i-06da48568e84c1c8">Bengt Dalström av här. Bengt Dalström, ni har i utskottet fått uppgifter om att regeringen har tillsatt en arbetsgrupp som sysslar med dessa frågor. Ni reserverade er ändå i utskottet, och hoppar av det nu. Det finns ingen logik i den hanteringen. Det medför bara att ni belastar utskottet med arbete och kammaren med onödiga yrkanden. Det är bättre att man hoppar av sina yrkanden redan i utskottet när man är tillgodosedd.</textBlock>
  </contentBlock>
  <contentBlock page="0" id="i-4b34cb19c99daaeb">
    <textBlock id="i-d2d54d9ffa46bb85">Anf. 12 BENGT DALSTRÖM (nyd):</textBlock>
  </contentBlock>
  <contentBlock page="0" id="i-3ac73067515afd5e">
    <textBlock id="i-cd716044234443f0">Fru talman! Rolf Dahlberg funderade över underlaget och varför vi inte låter oss nöja med detta. Bankerna har sin sekretess och finansinspektionen har sin. Men är det inte så att även näringsutskottet arbetar under sekretess? Vi borde åtminstone kunna få den mer detaljerade redovisningen skriftligen oss tillhanda för att kunna fortsätta en diskussion med de berörda parterna.</textBlock>
    <textBlock id="i-f62d138d0eac061e">Jag kanske är ute och cyklar litet grand, men jag har för mig att vi arbetar under sekretess.</textBlock>
  </contentBlock>
  <contentBlock page="0" id="i-f540c4641dc5580d">
    <textBlock id="i-6f55a2ffe91782b9">När det gäller insättarskyddet är vi överens och borde kanske enligt Rolf Dalbergs uppfattning ha dragit tillbaka vår reservation. Vi ville dock inte göra det. Vi ville i det här sammanhanget också påpeka tidsaspekten. Från regeringens sida har man lovat att detta skall vara genomfört till början av år 1992. Vi vill verkligen betona detta. Det är vad jag har att säga i den frågan.</textBlock>
  </contentBlock>
  <contentBlock page="0" id="i-b340d9f62bac446d">
    <textBlock id="i-49d757f07e944348">Överläggningen var härmed avslutad.</textBlock>
  </contentBlock>
  <contentBlock page="0" id="i-aa0ed171ee67d247">
    <textBlock id="i-7b554e3ac5effb83">(Beslut fattades efter 12 §.)</textBlock>
  </contentBlock>
  <contentBlock page="0" id="i-80b798aea96f61d5">
    <textBlock id="i-66195dd96e6162a2">9 § Utrikeshandel</textBlock>
  </contentBlock>
  <contentBlock page="0" id="i-e421fc0208f6b55e">
    <textBlock id="i-1db09911c32a4117">Föredrogs</textBlock>
  </contentBlock>
  <contentBlock page="0" id="i-c7ff29d07fc9255f">
    <textBlock id="i-4874fed786ab8809">näringsutskottets betänkande</textBlock>
  </contentBlock>
  <contentBlock page="0" id="i-5cebc77d1b6ef6b6">
    <textBlock id="i-6d0fbc0ed10f95b9">1991/92:NU1 utrikeshandel.</textBlock>
  </contentBlock>
  <contentBlock page="0" id="i-b12a34dffe9b9ae9">
    <textBlock id="i-09fbc4a48eef5423">Anf. 13 ROLF L NILSON (v):</textBlock>
  </contentBlock>
  <contentBlock page="0" id="i-0f12b1bd8f5d69e6">
    <textBlock id="i-337e3269e540faa4">Fru talman! Detta betänkande bygger på motioner om utrikeshandel från förra riksdagsperioden. En del av dessa motioner ger med dagens politiska maktförhållanden ett litet egendomligt intryck. Det har lett fram till en ganska summarisk behandling av motionskraven. Jag tycker att det är viktigt.</textBlock>
  </contentBlock>
  <contentBlock page="0" id="i-59a006afef54810f">
    <textBlock id="i-7ffa90968c52535b">För min del har jag valt att ta upp ett par frågor som jag tycker är grundläggande och som vänsterpartiet tillsammans med miljöpartiet och i viss mån även centerpartiet tog upp under förra riksdagsperioden.</textBlock>
    <textBlock id="i-c108b98bbe9639b0">Jag hoppas att vi kan fortsätta att driva frågan tillsammans med centern även under den här perioden. Vi har betonat behovet av att internationella handelsregler i det internationella handelsutbytet införa begränsningar i en i övrigt fri handel. Begränsningarna skall bygga på miljöhänsyn och sociala hänsyn.</textBlock>
  </contentBlock>
  <contentBlock page="0" id="i-44f89d4af95196e0">
    <textBlock id="i-ca7c3cd47c256724">När det gäller miljöhänsynen förstår jag genom redovisningar från det svenska arbetet i GATT och</textBlock>
    <textBlock id="i-f6431d43892e6948">Uruguay-rundan att frågan har drivits förtjänstfullt och framgångsrikt av den svenska delegationen, i viss mån av Anita Gradin. Det tycker jag är mycket bra. Det arbetet måste intensifieras. Det verkar dock vara svårare att få ett hänsynstagande till sociala förhållanden än till miljö och hälsa.</textBlock>
  </contentBlock>
  <contentBlock page="0" id="i-177d614ed61ce800">
    <textBlock id="i-12e09b4f8fc09491">Jag tycker att det är oerhört viktigt att sociala hänsynstaganden förs in på ett ansvarsfullt sätt om man skall kunna nå framgång i avregleringar på t.ex. tekoområdet och andra områden där utvecklingsländer och de nya demokratierna i</textBlock>
    <textBlock id="i-9fb349af04853089">Östeuropa genom billig arbetskraft har möjlighet att konkurrera. Den konkurrensen måste vi tillåta som ett uttryck för solidaritet. Konkurrensen måste dock ske på ett sådant sätt att den utgår ifrån acceptabla sociala villkor. Det får inte vara fråga om barnarbete och orimliga arbetsmiljöer. Det här är välkända synpunkter från debatten om svenskt skydd för tekoindustrin. Vi i vänsterpartiet tycker att det är riktigt att man går från generella skydd till att föra in sådana här mer rimliga hänsynstaganden.</textBlock>
  </contentBlock>
  <contentBlock page="0" id="i-28f80fb581b098cc">
    <textBlock id="i-5fbf000f956a6629">Det jag har talat om har mest handlat om importen.</textBlock>
    <textBlock id="i-565bf4e71f55b18c">Den andra sidan måste emellertid också tas i beaktande, nämligen vår export. I det internationella handelssamarbetet bör det föras in begränsningar och förbud mot export av sådana produkter som inte är tillåtna i det egna landet av miljöskäl, hälsoskäl och andra skäl. Man skall inte tillåta det man brukar kalla för miljödumpning eller ekologisk dumpning. Enligt vad jag förstår finns det i samband med FNs miljökonferens i Rio starka krafter för att de rika länderna skall binda sig för något sådant. De internationella handelskamrarna har i sin miljö-charta t.ex. sagt att när man investerar och bygger upp verksamheter i tredje världen skall man tillämpa det egna landets miljölagar och miljöregler. Det är alltså en viljeinriktning som jag tycker är positiv. Det är i den riktningen man måste arbeta.</textBlock>
  </contentBlock>
  <contentBlock page="0" id="i-ababc526cd97c1c7">
    <textBlock id="i-d917a9dd51602bf6">I betänkandet är en gemensam miljö- och vänsterpartimotion inom detta område behandlad.</textBlock>
    <textBlock id="i-767e312c8d5d75fd">Den handlar om vårt gamla krav på förbud mot export av kärnteknisk utrustning. Jag skall inte tala speciellt länge om detta -- det är ett välkänt krav.</textBlock>
    <textBlock id="i-04ba0cf410367204">Argumenten är att vi har beslutat att avveckla kärnkraften och att vi har markerat att kärnkraftsteknologi inte är förenlig med ett tryggt, miljövänligt samhälle och en miljövänlig produktion. Med denna markering är det ologiskt och orimligt att vi, enligt principen att vi inte bör sälja till andra det vi inte själva vill ha eller bedömer som icke säkert, tillåter svenska företag att exportera kärnkraftsteknologi och kärnteknisk utrustning till andra länder.</textBlock>
  </contentBlock>
  <contentBlock page="0" id="i-3f5c1fe2a16d4cdb">
    <textBlock id="i-da1d6a02c19588b0">Med det anförda yrkar jag bifall till den meningsyttring som finns i anslutning till betänkandet.</textBlock>
  </contentBlock>
  <contentBlock page="0" id="i-19a321bc9c6b9d90">
    <textBlock id="i-35c5eac7d3471e7f">Anf. 14 KARIN FALKMER (m):</textBlock>
  </contentBlock>
  <contentBlock page="0" id="i-af0fb84093b87e7f">
    <textBlock id="i-bc4b8fb605295b99">Fru talman! Jag yrkar bifall till utskottets hemställan och avslag på vänsterpartiets meningsyttring. I näringsutskottets betänkande om utrikeshandeln behandlas motioner som väckts under tidigare riksmöten då det rådde ett annat styrkeförhållande i riksdagen och då regeringen var en annan än i dag.</textBlock>
  </contentBlock>
  <contentBlock page="0" id="i-19d7cee1d809045a">
    <textBlock id="i-0ac254005212e4ac">Bl.a. har borgerliga parti- och kommittémotioner passerat utskottet utan att föranleda vare sig tillkännagivanden eller reservationer.</textBlock>
  </contentBlock>
  <contentBlock page="0" id="i-3c5ba2e3621bbcc2">
    <textBlock id="i-1be715f1bb76b390">Även om det ryggmärgsmässigt bär mig emot att behandla motionerna på detta något summariska sätt, tröstar jag mig med att skälet är så entydigt glädjande för moderata samlingspartiet, folkpartiet, centern och kds, nämligen att vi i dag har en borgerlig regering.</textBlock>
  </contentBlock>
  <contentBlock page="0" id="i-1048f5d450fc9eba">
    <textBlock id="i-f42a6bb027000dd3">Handelns betydelse för välståndsutvecklingen i vårt land och i alla andra länder i världen kan knappast överdrivas. Genom handeln stärks inte bara ländernas ekonomier utan handeln öppnar också dörrarna för samarbete och utbyte på många andra områden. Inte minst är det kontakterna som uppstår människor emellan som är värdefulla.</textBlock>
  </contentBlock>
  <contentBlock page="0" id="i-ee9d2bac0a8bcc2f">
    <textBlock id="i-908202cd13907cf3">Den fria handeln för som ringar på vattnet med sig kunskapsspridning och åsiktsutbyte som banar väg för demokratisk utveckling. Den samverkan som handeln skapar mellan fria ekonomier, företag och människor ger både ökat välstånd och de bästa förutsättningarna för varaktig fred.</textBlock>
  </contentBlock>
  <contentBlock page="0" id="i-8ace9847be8adf30">
    <textBlock id="i-9bf8c6695403115d">För de fattiga länderna är ökade möjligheter till handel särskilt betydelsefullt. Den mest effektiva hjälp som de rika länderna kan ge dem är att underlätta för dem att bedriva handel med just de varor som de är bra på att producera. Det är den bästa, ja kanske rent av den enda vägen till en bättre levnadsstandard för befolkningen i dessa länder. Det effektivaste bistånd vi kan ge dem är därför att motarbeta protektionismen.</textBlock>
  </contentBlock>
  <contentBlock page="0" id="i-1f7daa63723c921e">
    <textBlock id="i-99d6a55cca29c9e7">Förhållandet är detsamma för de länder i Europa som under lång tid varit avskärmade bakom järnridån och utsatta för det planekonomiska experiment som lett till stagnation och armod. En fungerande handel kan verksamt bidra till omställningen mot marknadsekonomi och demokrati och vända utvecklingen i de länder som lidit under kommunismens röda fana.</textBlock>
  </contentBlock>
  <contentBlock page="0" id="i-7eaaac64528e85a7">
    <textBlock id="i-719a8057b0b9563c">När det gäller de baltiska staterna har Sverige ett alldeles särskilt ansvar att som nära grannland befrämja handelsutbytet våra länder emellan. De handelsavtal som utrikesministern nyligen undertecknade mellan Sverige och var för sig</textBlock>
    <textBlock id="i-932bb5ab854a2e9f">Estland, Lettland och Litauen innebär viktiga markeringar för ett ökat handelsutbyte våra länder emellan.</textBlock>
  </contentBlock>
  <contentBlock page="0" id="i-acbc2035c8969230">
    <textBlock id="i-586dbd32be17f0ea">I Sveriges strävan att stödja Baltikum och länderna i Centraleuropa är nya steg mot frihandel de som kan ge viktig draghjälp i förändringsprocessen mot marknadsekonomi.</textBlock>
  </contentBlock>
  <contentBlock page="0" id="i-89d9aeefbb565051">
    <textBlock id="i-2595eaeb1ab69877">Fru talman! Det är inte bara utvecklingsländer och forna öststater som är beroende av att utrikeshandeln fungerar. Det gäller även i högsta grad vårt eget land. För Sverige är det ett centralt intresse att en så omfattande global frihandel som möjligt säkerställs.</textBlock>
  </contentBlock>
  <contentBlock page="0" id="i-176ff61e7a2d09b6">
    <textBlock id="i-da7592b4ebdd6583">Som litet land är Sverige beroende av att den internationella frihandeln fungerar och av att svenska företag kan verka utomlands.</textBlock>
    <textBlock id="i-265d6370afbe95bf">Handelshinder och antidumpingsregler kan slå hårt mot svensk industri och därmed mot vår ekonomi och vårt välstånd. Frihandel är en förutsättning för att vi skall kunna hävda oss gentemot de stora handelsblocken.</textBlock>
  </contentBlock>
  <contentBlock page="0" id="i-124a26a11f87d600">
    <textBlock id="i-5176cdd364a05085">Det är därför oerhört betydelsefullt för Sverige att förhandlingarna som sker inom ramen för GATT-</textBlock>
    <textBlock id="i-4073e0a83401653b">avtalet lyckas. När vi nu diskuterar detta betänkande är Uruguayrundan inne i sin slutfas.</textBlock>
    <textBlock id="i-b0f65ad109a7d632">Mer än fem års arbete för att åstadkomma fungerande regler för att öka den globala frihandeln skall vara avslutade i december.</textBlock>
  </contentBlock>
  <contentBlock page="0" id="i-3ca079900e174486">
    <textBlock id="i-d688ec9b6409a634">I dagens situation, med den allmänna lågkonjunktur som råder världen över, behövs den stimulans som en friare världshandel skulle ge.</textBlock>
  </contentBlock>
  <contentBlock page="0" id="i-911e39424587f1be">
    <textBlock id="i-a535d043ac121563">Uruguayrundan är inne i slutspurten och vi kan bara innerligt hoppas att ett avtal kan undertecknas i december.</textBlock>
  </contentBlock>
  <contentBlock page="0" id="i-a9a50cf18da1be1e">
    <textBlock id="i-89a5f49f088b715f">EG är Sveriges viktigaste marknad. Natten mellan den 21 och 22 oktober avslutades EES-</textBlock>
    <textBlock id="i-290e5a417a34b6c9">förhandlingarna. Efter bara två år och med hållen tidsplan fördes därmed det mest omfattande avtal någonsin i hamn. Detta är både den gamla regeringens och den nyas förtjänst.</textBlock>
  </contentBlock>
  <contentBlock page="0" id="i-5eecdf030f8b2379">
    <textBlock id="i-f751d2d1317447f5">Det ligger ett stort värde och en styrka i att EES-</textBlock>
    <textBlock id="i-f36975acbb6ea073">förhandlingarna hela tiden har haft brett parlamentariskt stöd. Jag vill gärna här ge Anita</textBlock>
    <textBlock id="i-c40c60ceab2431d7">Gradin en särskild eloge för hennes mycket framgångsrika arbete i denna process.</textBlock>
  </contentBlock>
  <contentBlock page="0" id="i-93459a3b94776205">
    <textBlock id="i-0aba902d1c4fff4e">Inom kort kommer avtalet att paraferas och det kommer, om tidsplanen håller, att undertecknas av alla de 19 EG- och EFTA-länderna kring årsskiftet.</textBlock>
    <textBlock id="i-3250eb8d33d149c4">Den 1 januari 1993 får Sverige därmed del av EGs inre marknad.</textBlock>
  </contentBlock>
  <contentBlock page="0" id="i-9c10c1479c4ca07b">
    <textBlock id="i-e13045827193d0e2">Även om Sverige redan i dag har en väl fungerande handel med EG, så innebär EES stora förändringar och fördelar. När det gäller varusidan öppnas den internationella upphandlingen på hela EG-</textBlock>
    <textBlock id="i-fea3e9c28b3e6664">marknaden för svenska företag. En väsentlig del av de hinder för fria varurörelser mellan de nordiska läderna som finns i dag kommer att undanröjas genom EES-avtalet. EG--EFTA-samarbetet har härigenom åstadkommit mer än vad som kunnat uppnås i det nordiska samarbetet.</textBlock>
  </contentBlock>
  <contentBlock page="0" id="i-6f241e14c1b1a5db">
    <textBlock id="i-4048d16de6333b4a">Handeln kommer att avregleras i och med borttagandet av de tekniska handelshindren. EES</textBlock>
    <textBlock id="i-49c22791806b0074">får också som effekt att möjligheterna att exportera tjänster, t.ex. transporter, bank- och försäkringstjänster blir bättre.</textBlock>
  </contentBlock>
  <contentBlock page="0" id="i-76d53d1941cbc8c0">
    <textBlock id="i-0a16ce300d32c9ac">Förändringarna kommer, förutom tillgång till en större marknad, även att innebära en tuffare konkurrens för våra svenska företag. Det kan inte nog understrykas hur viktigt det är att de svenska småföretagen noga förbereder sig inför både EES</textBlock>
    <textBlock id="i-ad74ac5f8a6f1dad">och EG-medlemsskapet.</textBlock>
  </contentBlock>
  <contentBlock page="0" id="i-c07e8ddf0269c88a">
    <textBlock id="i-0f070831d26c71a2">Även vi politiker bör skaffa oss ökad kunskap i ämnet. I morgon kl. 13.00 finns den chansen för alla intresserade. Då ger regeringen information om</textBlock>
    <textBlock id="i-2f31d227353f1788">EES-avtalet i andrakammarsalen.</textBlock>
  </contentBlock>
  <contentBlock page="0" id="i-5c45fd21a8fbc2fc">
    <textBlock id="i-ddb8b8a52e060d33">Det råder bred enighet i riksdagen om Sveriges medlemsansökan till den europeiska gemenskapen.</textBlock>
    <textBlock id="i-0550ba9253effe59">För Sverige innebär EES-avtalet en nödvändig språngbräda mot EG-medlemskapet.</textBlock>
  </contentBlock>
  <contentBlock page="0" id="i-098c65fda562b150">
    <textBlock id="i-4d419137652c4fe1">I regeringsförklaringen slås fast att regeringen med all kraft kommer att verka för att Sverige snarast möjligt blir fullvärdig medlem. Målet är att ett svenskt medlemskap i den europeiska gemenskapen skall bli verklighet den 1 januari</textBlock>
    <textBlock id="i-8519340ed5ffbb9b">1995.</textBlock>
  </contentBlock>
  <contentBlock page="0" id="i-a6fa9ec4743ec1ee">
    <textBlock id="i-4e2b736dc9f2e1e5">Fru talman! När det gäller vänsterpartiets synpunkter kan jag bara konstatera att frihandelstanken inte står i någon motsatsställning till arbetet för att komma till rätta med miljöproblemen.</textBlock>
  </contentBlock>
  <contentBlock page="0" id="i-cf0e45cdbea84054">
    <textBlock id="i-0c049b005c1e3d63">Regeringen har i regeringsförklaringen uttalat att</textBlock>
    <textBlock id="i-07c587aadd900cd8">FNs roll i miljövårdsarbetet måste stärkas och regeringen avser att ta initiativ till en bred diskussion om internationella miljöregler för handeln.</textBlock>
  </contentBlock>
  <contentBlock page="0" id="i-c13e99e7e384370c">
    <textBlock id="i-b21183f087f9d16d">I förhandlingarna kring den internationella handelspolitiken gäller för GATT-avtalet att det omfattar regler till skydd för hälsa, miljö och säkerhet. Inom frihandelns ram kan farliga produkter stoppas.</textBlock>
  </contentBlock>
  <contentBlock page="0" id="i-17adf660ee61d114">
    <textBlock id="i-0643584fab65f533">I EGs regelverk och i EES-avtalet slås tydligt fast att hänsynen till miljö, hälsa och säkerhet inte får äventyras när den gemensamma marknaden genomförs.</textBlock>
  </contentBlock>
  <contentBlock page="0" id="i-37a10d7c882ef899">
    <textBlock id="i-6df162cf3f1bb24d">Eftersom vänsterpartiet säger sig vilja värna om miljön blir förbudsivern när det gäller export av kärnteknik närmast obegriplig. Svensk kärnkraftsteknologi tillhör den mest framgångsrika i världen. Genom att exportera kunskap, kompetens, säkerhet och högteknologiska produkter inom kärnteknikområdet kan Sverige verksamt bidra till säkrare kärnkraftverk i världen och till en tryggare miljösituation i vår omvärld.</textBlock>
    <textBlock id="i-b85a5059a113d8df">Samtidigt kan vi bidra till välståndsutvecklingen.</textBlock>
  </contentBlock>
  <contentBlock page="0" id="i-13f8b82e54705765">
    <textBlock id="i-dbb38646d7dae0c5">Anf. 15 ROLF L NILSON (v) replik:</textBlock>
  </contentBlock>
  <contentBlock page="0" id="i-626c633ef1972669">
    <textBlock id="i-f0bad8b818dd4c4a">Fru talman! Jag tar upp det sista först. Jag tycker inte att export av svensk kärnkraftsteknologi är att bidra till bättre miljö och bättre teknik. När man nu i Tyskland försöker komma till rätta med sitt energislöseri och sina miljöproblem, förorsakade av fossilbaserad produktion av energi och el, är det ganska intressant att se att man inte väljer utbyggnad av kärnkraft, utan man väljer i huvudsak den väg som den internationella miljörörelsen, den svenska miljörörelsen och faktiskt den svenska riksdagen har valt, nämligen att i huvudsak satsa på energieffektivisering, på sparande. Jag tycker att det är ett uppmuntrande tecken.</textBlock>
  </contentBlock>
  <contentBlock page="0" id="i-4e198cc460f0fd90">
    <textBlock id="i-db1b16d27d3b6366">Karin Falkmer är, trots att hon är frihandelsvän, utan några större förbehåll beredd att krypa innanför EGs tullmurar. Det är väl ett opartiskt konstaterande, tycker jag, att EG genom sin protektionism har varit ett problem vid genomförandet av Uruguayrundan. EG bedriver i allmänhet, i sin handel med u-länder, en mycket tveksam politik. Det kan också konstateras att det inte finns någon självklar harmoni mellan frihandel och miljöhänsynstagande. Såvitt jag förstår har det krävts ett mycket hårt arbete, mot ett mycket starkt motstånd, att föra in miljö, säkerhet och skyddsaspekter i de internationella handelsavtalen.</textBlock>
    <textBlock id="i-e67660586a575b17">Industrin vill inte ha detta. Det är tveksamt om de övre klasserna i u-länderna vill ha det, när de vill öka sitt välstånd.</textBlock>
  </contentBlock>
  <contentBlock page="0" id="i-c6d0a0cdc8fe4acb">
    <textBlock id="i-2d389f6d1d3a2469">Ett internationellt ansvarstagande, insikt om att det enda som håller är långsiktigt hållbar produktion och välståndsökning, gör att vi måste vara offensiva i våra krav på att slå vakt om miljöhänsynen, att föra in dem på allt fler områden. Men vi måste också ställa krav när det gäller att slå vakt om sociala hänsyn.</textBlock>
  </contentBlock>
  <contentBlock page="0" id="i-b1457789aeb64c1d">
    <textBlock id="i-a2b290c0e03a6843">Anf. 16 KARIN FALKMER (m) replik:</textBlock>
  </contentBlock>
  <contentBlock page="0" id="i-a7684dce3f4c40ab">
    <textBlock id="i-4f4f840c574f1405">Fru talman! Miljösituationen och situationen för handeln i de länder där vänsterns idéer har härskat och där handeln har stått stilla förskräcker.</textBlock>
    <textBlock id="i-4fa4c0f391f2fdd4">Avslöjandena i samband med de planekonomiska ländernas kollaps talar sitt tydliga språk. Nog måste väl även vänsterpartiet i Sverige dra lärdom av den stagnation som den kommunistiska ideologin har resulterat i i länder som nu har övergivit vänsteridéerna. De följder för miljön som vänsterns planekonomisystem har lett till är minst sagt förfärande.</textBlock>
  </contentBlock>
  <contentBlock page="0" id="i-c90bd76ea26340fc">
    <textBlock id="i-b9c789fd1dd65bf3">Jag har siffror som gäller kärnkraftens situation just i dag. Det finns 324 kärnkraftverk. Under 1990 togs nio nya i bruk. Som jag ser det finns det allt skäl vi världen att den svenska kärntekniken, som är säker och högteknologiskt effektiv, får en god chans. Fick vänsterns förbudspolitik råda skulle såväl miljösituationen som möjligheten att producera elenergi under säkrare former försämras. I</textBlock>
    <textBlock id="i-2dffa8e4c2ad863a">säkerhetshänseende och ur miljösynpunkt är vänsterns inställning förkastlig. Jag ser det faktiskt som omoraliskt att förmena andra länder chansen att dra nytta av svensk kärnteknologi när det gäller att producera elektricitet på ett säkert sätt.</textBlock>
  </contentBlock>
  <contentBlock page="0" id="i-b72923e8668b867e">
    <textBlock id="i-1fd1f292a1ac8e96">Anf. 17 ROLF L NILSON (v) replik:</textBlock>
  </contentBlock>
  <contentBlock page="0" id="i-a734e760a5bd3d03">
    <textBlock id="i-5eb3ea5ea360cedb">Fru talman! Det senaste förstår jag var en del av</textBlock>
    <textBlock id="i-2e96f242f6cf15ad">Karin Falkmers allmänt religiöst färgade politiska uppfattningar när det gäller frihandel, utbyggnad av kärnkraft och liknande ting. Jag föredrar, med all respekt för religiösa uppfattningar, en mer materiellt, sakligt grundad syn på tingen.</textBlock>
  </contentBlock>
  <contentBlock page="0" id="i-bd1b9f1862f2bff5">
    <textBlock id="i-3d91810a1da08e4d">Jag kan när det gäller utbyggnad av kärnkraft konstatera att Karin Falkmer representerar ett extremistparti, som vill satsa på en ohämmad kärnkraftsutbyggnad och är fullständigt ensamt om detta. Jag vet förstås inte riktigt var Ny Demokrati står. Det är möjligt att ni har fått en bundsförvant.</textBlock>
    <textBlock id="i-cd7989fd2e721b64">Det får kommande riksdagsdebatter utvisa. Men den svenska riksdagen har faktiskt med överväldigande majoritet uttalat sig för avveckling av kärnkraften, ett uttalande grundat på att den inte är säker. Det är inget långsiktigt hållbart sätt att producera energi. Då är det ologiskt att vi skall</textBlock>
    <textBlock id="i-d72be45333265fba">''kursa ut'' detta på världsmarknaden, till folk i en nödsituation. Det är inte bara ologiskt, det är omoraliskt också.</textBlock>
  </contentBlock>
  <contentBlock page="0" id="i-10dbbf1b006444ad">
    <textBlock id="i-3f5de220e551f0e6">Jag tycker att man skulle ta en seriös debatt om de problem som den fria europeiska marknaden skapar. Det förs en sådan debatt i EG-länderna, inom EG-kommissionen, där man inser att de ökade marknaderna, den tillväxt som den fria marknaden ger upphov till, måste tyglas. Den måste ledas in på uthålliga, miljövänliga banor, annars spränger man taket för vad naturen tål. Det är hårda ingrepp och hårda regleringar som man måste vidta.</textBlock>
  </contentBlock>
  <contentBlock page="0" id="i-d87415eb7dc84ac9">
    <textBlock id="i-534b68cf8383a6bb">Anf. 18 KARIN FALKMER (m) replik:</textBlock>
  </contentBlock>
  <contentBlock page="0" id="i-df6a1fdc98fcf9cf">
    <textBlock id="i-00a56ea77cc90723">Fru talman! Jag tycker faktiskt att Rolf L Nilson skall vara ganska tacksam och glad över att Sverige är på väg in i EG. Utvecklingen av miljöreglerna inom EG är en ständigt pågående process. Som medlem kan Sverige fullt ut medverka i den processen. Vi kan bidra till en förbättrad miljösituation även i de gamla planekonomiländerna. Där bedriver EG ett mycket omfattande arbete i dag.</textBlock>
  </contentBlock>
  <contentBlock page="0" id="i-14601b625b36ee3b">
    <textBlock id="i-0b495899fff3b51f">Som jag sade i mitt inledningsanförande innebär frihandelssystemet ökat välstånd. Handelsutbyte medför en bättre ekonomi och skapar resurser som kan användas i miljöarbetet. Onödiga inskränkningar i frihandeln, som vänsterpartiet är förespråkare för, leder i rakt motsatt riktning. De ekonomiska möjligheterna att värna om miljön krymper om handelsutbytet minskar för de fattiga länderna. Särskilt de fattiga länderna i tredje världen skulle stå som förlorare, om regler innebärande ökade handelshinder skulle införas enligt vänsterns modell.</textBlock>
  </contentBlock>
  <contentBlock page="0" id="i-08faeb6d110520fa">
    <textBlock id="i-60396c86b0410277">Talmannen anmälde att Rolf L Nilson anhållit att till protokollet få antecknat att han inte ägde rätt till ytterligare replik.</textBlock>
  </contentBlock>
  <contentBlock page="0" id="i-6fa04c6678bf08ef"/>
  <contentBlock page="0" id="i-9771573ea3def7cc">
    <textBlock id="i-c5e38c83ac1ca25c">Anf. 19 ANITA GRADIN (s):</textBlock>
  </contentBlock>
  <contentBlock page="0" id="i-a3f2efe594de3585">
    <textBlock id="i-74d1c849772d29ea">Fru talman! Det handelspolitiska betänkande som kammaren nu behandlar visar att vi har många viktiga frågor på dagordningen: EES-avtalet är i hamn; från GATT-förhandlingarna sänds för första gången på länge optimistiska tongångar;</textBlock>
    <textBlock id="i-2c578c04d2879c9f">utvecklingen i Öst- och Centraleuropa inger både bekymmer och glädje -- viktiga steg tas där i riktning mot demokrati och marknadsekonomi.</textBlock>
  </contentBlock>
  <contentBlock page="0" id="i-92ef34bb6f3332e9">
    <textBlock id="i-5e8f600d56452718">Sverige är en handelsberoende nation, och därför måste vår handelspolitik främja våra relationer till alla delar av världen. Utan ett starkt GATT har små länder som Sverige svårt att hävda sina handelspolitiska intressen. Förstärkta och utvidgade GATT-regler är också viktiga för att förhindra att de regionala liberaliseringsprocesserna inom och utom Europa blir exklusiva och inåtvända.</textBlock>
  </contentBlock>
  <contentBlock page="0" id="i-e425d053d040c0c2">
    <textBlock id="i-323dab2cbcb0ec35">På sistone har jag alltså fått en del positiva rapporter med budskap att förhandlingsarbetet blivit konkret. Uruguayrundan går mot slutet av sitt femte år. Vi får hoppas att det här betyder att allt fler regeringen insett sitt politiska ansvar för att</textBlock>
    <textBlock id="i-f8571c4bfa100928">Uruguayrundan slutförs vid årsskiftet, eftersom man nu tagit fatt i frågor som immaterialrätt, tjänstehandel och investeringar, som ju vid sidan av jordbruket är svåra frågor. Skälet till att tiden snart rinner ut är att det 1992 blir presidentval i USA och intresset där självfallet kommer att ägnas helt andra frågor. Likaså kommer förändringar att ske inom</textBlock>
    <textBlock id="i-63821faf613b857a">EG-kommissionen. Jag vet att de svenska förhandlarna är pådrivande. Nu är det bara att hoppas att de får gehör hos sina kolleger den här gången.</textBlock>
  </contentBlock>
  <contentBlock page="0" id="i-df24c7311b04454f">
    <textBlock id="i-836866effe38080f">Fru talman! Som konsumenter blir vi mer och mer medvetna om miljön. Även på handelspolitikens område måste miljön få bättre genomslag. Där håller jag helt med Rolf L Nilson. Tyvärr är frågetecknen alltför många på vilket sätt och i vilken omfattning de multilaterala handelsreglerna är tillämpliga på olika typer av miljöåtgärder. De här frågetecknen måste rätas ut för att undvika osäkerhet. Då tror jag också att vi kan undvika svårlösta handelstvister, som vi med jämna mellanrum råkar ut för i dag. Här måste GATT bli betydligt mer aktivt än i dag, så att man gifter ihop handel och miljö. Det är viktigt att klara ut hur handelsreglerna kan förstärkas och hur man kan komplettera dem för att vi skall kunna ta hänsyn till miljöfrågornas växande betydelse. Här är det också glädjande att den kommande internationella miljökonferensen kommer att ta itu med dessa frågor. Jag tror också att det skulle betyda väldigt mycket om man på den kommande</textBlock>
    <textBlock id="i-5a1c5676c5767935">Unctadkonferensen kunde ha miljöaspekterna med i det samarbete som vi skall ha med utvecklingsländerna.</textBlock>
  </contentBlock>
  <contentBlock page="0" id="i-0166651ca6d1f8b2">
    <textBlock id="i-a9526061c60bc51d">Fru talman! Vi gläder oss åt att EES-avtalet har seglats i hamn. Vi kommer på detta sätt att kunna delta i världens största marknad med 380 miljoner människor. Vi kommer med samtidigt som EG</textBlock>
    <textBlock id="i-9da16b01f3c2493c">självt inför den inre marknaden. Mandatet från riksdagen att svenska medborgare och företag skall kunna delta och ha samma möjligheter och rättigheter som medborgare och företag i EG är därmed tillgodosett.</textBlock>
  </contentBlock>
  <contentBlock page="0" id="i-ff1e30b29120ce0d">
    <textBlock id="i-ffdce1d23141304c">Jag vill tacka Karin Falkmer för det erkännande jag fick. Jag håller med om att det har haft stor betydelse i förhandlingarna att vi har haft ett brett politiskt samarbete och att EFTA-delegationen och regeringarna har fungerat så bra tillsammans. Nu gäller för oss att lotsa avtalet genom riksdagen i tid.</textBlock>
    <textBlock id="i-0eff58c50ae8ca86">Jag hoppas att den begäran som EG-domstolen riktat till kommissionen om att få ha en hearing inte kommer att medföra förseningar i arbetet.</textBlock>
    <textBlock id="i-43ba9e4971244e4c">Paraferingen blir tydligen framflyttad från den 18</textBlock>
    <textBlock id="i-bc3abcaa4cb60367">november till någon gång vid årsskiftet. Även om tidtabellen är snäv, hoppas jag att regeringskansliet ändå skall orka med att få fram en proposition i tid.</textBlock>
  </contentBlock>
  <contentBlock page="0" id="i-d44608fda8b1dcc5">
    <textBlock id="i-c65bfc30529e6283">Fru talman! För oss här i riksdagen gäller att vi mycket snart bestämmer oss för vår egen organisation. Vi socialdemokrater ställer oss bakom förslaget att riksdagen skapar ett nytt utskott, ett EES-utskott. Skall riksdagen kunna hantera det största avtal Sverige någonsin ha slutit måste vi ha en bra organisation. Då ser jag att ett nytt utskott är nödvändigt. Det handlar nämligen om att få en helhetssyn, med andra ord att få balans i lagstiftningsarbetet. Vi behöver ett beslut om detta före jul för att på detta sätt kunna få ett utskott organiserat fram till den 1 februari.</textBlock>
  </contentBlock>
  <contentBlock page="0" id="i-4db90c94cf097718">
    <textBlock id="i-c7215c537f7f5b6b">Slutligen några ord om informationen. Genom</textBlock>
    <textBlock id="i-eeb32c296fd1b4fc">EES-avtalet anses EFTA-länderna få tillträde till</textBlock>
    <textBlock id="i-a1cc20d90775f034">75 % av EG-marknaden. Nu behöver vi alla lägga ned ett stort arbete för att tala om vad EES-avtalet betyder på olika områden i samhället. Vi är på god väg att tänka europeiskt i vårt politiska handlande, men avtalet måste föras ut på bredden. Det kan vi göra samtidigt som vi ger information om vad ett</textBlock>
    <textBlock id="i-95ec174ea38875d1">EG-medlemskap kommer att betyda. På det sättet kan vi föra en parallell debatt fram till folkomröstningen, som vi förhoppningsvis skall kunna ha 1994 och bli medlemmar i EG 1995.</textBlock>
  </contentBlock>
  <contentBlock page="0" id="i-b9bcceb82895818f">
    <textBlock id="i-858819a9f0bca763">Anf. 20 NIC GRÖNVALL (m):</textBlock>
  </contentBlock>
  <contentBlock page="0" id="i-162dcd4e304586f0">
    <textBlock id="i-41d5eb8f28ccfcf4">Fru talman! Jag har många gånger från denna talarstol yttrat mig i frågan rörande GATT och gett mitt varma stöd för, den handel i internationell regim som GATT erbjuder. Precis som Karin</textBlock>
    <textBlock id="i-3e88ddb3726aaa70">Falkmer som representant för regeringskoalitionen och Anita Gradin för oppositionen har framfört stöder ju Sverige varmt en framgång i GATT-</textBlock>
    <textBlock id="i-801f0239180c4e9e">rundan. Jag vill emellertid särskilt belysa en frågeställning i den situation som nu råder, för att om möjligt få instämmanden från andra partier i denna speciella fråga.</textBlock>
  </contentBlock>
  <contentBlock page="0" id="i-a25ae9959661dc0f">
    <textBlock id="i-6a16ec0b9541a62b">Det hinder som det i varje fall talas mest om för framgången med Uruguayrundan gäller jordbrukspolitiken. GATT nödvändiggör att man kommer fram till en gemensam regim för jordbrukshandel så att verkliga världsmarknadspriser kan etableras. För att åstadkomma en gemensam regim måste de stora aktörerna på livsmedelshandelsmarknader komma överens om en jordbrukspolitik. Det har inte lyckats hittills. Det finns nu efter samtal mellan</textBlock>
    <textBlock id="i-ad56e9455edaa476">Jacques Delors och president Bush tecken som tyder på att den politiska viljan har ökat men att metoderna ännu inte har kommit på bordet. Min uppfattning är att vi från svensk sida, från riksdagens och regeringens sida, kan ge ett kraftfullt bidrag till lösningen av de återstående problem som måste lösas under de kommande månaderna, om vi i en sådan här debatt förklarar oss beredda att låta svensk jordbrukspolitik och svensk livsmedelshandel anpassas till för det första den europeiska lösning som blir nödvändig för att en verklig uppgörelse inom ramen för GATT skall kunna uppnås och för det andra den blivande</textBlock>
    <textBlock id="i-df69810ea2ae0625">GATT-reglering som kommer att styra etableringen av världsmarknadspriser.</textBlock>
  </contentBlock>
  <contentBlock page="0" id="i-bb00c2b515f77e69">
    <textBlock id="i-652c629d75f58b46">När det gäller den här frågan står jordbrukets egna organisationer på denna sida. Det är mycket viktigt, och det bör inte försummas att man från politiskt håll utnyttjar den situationen.</textBlock>
  </contentBlock>
  <contentBlock page="0" id="i-9fd10c4bc409cf0e">
    <textBlock id="i-0317f24622110dbc">Jag skulle gärna vilja se att t.ex. Hadar Cars, som kan dessa frågor väl, på folkpartiets vägnar uttryckte sitt stöd för att man från svensk sida i dag gör en markering -- gärna i denna debatt -- att vi är beredda att vidta de förändringar som är nödvändiga och att ta det steg som kan demonstrera denna beredskap.</textBlock>
  </contentBlock>
  <contentBlock page="0" id="i-f03f99e585a5c115">
    <textBlock id="i-2b369abe9ec9f8b6">Den andra frågan vill jag ta upp därför att jag är skyldig riksdagen det. Jag har sedan 1982 varje gång dessa frågor behandlats yrkat på råvaruavtalens avskaffande. Jag vill gärna vara traditionen trogen och gör så även i dag.</textBlock>
  </contentBlock>
  <contentBlock page="0" id="i-b3d8ad012cfd28cd">
    <textBlock id="i-3b15832420546032">I detta betänkande visar utskottet för första gången att man inser att råvaruavtalen är till skada för de u-länder som avtalen ursprungligen tillskapades för att stödja.</textBlock>
  </contentBlock>
  <contentBlock page="0" id="i-5187c8b4e709a4f3">
    <textBlock id="i-2d7d09401a9e4737">Jag vänder mig nu särskilt till Anita Gradin, som ju har sluppit ifrån ministerbördorna och kan agera litet friare. Det är nu dags för svensk politik att slutligen i den UNCTAD 8-konferens som förestår ta ställning för ett avståndstagande från råvaruavtalens många misslyckanden. Det är nog egentligen bara i-ländernas stolthet som gör att detta ämne fortfarande förekommer på</textBlock>
    <textBlock id="i-feeafe3ae40b9548">UNCTAD 8:s dagordning. Det vore på tiden att det avfördes.</textBlock>
  </contentBlock>
  <contentBlock page="0" id="i-fb062b7cd671306a">
    <textBlock id="i-5b0d67fc76e702f3">Till sist, fru talman, bör man i denna debatt väl utveckla behovet av ett EES-utskott. Det behovet utgör en del av handelsdebatten i så måtto att när ett EES-avtal har kommit till stånd och den formella propositionen har antagits av riksdagen, kommer det att finnas ett fortlöpande behov av riksdagsinsatser när det gäller den beredningsprocess som kommer att påbörjas inom</textBlock>
    <textBlock id="i-21de4c9f4fd39537">EES regim redan före 1993. Det är naturligtvis väldigt viktigt från handelspolitisk synpunkt att riksdagen då är representerad av ett utskott, som inte bara har speciella insikter i EES-juridiken, utan även har en organisation som möjliggör det effektiva utskottsarbete som denna situation kräver.</textBlock>
  </contentBlock>
  <contentBlock page="0" id="i-7698a2930646c28b">
    <textBlock id="i-196868db1c13e7c6">Vi biträder alltså tanken på ett EES-utskott. Jag tycker att den tidsram för tillsättandet som Anita</textBlock>
    <textBlock id="i-3335329151fe67ac">Gradin pekade på, nämligen att utskottet skall tillsättas innan propositionen läggs fram, är rimlig.</textBlock>
    <textBlock id="i-2f462f06d36878a7">Detta innebär dock inte ett ställningstagande till huruvida detta EES-utskott skall permanentas eller övergå till förhandlingspart i EG-förhandlingar o.d., utan det innebär bara ett ställningstagande till behovet av ett effektivt och kompetent utskott under EES-tiden.</textBlock>
  </contentBlock>
  <contentBlock page="0" id="i-0ce4bd265d6f052c">
    <textBlock id="i-2d9cdde80225017b">Anf. 21 HADAR CARS (fp):</textBlock>
  </contentBlock>
  <contentBlock page="0" id="i-05e332af28c9f873">
    <textBlock id="i-5ae751d4d52b6fcc">Fru talman! Det pågår för Sverige utomordentligt viktiga förhandlingar: de nu avslutade förhandlingarna om EES-avtalet, de alltjämt pågående förhandlingarna om GATT-avtalet och de förhandlingar om svenskt medlemskap i den europeiska gemenskapen, som vi hoppas snart skall komma till stånd.</textBlock>
  </contentBlock>
  <contentBlock page="0" id="i-37ee1f864175b793">
    <textBlock id="i-68ad5e03bf37aa4f">Alla dessa olika, men också delvis sammanlänkande, förhandlingar motiverar enligt min mening mycket starkt att det inrättas ett särskilt utskott här i riksdagen för att på ett rätt sätt hantera i första hand EES-arbetet och på sikt EG-</textBlock>
    <textBlock id="i-c4ddecb4d8bbbf39">frågorna. Jag ställer mig bakom de påpekanden som i detta sammanhang har gjorts av Anita Gradin och Nic Grönvall.</textBlock>
  </contentBlock>
  <contentBlock page="0" id="i-ccea7647e669d75f">
    <textBlock id="i-cfbc311c5beab78c">Till Nic Grönvall vill jag säga att jag självfallet är medveten om att ett avtal med GATT av det slag som vi hoppas få se också måste innebära betydande ansträngningar till förändringar i olika avseenden även i vårt land. Jag kan garantera att om avtalet får en sådan utformning som vi gemensamt arbetat för, kommer inte mitt parti att motsätta sig den typen av förändringar.</textBlock>
  </contentBlock>
  <contentBlock page="0" id="i-6fa964ce1351bda3">
    <textBlock id="i-882d7ebc9a0ec6af">Anf. 22 ROLF L NILSON (v)</textBlock>
  </contentBlock>
  <contentBlock page="0" id="i-bf4fdb1e3a2a37d0">
    <textBlock id="i-b2da1a7210ae62bd">Fru talman! Eftersom Nic Grönvall ställer direkta frågor har han rätt att få svar även från riksdagens minsta parti.</textBlock>
  </contentBlock>
  <contentBlock page="0" id="i-1edd37ec98431c38">
    <textBlock id="i-9061f2dff15b069c">När det gäller frågan om GATT och värdet av att föra GATT-förhandlingarna i hamn, har jag vid flera tillfällen deklarerat vänsterpartiets övertygelse om att detta är nödvändigt för att undvika hotet om ett handelskrig. Det har på jordbruksområdet gjorts markeringar av Annika</textBlock>
    <textBlock id="i-f7c7d34e87040a6a">Åhnberg i den här frågan. Vi har båda konstaterat att jordbruksfrågornas lösning är avgörande för att</textBlock>
    <textBlock id="i-0ff5a242a678538a">GATT-rundan skall kunna föras i hamn.</textBlock>
    <textBlock id="i-913c019350bb1b77">Konsekvensen av detta måste innebära att vi i</textBlock>
    <textBlock id="i-7bf68264f69c0972">Sverige är beredda att ta de konsekvenser och stödja de åtgärder inom svensk jordbrukspolitik som är nödvändiga för att uppfylla GATT-avtalet. I</textBlock>
    <textBlock id="i-3a7ce54251665977">första hand måste vi underlätta för att GATT-</textBlock>
    <textBlock id="i-beca0d253abd0735">avtalet skall få en lycklig lösning, och sedan måste vi följa upp åtgärderna även på det jordbrukspolitiska området.</textBlock>
  </contentBlock>
  <contentBlock page="0" id="i-61eebc6cf5a5cc5a">
    <textBlock id="i-5a39f4514924a2cd">När det sedan gäller frågan om ett EES-utskott, nöjer jag mig med att markera att vi alla är intresserade av en effektiv, bra och allsidig hantering av EES-avtalet fram till dess beslut fattas. Ett särskilt EES-utskott är enligt vår uppfattning en intressant möjlighet. Jag nöjer mig med detta så länge.</textBlock>
  </contentBlock>
  <contentBlock page="0" id="i-0222fb99d087a938">
    <textBlock id="i-04b9ebf51f7c8baa">Överläggningen var härmed avslutad.</textBlock>
  </contentBlock>
  <contentBlock page="0" id="i-ad13eb687cd17842">
    <textBlock id="i-a04760510388faa6">(Beslut fattades efter 12 §.)</textBlock>
  </contentBlock>
  <contentBlock page="0" id="i-02eef56a5d3bd396">
    <textBlock id="i-3891d05c639836cd">10 § Utvinning av sand och olja på kontinentalsockeln</textBlock>
  </contentBlock>
  <contentBlock page="0" id="i-539e85fcf3c97580">
    <textBlock id="i-aea492b80059fc47">Föredrogs</textBlock>
  </contentBlock>
  <contentBlock page="0" id="i-0bfc16d1e6a4980c">
    <textBlock id="i-bf8017df1d1ef787">näringsutskottets betänkande</textBlock>
  </contentBlock>
  <contentBlock page="0" id="i-80a70857cc5c18cc">
    <textBlock id="i-f0387e0c3b5bf79b">1991/92:NU2 Utvinning av sand och olja på kontinentalsockeln.</textBlock>
  </contentBlock>
  <contentBlock page="0" id="i-9f440b5bca61ef68">
    <textBlock id="i-393e3eabeac351b5">Anf. 23 ROLF L NILSON (v):</textBlock>
  </contentBlock>
  <contentBlock page="0" id="i-36194d66c48bf9ab">
    <textBlock id="i-30d0857c02999f61">Fru talman! Detta betänkande bygger också på motioner från den förra riksmötesperioden. Under denna period återkom dessa motioner ett antal gånger. Betänkandet handlar om utvinning av sand och olja på kontinentalsockeln.</textBlock>
  </contentBlock>
  <contentBlock page="0" id="i-8ecb13f9bf525fc3">
    <textBlock id="i-4694c3dab5f26286">Vänsterpartiet och miljöpartiet gjorde under förra mandatperioden starka markeringar mot utvinning av olja och för att det när det gäller utvinning av sand skall tas särskilda hänsyn till miljön. Man skall alltså vara mycket försiktig vid sådan utvinning.</textBlock>
  </contentBlock>
  <contentBlock page="0" id="i-c5194901f351bce6">
    <textBlock id="i-5820d0f18c2f93f2">Skälen till att vi är motståndare till utvinning av olja är för att vi anser att både prospektering och senare utvinning inte går att genomföra utan påtagliga miljöstörningar. Det bör alltså inte ske någon prospektering och utvinning.</textBlock>
  </contentBlock>
  <contentBlock page="0" id="i-bca797f47486e261">
    <textBlock id="i-bf00e71567ebc033">Om man från svensk sida skall satsa på att utvinna olja ur Östersjön innebär detta också en markering för ett energisystem som bygger på fossila bränslen.</textBlock>
    <textBlock id="i-34bbd8ecce7a038d">En sådan markering är olycklig.</textBlock>
  </contentBlock>
  <contentBlock page="0" id="i-9ae82e11a9022421">
    <textBlock id="i-78dc3a714469843f">Jag nöjer mig med detta konstaterande och yrkar bifall till den meningsyttring som är fogad till detta betänkande.</textBlock>
  </contentBlock>
  <contentBlock page="0" id="i-e68bfb76e74ba428">
    <textBlock id="i-5bf6f497dd05bac6">Jag beklagar att jag inte längre har tillfälle att driva dessa frågor tillsammans med någon representant för miljöpartiet. De två motionerna om en kärnteknisk utrustning och om förbud mot oljeutvinning är gemensamma angelägenheter för våra partier.</textBlock>
  </contentBlock>
  <contentBlock page="0" id="i-ad8cbe0cd1acee57">
    <textBlock id="i-c95c6931a3c2672f">Anf. 24 KARIN FALKMER (m):</textBlock>
  </contentBlock>
  <contentBlock page="0" id="i-d0cfd2e2e9258083">
    <textBlock id="i-f5abc47a43a7f05b">Fru talman! Jag vill erinra om att det i regeringsförklaringen slås fast att miljöomsorgen är en av de fyra huvuduppgifter som kommer att dominera den nya regeringens arbete. Regeringen har klart deklarerat att Sverige skall spela en pådrivande roll i det europeiska miljövårdsarbetet.</textBlock>
    <textBlock id="i-ccb266b60a0d9b46">Samtidigt slås det fast att ansvaret för vattenmiljön förenar länderna kring Östersjön, och i regeringsförklaringen lovar regeringen att verka för en utbyggnad av samarbetet och stöd för rening av</textBlock>
    <textBlock id="i-b4a76d1bce761022">Östersjön.</textBlock>
  </contentBlock>
  <contentBlock page="0" id="i-d263974bea8f28e4">
    <textBlock id="i-235556926b24bce4">Det råder alltså inget tvivel om att moderata samlingspartiet, folkpartiet, centern och kds är beredda att särskilt värna om Östersjöns miljöskydd.</textBlock>
  </contentBlock>
  <contentBlock page="0" id="i-16672b8330ead2e9">
    <textBlock id="i-066a2051d896e9ec">Av betänkandet framgår tydligt att näringsutskottet delar denna syn på vikten av att värna Östersjöns havsmiljö. Som Rolf L Nilson sade har problematiken om utvinning av olja och sand på kontinentalsockeln stötts och blötts i riksdagen vid flera tillfällen.</textBlock>
  </contentBlock>
  <contentBlock page="0" id="i-6af95088cd3afed7">
    <textBlock id="i-4a095b164d0fe09d">Liksom vid tidigare behandling i näringsutskottet anser utskottsmajoriteten det önskvärt att det klargörs vilka fyndigheter av olika slag som finns på den svenska kontinentalsockeln. Samtidigt är det en förutsättning att det vid prospektering i</textBlock>
    <textBlock id="i-7049c1a8f485183b">Östersjön ställs mycket höga miljökrav och att strikta säkerhetsbestämmelser följs.</textBlock>
  </contentBlock>
  <contentBlock page="0" id="i-2e30f033d5cedb2d">
    <textBlock id="i-22edd55d6e81a7b6">Som framgår av utskottstexten har Sverige och övriga länder runt Östersjön undertecknat</textBlock>
    <textBlock id="i-ede0f88e0ac0109a">Helsingforskonventionen, vars syfte är att verka för en förbättring av miljön i Östersjön och hindra havsföroreningar. En översyn av konventionen pågår med bl.a. syftet att försiktighetsprincipen skall föras in i konventionen. Som jag ser det finns det ingen anledning att avstå från att undersöka</textBlock>
    <textBlock id="i-da35e8abc23ff78e">Östersjön och de möjligheter att tillvarata de oljeeller gasfyndigheter som kan finnas. Inte minst med tanke på behovet av olja i våra grannländer i</textBlock>
    <textBlock id="i-f457e2eb124a1826">Baltikum och Sovjets aviserade minskning av oljeexporten finns det skäl att ha kvar en prospekteringsmöjlighet beträffande Östersjön.</textBlock>
    <textBlock id="i-5c8948321808c3d3">Samtidigt måste man när det gäller Östersjön fästa särskilt stor vikt vid miljöaspekterna.</textBlock>
  </contentBlock>
  <contentBlock page="0" id="i-d04d16b349de06ad">
    <textBlock id="i-69ef70a4800ef554">Vid all prospektering av kontinentalsockeln utnyttjas avancerad mätteknik, och den maringeologiska kartläggningen ger besked om hur undersökning kan ske på ett betryggande sätt.</textBlock>
    <textBlock id="i-5432163fccd4d5a9">Undersökning tillåts bara på ställen där geologerna vet att miljön inte riskerar att ta stryk. Alla</textBlock>
    <textBlock id="i-0cf89588d821b912">Östersjöstater har ansvar för att höga miljökrav och strikta säkerhetsbestämmelser tillämpas när man söker efter naturfyndigheter i Östersjön.</textBlock>
  </contentBlock>
  <contentBlock page="0" id="i-de7bf2ba160a2acc">
    <textBlock id="i-86dad25d5999eae5">Genom den maringeologiska karteringen och det miljökemiska program som kombineras med det arbetet kan Sverige hjälpa till att inhämta och sprida kunskaper om kontinentalsockeln och miljötillståndet i Östersjöns havsbotten.</textBlock>
  </contentBlock>
  <contentBlock page="0" id="i-40bb24ae5f0106ce">
    <textBlock id="i-9447a6672401d6c8">Vänsterpartiet förkastar i detta sammanhang olja och gas som energikällor lika hurtigt som partiet fördömer kärnkraftsenergin. Den närmast katastrofala energisituationen i vår nära omgivning borde ge anledning till eftertanke, men det gör den uppenbarligen inte. Vänsterpartiets förbudsiver leder som vanligt i fel riktning. Den gagnar inte miljön, och den motverkar i vanlig ordning välståndsutvecklingen.</textBlock>
  </contentBlock>
  <contentBlock page="0" id="i-47096544acea2427">
    <textBlock id="i-4e5e76b05c92f73d">Fru talman! Jag yrkar bifall till utskottets hemställan och avslag på vänsterpartiets meningsyttring.</textBlock>
  </contentBlock>
  <contentBlock page="0" id="i-0923643034f3c5d8">
    <textBlock id="i-0668dd9bbe944172">Överläggningen var härmed avslutad.</textBlock>
  </contentBlock>
  <contentBlock page="0" id="i-de3e967b9a86e9eb">
    <textBlock id="i-8d193b127f104f3d">(Beslut fattades efter 12 §.)</textBlock>
  </contentBlock>
  <contentBlock page="0" id="i-c4d04dd8e713458e">
    <textBlock id="i-f58787ff62c67bf3">11 § Vissa elfrågor</textBlock>
  </contentBlock>
  <contentBlock page="0" id="i-fa7a931662fd893a">
    <textBlock id="i-641cc89ec1affa03">Föredrogs</textBlock>
  </contentBlock>
  <contentBlock page="0" id="i-13e2f081875556ee">
    <textBlock id="i-671f6f58e36eba21">näringsutskottets betänkande</textBlock>
  </contentBlock>
  <contentBlock page="0" id="i-15b90cbea3396830">
    <textBlock id="i-43e78a1cac9d5803">1991/92:NU3 Vissa elfrågor.</textBlock>
  </contentBlock>
  <contentBlock page="0" id="i-5b0db4cc19b8f49e"/>
  <contentBlock page="0" id="i-850d04d1148d98b0">
    <textBlock id="i-afc2b841a6d26200">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-3bdf9dfd7a83aa2e">
    <textBlock id="i-3eb3c898f52fe6f6">(Beslut fattades efter 12 §.)</textBlock>
  </contentBlock>
  <contentBlock page="0" id="i-be70151cf8f54893">
    <textBlock id="i-8c25b6af0bab4786">12 § Medbestämmande och anställningsskydd</textBlock>
  </contentBlock>
  <contentBlock page="0" id="i-d4223b937307582f">
    <textBlock id="i-754aaa5dd363e4b4">Föredrogs</textBlock>
  </contentBlock>
  <contentBlock page="0" id="i-4d02470481792c3a">
    <textBlock id="i-b78cb4e4c02d020f">arbetsmarknadsutskottets betänkanden</textBlock>
  </contentBlock>
  <contentBlock page="0" id="i-ff2a5e3c01463e0f">
    <textBlock id="i-b8ef1e14ca403db2">1991/92:AU1 Medbestämmande och anställningsskydd m.m.,</textBlock>
  </contentBlock>
  <contentBlock page="0" id="i-f2a34c48d12200a2">
    <textBlock id="i-4ef65e529b5dc825">1991/92:AU2 Arbetstid, semester och annan ledighet och</textBlock>
  </contentBlock>
  <contentBlock page="0" id="i-70d311c9bbc70acd">
    <textBlock id="i-bfd9276f382fa19b">1991/92:AU3 Personalpolitik.</textBlock>
  </contentBlock>
  <contentBlock page="0" id="i-a473244059e22dc5"/>
  <contentBlock page="0" id="i-9c34216b1783e28e">
    <textBlock id="i-291c2269552604a1">Talmannen meddelade att betänkandena skulle debatteras i ett sammanhang.</textBlock>
  </contentBlock>
  <contentBlock page="0" id="i-74c817eaf339a48a">
    <textBlock id="i-5064bcb1c15dc477">Anf. 25 MONA SAHLIN (s):</textBlock>
  </contentBlock>
  <contentBlock page="0" id="i-c9921c1d43c4ce96">
    <textBlock id="i-56027f84f22d0699">Fru talman! Den diskussion som vi nu skall ha handlar om arbetsrätten.</textBlock>
  </contentBlock>
  <contentBlock page="0" id="i-4afe5d6b805ae7d5">
    <textBlock id="i-b1f105a87a41f5ab">Jag vill inledningsvis påminna om bakgrunden till att den arbetsrätt som vi har i dag kom till på 1970-</textBlock>
    <textBlock id="i-258c7ee2e2536623">talet. Man insåg då att det var nödvändigt med en demokratisering av arbetslivet, och man insåg också att avtalen då inte räckte. Mycket av den trygghet som man tyckte var självklar behövde lagfästas. Det är viktigt att minnas denna bakgrund.</textBlock>
  </contentBlock>
  <contentBlock page="0" id="i-71fdd3790f9785a4">
    <textBlock id="i-78373f7c83daa6f5">Det är också viktigt för diskussionen att tänka på vad som har hänt på svensk arbetsmarknad sedan</textBlock>
    <textBlock id="i-cb7366b5e5723323">1970-talet: den otroliga förändringen under 1970-</textBlock>
    <textBlock id="i-e19c41a68bab7c85">och 1980-talet av vårt arbetsliv och av villkoren på arbetsmarknaden.</textBlock>
  </contentBlock>
  <contentBlock page="0" id="i-4967590290d3ca07">
    <textBlock id="i-97eba85c31942482">Jag vill peka på något av det som för mig och mitt parti är mycket viktigt som utgångspunkt när det gäller en översyn av de arbetsrättsliga lagarna. Det handlar om den internationalisering av arbetslivet som har skett och det intåg av kvinnor på arbetsmarknaden som under just 1970- och 1980-</textBlock>
    <textBlock id="i-97734d8bf4a2b594">talet ägde rum med otrolig fart och omfattning.</textBlock>
    <textBlock id="i-b45eaa2a490362ca">Vidare rör det sig om att arbetsförhållandena har ändrat karaktär. Arbetsorganisationen har ändrats.</textBlock>
    <textBlock id="i-0fd460692a19cb78">Vidare handlar det om den tekniska moderniseringen på våra arbetsplatser.</textBlock>
  </contentBlock>
  <contentBlock page="0" id="i-5f5bb5406653bb26">
    <textBlock id="i-d9165d48eb28ec82">Bl.a. allt detta gör att det är hög tid för en bred översyn av de arbetsrättsliga lagarna.. Jag vill betona att utgångspunkten för socialdemokratin icke är att det finns för mycket inflytande eller för mycket av demokratiska spelregler för löntagarna på vår arbetsmarknad.</textBlock>
  </contentBlock>
  <contentBlock page="0" id="i-0ee0d4858f702634">
    <textBlock id="i-9a95a7437918f9f8">Det är viktigt att framhålla att det för socialdemokratin finns fyra områden som måste vara utgångspunkten för arbetsrätten och en översyn av denna. Arbetsrätten behöver i många stycken bli enklare och mer överskådlig. Det är viktigt att understryka den enskildes möjligheter att på sin egen arbetsplats ha ett inflytande. Den lokala arbetsplatsen måste i större utsträckning stå i centrum när det gäller arbetsrätten. Det är också viktigt att ha som utgångspunkt att kvinnornas inträde på arbetsmarknaden har förändrat arbetslivet, ett förhållande som måste beaktas vid en översyn av arbetsrätten. Från vår utgångspunkt handlar det inte om att försämra de fackliga organisationernas möjlighet att hävda sina intressen. I stället behöver man flytta fram och ibland förändra posititionerna för att spelreglerna skall passa i det samhälle och på den arbetsmarknad som vi har och kommer att få under 90-talet.</textBlock>
  </contentBlock>
  <contentBlock page="0" id="i-3321254df6de6fa6">
    <textBlock id="i-77e6be49b220711d">Det är också viktigt för alla att man har utgångspunkten att det skall vara balans mellan parterna på arbetsmarknaden. Såväl för arbetsgivarna som för de fackliga organisationerna är det viktigt att det finns en balans i arbetsrätten.</textBlock>
  </contentBlock>
  <contentBlock page="0" id="i-7481405cf6be701a">
    <textBlock id="i-c3d59905d9c0d340">Är balansen så sned i dag att man bör ha som utgångspunkt att försämra för de fackliga organisationerna? Nej! Jag vill ta några exempel.</textBlock>
    <textBlock id="i-e4fa2bad9a442714">Hade facket vid ASSI i Karlsborg för mycket inflytande när facket inte ens kunde åstadkomma ett beslut om att en oberoende ekonom skulle granska det ekonomiska underlaget för nedläggning av en pappersmaskin? Eller hur förhåller det sig beträffande den arbetsskadade flicka som får kämpa i många år för att få ett högre arbetsbord eller bättre verktyg som passar hennes mindre händer? Man fick bara nej från arbetsgivaren. Har den flickan för mycket inflytande? Eller hur förhåller det sig med situationen för den småbarnsmamma som inte får förändra sina arbetstider, så att hon kan hämta och lämna barnen på dagis? Hon får inte detta för arbetsgivaren? Har denna småbarnsmamma för stora möjligheter att påverka sin arbetstid? Eller hur förhåller det sig när det gäller vårdbiträdet som febrilt önskar att få komma ur deltidsarbetslösheten och få full arbetstid? Har hon för stora möjligheter i dag?</textBlock>
  </contentBlock>
  <contentBlock page="0" id="i-831871dcded0296b">
    <textBlock id="i-a5ae33e1e0e06429">Exempel som de jag nämnde och behovet av enkelhet, liksom den enskildes möjlighet till lokalt inflytande, ville den socialdemokratiska regeringen ha som utgångspunkt för den översyn av arbetsrätten som vi i dag behandlar.</textBlock>
  </contentBlock>
  <contentBlock page="0" id="i-df96972d2095aa7f">
    <textBlock id="i-16231919108de658">Den borgerliga majoriteten har arbetsgivarnas perspektiv på tillvaron, vilket kommer till klart uttryck i betänkandena. Detta är ingenting att skämmas för. Jag och mitt parti har löntagarnas perspektiv, ni har arbetsgivarnas perspektiv. Även här råder det balans.</textBlock>
  </contentBlock>
  <contentBlock page="0" id="i-8c5f12710feecc2e">
    <textBlock id="i-1646bb08a3145242">Men det är nog viktigt att erkänna att det förhåller sig på detta sätt, att mycket av det som förs fram i betänkandet handlar om att minska inflytandet men också om att befästa myten att den här balansen mellan parterna inte finns, att facket i dag har den egentliga makten på våra arbetsplatser. Vi socialdemokrater anser givetvis att det är en felsyn, men det är också en syn som är mycket konsekvent utifrån de ideologiska grundersom driver de borgerliga partierna.</textBlock>
  </contentBlock>
  <contentBlock page="0" id="i-78b6c7d67cc3c886">
    <textBlock id="i-dd13ff4c7ecd680d">Sverige behöver på 90-talet en mycket flexibel arbetsmarknad, men också en trygg arbetsmarknad. Det behövs starka fackföreningar och starka arbetsgivare. Återigen handlar det om balansen som är, och förhoppningsvis kommer att fortsätta att vara, en oerhört viktig principiell utgångspunkt när man diskuterar arbetsrätten.</textBlock>
  </contentBlock>
  <contentBlock page="0" id="i-34bd5be7e7608eb8">
    <textBlock id="i-da38c3a6aa002a67">Vi socialdemokrater säger nej till och vill inte ens fundera över att ännu fler människor skulle få otrygga visstidsanställningar när redan tiotusentals vikarier och provanställda lever i denna värld och inte önskar annat än att få en trygg anställning efter många gånger många år som vikarier eller visstidsanställda.</textBlock>
  </contentBlock>
  <contentBlock page="0" id="i-553a4ade26d5a88b">
    <textBlock id="i-96df3601afb0fe0c">Det handlar också om att säga nej till det som man litet enkelt kan uttrycka som ett sämre inflytande.</textBlock>
    <textBlock id="i-bd666a5bb4370941">Vi drivs av att en förutsättning för att det skall bli en förnyelse och ett bredare arbetsinnehåll på våra arbetsplatser är att de anställda skall kunna ges större inflytande, större ansvar och större befogenheter. Vi kan ute i Europa se att de som har otrygga anställningar, otrygga arbetsförhållanden, också bekämpar förändringar eller förnyelse när det gäller tekniken. De är rädda för den otrygghet som detta kan skapa. Men en trygg arbetsmarknad och starka fackföreningar bejakar ofta en teknisk utveckling, och detta till gagn både för de anställda och för företagen.</textBlock>
  </contentBlock>
  <contentBlock page="0" id="i-2e055f5d846ff6ee">
    <textBlock id="i-b29c098278f3d3c0">Jag vill också betona hur viktigt det är att man vid översynen av arbetsrätten har som utgångspunkt att kvinnor skall kunna förena barn och arbete.</textBlock>
    <textBlock id="i-57736bafd93606f9">Detta är ett viktigt perspektiv också för oss socialdemokrater.</textBlock>
  </contentBlock>
  <contentBlock page="0" id="i-2e37582781099147">
    <textBlock id="i-8efa9f66c46e21ef">Jag vill också varna för att alla tankar på att småföretagen skulle ha andra villkor än storföretagen när det gäller arbetsrätten. Det är ett tänkande som har dykt upp många gånger i den politiska debatten. Jag vill varna för att det i ett annat konjunkturläge kan bli svårare för småföretagen att rekrytera personal om anställningstryggheten och inflytandet är mindre där än i de stora företagen.</textBlock>
  </contentBlock>
  <contentBlock page="0" id="i-93ecd99056e7c861">
    <textBlock id="i-dc417ad2cc7751ab">Det är dessa utgångspunkter som vi socialdemokrater vill ha som principer när vi nu diskuterar den mycket nödvändiga översyn av arbetsrätten som vi alla är överens om behöver ske, men vi är långt ifrån överens om innehållet.</textBlock>
  </contentBlock>
  <contentBlock page="0" id="i-5a11d3a50ec7e845">
    <textBlock id="i-b4778b62c0e843f5">Avslutningsvis, fru talman, vill jag av tekniska skäl yrka bifall till reservation 1 i betänkande 1 samt till reservation 1 i betänkande 2.</textBlock>
  </contentBlock>
  <contentBlock page="0" id="i-5ea484128d33ff7b">
    <textBlock id="i-d2de0b06df635b8f">Anf. 26 KARL-ERIK PERSSON (v):</textBlock>
  </contentBlock>
  <contentBlock page="0" id="i-c3b5fde514a7b34c">
    <textBlock id="i-8729ae8af682e77a">Fru talman! De betänkanden som vi nu skall debattera är inte föranledda av propositioner från den nya regeringen utan av propositioner från den gamla regeringen. Därför är det svårt att se vilken inriktning den nya regeringen kommer att ha när det gäller framför allt medbestämmande och anställningsskydd framöver. Men man kan se litet av inriktningen om man läser de motioner som de borgerliga partierna tidigare har väckt, framför allt moderaterna. De har framfört grundläggande kritik om att lagstiftningen har varit felaktig. Och rättigheterna för de anställda ute i företagen har alltid kopplats till att de anställda måste vara med i en facklig organisation för att ha tillgång till dessa rättigheter, vilket jag bedömer som en felaktig syn.</textBlock>
    <textBlock id="i-abaa3a48b2d58795">De anställda har i stort sett alla rättigheter, även om de inte är med i en facklig organisation. Jag förstår därför inte de tankegångar som de borgerliga har haft när det gäller att alltid slå mot de fackliga organisationerna.</textBlock>
  </contentBlock>
  <contentBlock page="0" id="i-222a8cf1faa420a0">
    <textBlock id="i-24358617e84ccda8">I tilläggsdirektiven till propositionen om bl.a.</textBlock>
    <textBlock id="i-a0a2e6bd1c36a860">småföretagsamhet framgår det att bl.a. lagen om anställningsskydd och medbestämmandelagen skall ses över. Det som man har glömt bort är företrädarrätten. Frågan är om den också skall tas bort eller ändras, och i så fall i vilken riktning.</textBlock>
  </contentBlock>
  <contentBlock page="0" id="i-7ccf78886ce87aa8">
    <textBlock id="i-15a066f0b33ccfc3">I arbetsmarknadsutskottets betänkande 2 tas arbetstid och semester upp. Man kan konstatera att debatten om sex timmars arbetsdag var mer intressant tidigare och det var fler som propagerade för den. Grunden till detta kan man bara spekulera om.</textBlock>
  </contentBlock>
  <contentBlock page="0" id="i-1c0f5158a3dcb233">
    <textBlock id="i-c0d98bf083cddb31">När det gäller semesterfrågorna har man från framför allt borgerligt håll talat om att man skall återgå till 25 dagars semester. Det skulle vara intressant att höra om den nya regeringen kommer att föreslå att man skall riva upp det beslut som har fattats tidigare om att utvidga semestern för framför allt LO-kollektivet.</textBlock>
  </contentBlock>
  <contentBlock page="0" id="i-2f2c758483b7e481">
    <textBlock id="i-e720936004349703">Det pågår ett utredningsförfarande på andra håll.</textBlock>
    <textBlock id="i-33985055960b2520">Därför är det litet märkligt att det inte finns någon möjlighet att utreda ett förslag om en semesterlönefond, som framför allt vänsterpartiet och vissa socialdemokrater har förespråkat. En sådan fond skulle göra det möjligt för lågavlönade att få en värdig semester.</textBlock>
  </contentBlock>
  <contentBlock page="0" id="i-8b880de995ec7cc1">
    <textBlock id="i-ed9fe03cc92e1973">Vänsterpartiet anser att sex timmars arbetsdag vore bra för att föräldrarna skall kunna umgås med sina barn på ett socialt riktigt sätt. Men vi har alltid mött motstånd, och vi har fått höra att detta inte har varit möjligt att genomföra bl.a. därför att det var brist på arbetskraft. Det skälet kan man väl inte med bästa vilja i världen hävda i dag. Det har sagts att det inte heller är möjligt av ekonomiska skäl att genomföra sex timmars arbetsdag.</textBlock>
  </contentBlock>
  <contentBlock page="0" id="i-1d9b050806f38312">
    <textBlock id="i-21ff62a186c907e9">Ekonomi handlar ju om hur man räknar, vilka som tjänar på olika åtgärder som vidtas. Och även om det inte hör till frågan om sex timmars arbetsdag, kan jag inte låta bli att komma in på en annan sak.</textBlock>
    <textBlock id="i-1b6afe540bc9b326">I tidningen Från riksdag och departement kunde man läsa om en frågestund som hade hållits i riksdagen. I rubriken till tidningsartikeln står det:</textBlock>
    <textBlock id="i-2ae033027dc542c2">''Ingen katastrof om kvinnor stannar hemma.'' Den moderata ledamoten hade enligt tidningen sagt:</textBlock>
    <textBlock id="i-e74ceebf517d0ab8">''Visst gör förvärvsarbetande kvinnor en bra insats.</textBlock>
    <textBlock id="i-294bdb226c5e48df">Men de skulle göra ännu större insats om de vore hemma.''</textBlock>
  </contentBlock>
  <contentBlock page="0" id="i-ec86aa87245fa031">
    <textBlock id="i-e4f322a9a70f7a9a">Man kan ju vända på detta och säga: Visst gör förvärvsarbetande män en bra insats. Men skulle de inte göra större insatser om de vore hemma?</textBlock>
  </contentBlock>
  <contentBlock page="0" id="i-0c5e714385a64958">
    <textBlock id="i-724dffd135ee2296">Det påstås många gånger att män är mer tekniskt kunniga. Därför skulle de kunna utföra en viss del av reparationsarbete t.ex. på en villa om de stannade hemma. På det sättet skulle de kunna göra ett visst hantverksarbete. Nu vet jag inte om det är sant att män är mer tekniskt kunniga. Men detta hävdas i debatten.</textBlock>
  </contentBlock>
  <contentBlock page="0" id="i-4c91ff6f1bd163d2">
    <textBlock id="i-c52096660a8a8d6b">Utifrån sådana synpunkter kan man säga att den förtjänst man skulle göra socialt och kanske rent av ekonomiskt om man införde sex timmars arbetsdag skulle innebära att man försökte komma till skott med denna fråga. Denna fråga har debatterats, och jag vet att det är många politiska kvinnoorganisationer som vill att man äntligen genomför sextimmarsdagen.</textBlock>
  </contentBlock>
  <contentBlock page="0" id="i-fe1aeeb573a3f9cc">
    <textBlock id="i-09facfea32208e1f">Fru talman! Med det anförda vill jag yrka bifall till vänsterpartiets meningsyttring i betänkande 1</textBlock>
    <textBlock id="i-a946caa236338480">under mom. 5, och vänsterpartiets meningsyttring i betänkande 2 under mom. 1.</textBlock>
  </contentBlock>
  <contentBlock page="0" id="i-37252cf6c4d9105b"/>
  <contentBlock page="0" id="i-38fce9680ea48785">
    <textBlock id="i-ef55c477a22e5713">Anf. 27 SONJA REMBO (m):</textBlock>
  </contentBlock>
  <contentBlock page="0" id="i-387ad1def7285d34">
    <textBlock id="i-76acd48ae065ab20">Herr talman! Det råder numera politisk enighet om att det behövs en övergripande översyn av den arbetsrättsliga lagstiftningen. Mona Sahlin har redovisat sina argument, dvs. socialdemokraternas syn på hur den här översynen skall se ut. Det framgår av de direktiv som hon i egenskap av arbetsmarknadsminister utfärdade så sent som i augusti i år.</textBlock>
  </contentBlock>
  <contentBlock page="0" id="i-7c965f13084bdfe4">
    <textBlock id="i-1597e0db0465a541">Mycket har förändrats i arbetslivet på de två decennier under vilka lagarna har gällt. Ny teknik, nya organisationsformer, nya verksamhetsformer, nya produktionsformer utvecklas i nära samarbete mellan arbetsgivare, arbetstagare och fackliga representanter på arbetsplatserna.</textBlock>
  </contentBlock>
  <contentBlock page="0" id="i-e3745e56d1aa8d16">
    <textBlock id="i-c43b31b6ab12eadb">Arbetsorganisationen genomgår i dag mycket stora förändringar. Den beslutsstruktur i hierarkisk form som vi har vant oss vid ersätts alltmer av ett decentraliserat beslutsfattande inom företag och förvaltningar. Den s.k. platta organisationen ger de anställda på ett helt annat sätt än tidigare ett ökat inflytande och ansvar i det dagliga arbetet. Detta motsvarar de anställdas växande krav på personlig utveckling.</textBlock>
  </contentBlock>
  <contentBlock page="0" id="i-ac3290e6be470f04">
    <textBlock id="i-42e116f3dda4cd87">Den tidigare taylorismen som präglade arbetslivet, dvs. styrning och kontroll av osjälvständiga arbetare och tjänstemän, håller i ökande takt på att omvandlas till flexibla arbetsorganisationer som bygger på självständiga individers kunskaper, förmåga och ansvar.</textBlock>
  </contentBlock>
  <contentBlock page="0" id="i-9d7eca9c1ef81484">
    <textBlock id="i-7f66640f11950fa7">Givetvis förändras härigenom också de fackliga organisationernas roll. Organisationsgränser känns i vissa fall konstlade och hämmande. Nya former av avtal, s.k. medarbetaravtal, har introducerats.</textBlock>
    <textBlock id="i-0ce4593b4649f1b4">Tyngdpunkten förskjuts allt mer från central till lokal nivå. Jag tror att det är riktigt att säga att i allmänhet sker utvecklingen i samarbete med de fackliga organisationerna. De inte bara medverkar utan är ofta t.o.m. pådrivande.</textBlock>
  </contentBlock>
  <contentBlock page="0" id="i-41e215c2603a2a0c">
    <textBlock id="i-b9695d5b2ced2e6f">Så här långt tror jag att vi är ganska eniga.</textBlock>
  </contentBlock>
  <contentBlock page="0" id="i-19fab870fc6ccbff">
    <textBlock id="i-e78bc550799de8b9">Givetvis innebär denna utveckling att också de lagar som reglerar arbetsmarknaden behöver ses över och moderniseras.</textBlock>
  </contentBlock>
  <contentBlock page="0" id="i-d2ae36e6caab000a">
    <textBlock id="i-09286e1f9f4a06ea">Hänsyn måste tas till att förhållandena varierar mellan olika arbetsplatser. Lagarna är i dag utformade i stor utsträckning för att tillämpas inom stora organisationer där tillgång finns till juridiskt kunnigt och förfaret folk. Den juridiska kunskapen motsvaras ofta av att det finns fackliga representanter på samma nivå.</textBlock>
  </contentBlock>
  <contentBlock page="0" id="i-96a4ed59439e3da0">
    <textBlock id="i-b5a521940960fb47">I de mindre företagen är situationen en helt annan.</textBlock>
    <textBlock id="i-13ab26be90197b50">De har begränsade möjligheter att hantera de komplexa system av lagar och avtal som de ändå måste rätta sig efter. Jag instämmer i Mona Sahlins synpunkter att lagarna måste bli enklare. De måste vara så överskådliga att de utan större svårighet kan tillämpas också på arbetsplatser utan tillgång till juridiskt skolad personal.</textBlock>
  </contentBlock>
  <contentBlock page="0" id="i-38b252bab8bfac9c">
    <textBlock id="i-cb24bd680ac9a33f">En översyn av den arbetsrättsliga lagstiftningen måste också beakta relationerna med EG och den fria europeiska arbetsmarknaden, som vi är på väg att träda in i, liksom annan internationell rätt.</textBlock>
  </contentBlock>
  <contentBlock page="0" id="i-d1abdfbe2a5f6c95">
    <textBlock id="i-053a974f1f9fc5a4">En annan anledning till översynen är att vi egentligen vet rätt litet om lagarnas effekter på de enskilda arbetsplatserna och på Sveriges konkurrenskraft. Det finns anledning att i översynen ta fasta på vad produktivitetsutredningen säger i sitt nyligen avlämnade betänkande, nämligen att det är helt nödvändigt att en utvärdering av arbetsrätten beaktar de effekter lagstiftningen har på produktiviteten i enskilda företag och samhällsekonomin i stort. En hel del indikationer tyder nämligen på att delar av arbetsrättslagstiftningen kan ha haft negativa effekter på produktivitetsutvecklingen -- allt enligt utredningen.</textBlock>
  </contentBlock>
  <contentBlock page="0" id="i-01925a93ce063065">
    <textBlock id="i-748668c45e466442">Detta är en avgörande aspekt på den här debatten.</textBlock>
    <textBlock id="i-16c300e0c1082f74">Till de faktorer som leder till hög produktivitet och konkurrenskraft hör bra arbetsorganisationer med ett väl fungerande samarbete mellan arbetsledning och arbetstagare, där de anställda får använda sin kompetens och där de ges möjligheter till utveckling. Det är på sådana arbetsplatser som de anställda kan känna en verklig anställningstrygghet. Dagens situation på arbetsmarknaden ger ständiga bevis på att ekonomisk tillbakagång och stagnation ger allt annat än trygghet.</textBlock>
  </contentBlock>
  <contentBlock page="0" id="i-14e5aee43d339fb4">
    <textBlock id="i-7bfd56848bcdc7dc">Mona Sahlin talade om angelägenheten om balans mellan parterna. Jag håller med om det. Vi har från moderat håll talat om balans mellan parterna ur den aspekten att man skall kunna bemöta stridsåtgärder på ett likvärdigt sätt. Annars är det svårt att tala om balans mellan parter eftersom vi talar om så olikartade förhållanden och förhållanden som berör individer.</textBlock>
  </contentBlock>
  <contentBlock page="0" id="i-73b043ce8aae587f">
    <textBlock id="i-201dbfbc18e5dfb9">Jag tycker att Mona Sahlin bortser från att det också kan uppstå konflikter mellan fackliga organisationer och enskilda arbetstagare. Jag kan ge ett exempel på en kvinna från Norrlandskusten som ringde till mig tidigare. Hon hade utnyttjat sina möjligheter att vara deltidsledig för vård av barn.</textBlock>
    <textBlock id="i-ef8f053c20270df3">Nu hade barnet fyllt åtta år, och hon skulle gå tillbaka till heltid. Men hon ville inte det, utan hon ville fortsätta med sin deltid. Men vikarien som hade arbetat under deltidsledigheten ville gärna ha heltidstjänsten. Men det sade facket nej till. Enligt facket skulle den ordinarie personen på den ordinarie tjänsten ha heltiden och vikarien skulle ha deltiden.</textBlock>
  </contentBlock>
  <contentBlock page="0" id="i-4af03c10b7104aa1">
    <textBlock id="i-99cf6691c5445ab9">Det är inte alltid fackliga organisationers önskemål överensstämmer med individernas önskemål.</textBlock>
    <textBlock id="i-301ce6a0e65a85c8">Därför är det viktigt att stärka de enskilda individernas möjligheter att bestämma över de förhållanden som rör dem själva på den egna arbetsplatsen. Det skapar flexibilitet inte minst i fråga om arbetstiden. Vi har diskuterat detta i många sammanhang här, och det finns en utredning som sitter och försöker kodifiera arbetstidskommitténs tankar i ny lagstiftning. Vi ser fram emot de förslag som så småningom skall komma.</textBlock>
  </contentBlock>
  <contentBlock page="0" id="i-ba00584876912ecf">
    <textBlock id="i-b206804263f7ee7e">Vi skall vara medvetna om att trygghet består ofta i att följa med i förändringarna, att vara flexibel och att ta vara på möjligheter.</textBlock>
  </contentBlock>
  <contentBlock page="0" id="i-8e4e8be326564942">
    <textBlock id="i-65faf68ce0b65f1a">I de moderata parti- och kommittémotioner som behandlas i arbetsmarknadsutskottets tre betänkanden utvecklas vår syn på förhållandena på arbetsmarknaden och den arbetsrättsliga lagstiftningen. De förändringar i lagstiftningen som vi föreslår har till syfte:</textBlock>
  </contentBlock>
  <contentBlock page="0" id="i-5ed815ef128398b9">
    <textBlock id="i-ce8952371e8b2d62">--  att stärka den enskildes rätt,</textBlock>
  </contentBlock>
  <contentBlock page="0" id="i-b64f8ed3355c56e0">
    <textBlock id="i-c9966ed09cf8026a">--  att öka den enskildes inflytande på den egna arbetsplatsen,</textBlock>
  </contentBlock>
  <contentBlock page="0" id="i-3be398a45bc9e28f">
    <textBlock id="i-1accf2880472e8eb">--  att undanröja hinder för en väl fungerande arbetsmarknad samt</textBlock>
  </contentBlock>
  <contentBlock page="0" id="i-7c36699a112d15b2">
    <textBlock id="i-33d55b968101dcd1">--  att underlätta arbetsmarknadens funktion och ge utrymme för nyskapande.</textBlock>
  </contentBlock>
  <contentBlock page="0" id="i-05d8ff92a548c24a">
    <textBlock id="i-1374056fc6d6cdc5">Det handlar om att utveckla ett regelsystem som tar vara på de enskilda människornas vilja och förmåga att i samarbete producera de varor och tjänster som vi behöver för att samhället skall fungera och för att vi skall kunna åtnjuta fortsatt välstånd och välfärd, dvs. förutsättningarna för verklig trygghet. Ett sådant regelsystem måste bygga på ömsesidigt förtroende mellan arbetstagare och arbetsledning och respekt för de krav produktionen ställer. Det är inte de anställda eller arbetsgivarnas perspektiv som skall gälla utan helheten.</textBlock>
  </contentBlock>
  <contentBlock page="0" id="i-2c15acc1a648538e">
    <textBlock id="i-04cd73b1f1b73626">Herr talman! Jag yrkar bifall till hemställan i arbetsmarknadsutskottets betänkanden 1, 2 och 3.</textBlock>
  </contentBlock>
  <contentBlock page="0" id="i-400eac52e46b7430">
    <textBlock id="i-ec13b823396dfc5e">Anf. 28 MONA SAHLIN (s) replik:</textBlock>
  </contentBlock>
  <contentBlock page="0" id="i-fe18158d7f0fd2b3">
    <textBlock id="i-0e3b4b8594c2d239">Herr talman! Jag vill inledningsvis konstatera att det råder en bred enighet om att det behövs en översyn av arbetsrätten och att mycket har förändrats i arbetslivet under de årtionden som arbetsrätten har funnits och som motiverar en översyn. Vi är överens om många av utgångspunkterna. Däremot skiljer det sig i synen på förhållandet mellan arbetsgivaren och löntagarna och de fackliga organisationerna.</textBlock>
  </contentBlock>
  <contentBlock page="0" id="i-da1ac0affc807ff6">
    <textBlock id="i-58c6c475b275fda5">Jag vill ta upp några funderingar som jag hade när jag lyssnade på Sonja Rembo. För det första gäller de stora frågorna om maktförhållanden i arbetslivet inte förhållandet mellan två löntagare eller mellan en enskild löntagare och en facklig organisation, även om det självfallet finns sådana exempel. Den stora frågan är förhållandet mellan en arbetsgivare och den enskilde löntagaren, som man måste ha som en utgångspunkt. Det var det jag menade när jag talade om balans, inte bara när det gäller detta med stridsåtgärder och konflikter, utan även när vi diskuterar arbetstiden.</textBlock>
  </contentBlock>
  <contentBlock page="0" id="i-f33a32e35597e603">
    <textBlock id="i-e9a9a8ca85b153af">Alla uttrycker vi önskemål om att få en mer flexibel arbetstid. Alla uttrycker vi önskemål om att den enskilde måste få ett större inflytande över sin arbetstidsförläggning. Men det handlar också om en balans mellan produktionens krav och den enskilde löntagarens möjligheter och även önskemål. Det är den typen av balansperspektiv som socialdemokratin tycker är så viktiga.</textBlock>
  </contentBlock>
  <contentBlock page="0" id="i-ebc14669855b20f7">
    <textBlock id="i-6b68e1a094981534">Produktivitet och tillväxt är självfallet det mest grundläggande för en trygg arbetsmarknad och för företag med trygga jobb. Sonja Rembo säger att man måste undanröja hinder. Men varför är då inflytandet ett hinder? Varför behöver man större möjligheter till provanställningar och visstidsanställningar? På vilket sätt bidrar det till att öka tillväxten och produktiviteten? Kan Sonja</textBlock>
    <textBlock id="i-1b681527b4554367">Rembo något uttrycka om hon också ser risker i om man gör alltför stor åtskillnad mellan små och stora företag när det gäller synen på arbetsrätten?</textBlock>
  </contentBlock>
  <contentBlock page="0" id="i-2fad19112bbde5ce">
    <textBlock id="i-1f526184f62c80c1">Den stora frågan är: Varför ser man alltid inflytande och rättigheter som hinder? Jag är övertygad om att produktivitet och tillväxt uppstår när löntagare har jobb som de har inflytande i, kan utöva inflytande över och där man är klok nog att använda sina resurser på bästa möjliga sätt. Det är för detta man behöver inflytande och också starka fackliga organisationer.</textBlock>
  </contentBlock>
  <contentBlock page="0" id="i-9661f664cd5e3079">
    <textBlock id="i-28a980167ffa2922">Anf. 29 SONJA REMBO (m) replik:</textBlock>
  </contentBlock>
  <contentBlock page="0" id="i-e44bb2546a0e72a1">
    <textBlock id="i-ac1cd0f0ad557fe2">Herr talman! Inflytande är självfallet inte ett hinder. Det har Mona Sahlin missuppfattat fullständigt. Däremot är det ett hinder om man inte gör det möjligt att provanställa människor och ger t.ex. ungdomar och nykomlingar på arbetsmarknaden möjligheter till provanställning.</textBlock>
    <textBlock id="i-082d7e212c5a9bda">Det är ett hinder som skall avskaffas, enligt vår uppfattning.</textBlock>
  </contentBlock>
  <contentBlock page="0" id="i-8550aec06c94d6a9">
    <textBlock id="i-5fae02c50d6d7643">När det gäller den innebörd som Mona Sahlin nu lägger i begreppet balans mellan parterna och relaterar till arbetstidsförhållandena, är vi eniga.</textBlock>
    <textBlock id="i-e1b13fbd516f32aa">Det gäller framför allt balans mellan produktionens krav och den enskildes önskemål. Där skall finnas en balans. Jag håller helt med Mona Sahlin om det.</textBlock>
    <textBlock id="i-a7fea271c36a22f7">Utredningen skall också studera hur man åstadkommer den balansen.</textBlock>
  </contentBlock>
  <contentBlock page="0" id="i-74347bbd2ddfb27e">
    <textBlock id="i-b56348f2d068a47c">Mona Sahlin talar om skillnader mellan små och stora företag. Det är min uppfattning att denna typ av lagstiftning skall vara så generell som möjligt.</textBlock>
    <textBlock id="i-8ed153fcd004c2ab">Man skall ha så få undantagsregler som möjligt.</textBlock>
    <textBlock id="i-fc538b86528ee043">Det blir också utredningens uppgift att se hur man skall kunna åstadkomma detta. Det är inte sagt att det som är bra för små företag är dåligt för stora företag. Däremot har det visat sig att det som är bra för stora företag, det som kan hanteras av stora företag, inte alltid är bra för små företag.</textBlock>
    <textBlock id="i-a9cc66f6b221568c">Utredningen får ägna ganska mycket omsorg åt att reda ut den problematiken.</textBlock>
  </contentBlock>
  <contentBlock page="0" id="i-b7c68564b390ec4f">
    <textBlock id="i-7baf781301a7fe39">När det gäller synen på relationerna mellan fackliga organisationer, de enskilda arbetstagarna och arbetsgivararna tror jag att vi skiljer oss åt ganska ordentligt. Socialdemokratin har av tradition förordat och arbetat för ett korporativt system, där de fackliga organisationerna blir halvoffentliga organ som bygger mycket av sin legitimitet på lagstiftning och sambete med det regerande partiet.</textBlock>
    <textBlock id="i-55b4aec392de8890">Vi moderater menar att fackliga organisationer skall bygga på medlemmarnas förtroende. Vi skall ha starka fackliga organisationer som kan ta till vara sina medlemmars intressen. Men bygger de inte på medlemmarnas förtroende, kan de inte spela den rollen.</textBlock>
  </contentBlock>
  <contentBlock page="0" id="i-b90dacffa16bf26e">
    <textBlock id="i-51761149488e2084">Anf. 30 MONA SAHLIN (s) replik:</textBlock>
  </contentBlock>
  <contentBlock page="0" id="i-ba9adbb1c7815118">
    <textBlock id="i-bc563c85fd98d77a">Herr talman! Jag vill återigen betona att jag definitivt håller med Sonja Rembo om att vi har olika syn på de fackliga organisationernas ställning, deras betydelse och vilket inflytande de de facto har på den arbetsmarknad vi har och kommer att ha på</textBlock>
    <textBlock id="i-bf8cabc3aab0482c">90-talet. För oss är det en självklarhet att en facklig organisation är en fri och självständig organisation, som inte skall växa ihop med vare sig staten eller någon annan. Men för mig som socialdemokrat är det också en självklarhet att vi har och kommer att fortsätta att ha ett mycket nära samarbete med den fackliga rörelsen.</textBlock>
  </contentBlock>
  <contentBlock page="0" id="i-cc3787a6316a46e0">
    <textBlock id="i-0fedb7ec13346bb4">Jag tror att Sonja Rembo och hennes parti på samma sätt har ett mycket nära samarbete med arbetsgivarorganisationerna, därför att man i så mycket har samma utgångspunkter. Detta är inget att skämmas för. Det skall man dra största möjliga nytta av i sitt arbete. Den nytta jag ser i att slåss för fackliga organisationers möjlighet till inflytande är övertygelsen om att en fri, flexibel och trygg arbetsmarknad förutsätter starka, fria och självständiga fackliga organisationer. Men den utveckling vi ser på 90-talet förutsätter också att detta arbete i större utsträckning sker lokalt, mer decentraliserat och flexibelt än tidigare.</textBlock>
  </contentBlock>
  <contentBlock page="0" id="i-a66e657c9dc14fdf">
    <textBlock id="i-81ec1ad69e505b0e">Sonja Rembo säger att vi måste undanröja hinder.</textBlock>
    <textBlock id="i-9539fc4fcc673f59">Jag vill fortfarande fråga: Vilket hinder utgör de fackliga organisationerna för att skapa en flexibel arbetsmarknad? Är det ett hinder att man kan ha provanställningar? Så är det ju redan i dag. De möjligheterna skall bli annorlunda, om Sonja</textBlock>
    <textBlock id="i-82f212b67e5ca975">Rembo får bestämma. Likadant är det med inflytandet. Det skall begränsas på många områden. Det gäller här också synen på tillväxten, att den endast uppstår om förmögenhet, kapital och ägande får andra villkor. Men är det inte så att tillväxt uppstår där de anställda utövar inflytande på sitt arbete? Det är där arbetsrätten och de fackliga principerna måste ha sin utgångspunkt. Jag vill fortsätta att fråga vari dessa hinder består.</textBlock>
  </contentBlock>
  <contentBlock page="0" id="i-db394ef80a30a093">
    <textBlock id="i-935f434ef5933831">Anf. 31 SONJA REMBO (m) replik:</textBlock>
  </contentBlock>
  <contentBlock page="0" id="i-c762b1a9d5272207">
    <textBlock id="i-614d1a1b2f359d26">Herr talman! Mona Sahlin säger att socialdemokraterna kommer att fortsätta att ha ett nära samarbete med de fackliga organisationerna och att hon ser dem som fria och självständiga organisationer. Jag hoppas att även borgerliga partier och borgerliga regeringar kan ha nära och omfattande samarbete med fackliga organisationer.</textBlock>
  </contentBlock>
  <contentBlock page="0" id="i-3074e89193c3ab35">
    <textBlock id="i-edcd2910e4979fa0">Fackliga organisationer skall, enligt vår uppfattning, arbeta för sina medlemmar oavsett vilka partier som styr Sverige. Annars kan inte de fackliga organisationerna fylla sin funktion som representanter och talesmän för sina medlemmar.</textBlock>
    <textBlock id="i-2c55792551fec18c">Vi har där sett, det rent korporativa samarbetet mellan framför allt LO och socialdemokratiska partiet många gånger som ett hinder för att de fackliga organisationerna skall kunna samarbeta med andra regeringar än den socialdemokratiska.</textBlock>
    <textBlock id="i-27592bb4debbd06b">Jag ser det som en fara för de fackliga organisationernas legitimitet gentemot sina medlemmar. Jag tror att man även från fackligt håll i dag börjar bli medveten om detta. Det tyder bl.a.</textBlock>
    <textBlock id="i-35c8c2f0d561b989">avvecklandet av kollektivanslutningen på, även om man inte har avvecklat stödet till de socialdemokratiska partiet.</textBlock>
  </contentBlock>
  <contentBlock page="0" id="i-8b277cd322e4a66c">
    <textBlock id="i-59df715aa1a9fb3b">Vi har icke något sådant korporativt samarbete med några organisationer från moderat sida. Vi lyssnar på alla. Jag tror att Mona Sahlin inte riktigt förstår skillnaden i sättet att arbeta. Det är skillnaden mellan de planhushållningsfilosofier och tankar på ett socialistiskt samhälle, som har styrt socialdemokraterna, och de tankar på ett samhälle byggt på marknadsekonomi och demokrati, som vi moderater har förordat och fortfarande förordar.</textBlock>
  </contentBlock>
  <contentBlock page="0" id="i-172be39d929eef79">
    <textBlock id="i-4bfd6c7a3befd393">Det finns en lång rad hinder, Mona Sahlin. Jag har redovisat några här. De finns angivna i våra motioner. Vi har diskuterat dem under årens lopp här i kammaren. Dit hör t.ex. rätten att blockera företag därför att de saknar kollektivavtal. Dit hör vetorätten, som många gånger utnyttjas på ett sätt som närmast liknar näringsförbud och svartlistning av företag. Jag läste nyligen en artikel om ett helt seriöst företag som ströks från kommunens upphandlingslista därför att man inte hade kollektivavtal. Det är hinder som jag menar måste undanröjas i ett fritt demokratiskt samhälle.</textBlock>
    <textBlock id="i-dfb370c8bbf862d8">Näringsfriheten måste hållas mycket högt.</textBlock>
  </contentBlock>
  <contentBlock page="0" id="i-67ffb2b47506cd8f">
    <textBlock id="i-e0a4f9d0be52515c">Förste vice talmannen anmälde att Mona Sahlin anhållit att till protokollet få antecknat att hon inte ägde rätt till ytterligare replik.</textBlock>
  </contentBlock>
  <contentBlock page="0" id="i-ccc33a7a8a28f4ff">
    <textBlock id="i-2163053b1a608197">Anf. 32 KARL-ERIK PERSSON (v) replik:</textBlock>
  </contentBlock>
  <contentBlock page="0" id="i-d05e3ccdb5a87076">
    <textBlock id="i-cd00ddd906926f21">Herr talman! Sonja Rembo sade i sitt anförande att man skall visa ömsesidig respekt. Det håller jag med om. Jag tycker att grunden för allt arbete över huvud taget är att man har respekt för varandra.</textBlock>
  </contentBlock>
  <contentBlock page="0" id="i-a05de32259974160">
    <textBlock id="i-caef9933e33d3280">Men hur skall den enskilde arbetaren kunna hävda sig mot företagsledningen? Det är omöjligt -- och har under all tid varit omöjligt. Anledningen till att arbetarna organiserade sig fackligt var att man inte annars hade möjlighet att hävda sin rätt gentemot företagsledningen.</textBlock>
  </contentBlock>
  <contentBlock page="0" id="i-2056b01b976dd74d">
    <textBlock id="i-b10c289d7e2c8f44">Sedan är det så mycket tal om förenklingar av lagstiftningen. Mig veterligt kan man inte förenkla vare sig arbetsrättslig lagstiftning eller civilrättslig lagstiftning, och se vad den innebär, förrän det har prövats i domstol vad som är civilrättslig eller arbetsrättslig lagstiftning.</textBlock>
  </contentBlock>
  <contentBlock page="0" id="i-037581dc4e71ee63">
    <textBlock id="i-ca44da6337d9ae4b">Jag tror inte att man med ett penndrag eller ett klubbslag här i riksdagen kan förenkla en lagstiftning på arbetsmarknadens område som är så lätttolkad att den kan tolkas precis på samma sätt av ett stort företag som av ett litet företag. Jag kan givetvis ha fel, men jag tror faktiskt inte det, med den erfarenhet jag har när det gäller framför allt fackligt arbete.</textBlock>
  </contentBlock>
  <contentBlock page="0" id="i-15b094068a1db214">
    <textBlock id="i-37ab9af776e81c18">Det sägs att kollektivavtal och de arbetsrättsliga avtalen har varit hinder för en produktivitetsutveckling. Det kanske finns extremfall som man kan hänvisa till, men om det skulle ha varit så i det stora hela, om detta skulle ha varit det stora hindret, så tror jag inte att svensk arbetsmarknad och svensk företagsamhet hade sett ut som de gjort och gör i dag. Jag tror att varken fackliga organisationer eller arbetsgivareorganisationer med rätt kan hävda att det är på det sättet -- att det skulle ha varit ett sådant hinder. Jag tror i stället att man slåss för rättigheter och förenklingar parterna emellan.</textBlock>
    <textBlock id="i-74d2e9ab3fa1df58">Blandar vi oss i för mycket och försämrar den lagstiftning som redan finns i dag, så tror jag att man så att säga kommer att bita sig i tummen. Vi kan då öka konfliktrisken ute på arbetsmarknaden, och då kommer vi att få en helt annan effekt än vad som egentligen var tänkt. Jag tror alltså att man skall vara försiktig när det gäller den här biten.</textBlock>
  </contentBlock>
  <contentBlock page="0" id="i-e1a89a506faca78a">
    <textBlock id="i-4a1ac15bf0882a81">Anf. 33 SONJA REMBO (m) replik:</textBlock>
  </contentBlock>
  <contentBlock page="0" id="i-200dc934ea5ac96c">
    <textBlock id="i-45e03f0b8e65ded9">Herr talman! Karl-Erik Persson frågar hur den enskilde arbetstagaren skall kunna hävda sig. Vi har starka fackliga organisationer, och de kommer självfallet att fortsätta att föra sina medlemmars talan.</textBlock>
  </contentBlock>
  <contentBlock page="0" id="i-07091f1cf8df3033">
    <textBlock id="i-1d64abbc8f1253ee">Men jag tror inte att de fackliga organisationerna tjänar på att få en lagstiftning som lägger alla rättigheter hos de centrala fackliga organisationerna. Vi måste få ned systemet på den lokala nivån så att man kan lösa problemen där de uppstår, på de enskilda arbetsplatserna. Det tror jag är mycket viktigt. I dag är det de centrala organisationerna, de kollektivavtalsslutande parterna, som har rättigheterna till information, inflytande etc. De fackliga organisationernas första uppgift är naturligtvis att hävda sina medlemmars intressen. Därvid lag tror jag inte att det råder några motsättningar.</textBlock>
  </contentBlock>
  <contentBlock page="0" id="i-f299ffa8fbf70b13">
    <textBlock id="i-a8277fab402ed1ff">Det är klart att det går att förenkla, att samordna lagar, att se till att lagarna bygger på samma logiska grunder. Det finns mycket som man kan göra för att förenkla och samordna hela lagstiftningskomplexet.</textBlock>
  </contentBlock>
  <contentBlock page="0" id="i-5413c96fd0552676">
    <textBlock id="i-1241fa2ef1b3cf5e">Sedan varnade Karl-Erik Persson för att gå in på detta med kollektivavtalen. Här finns alltså ett konfliktförhållande mellan de fackliga organisationernas krav på kollektivavtal och de krav som vi som lagstiftare måste ha på mänskliga fri- och rättigheter, på näringsfriheten, rätten att tillhöra eller inte tillhöra en organisation. Det är lagstiftarens uppgift att lösa sådana konflikter, och det är viktigt att utredningen tar tag i detta.</textBlock>
  </contentBlock>
  <contentBlock page="0" id="i-33c5bb067e8d1c0f"/>
  <contentBlock page="0" id="i-8e3f240df2eb3139">
    <textBlock id="i-720734e4ffdf5458">Anf. 34 ELVER JONSSON (fp):</textBlock>
  </contentBlock>
  <contentBlock page="0" id="i-6e185803bd3b2f4d">
    <textBlock id="i-f08b85572f358302">Herr talman! När nu ärenden från arbetsmarknadsutskottet behandlas i kammaren för första gången under det här riksmötet och tre betänkanden föreligger, så fullföljer vi en tradition som vi har haft de senaste åren, nämligen att diskutera arbetsrättsliga frågor m.m. Vi har alltså</textBlock>
    <textBlock id="i-c9116636ce8603e4">60 motioner att ta ställning till i den här debatten.</textBlock>
  </contentBlock>
  <contentBlock page="0" id="i-b1a090ba92c17202">
    <textBlock id="i-35167839dec353f1">Ändå kan man säga att det är annorlunda. Vi debatterar hela det här sjoket i ett sammanhang, och medan det varit vanligt med sex betänkanden har vi nu krympt antalet till tre.</textBlock>
  </contentBlock>
  <contentBlock page="0" id="i-e64dea6f778ce1cc">
    <textBlock id="i-2ba3d65321825ee9">En liten parentes, herr talman: Om man vill ha en samlad och lättläst, för att inte säga begriplig, översikt av svensk arbetsrättslig lagstiftning under</textBlock>
    <textBlock id="i-52b7b90deb2dbb41">25 år, då kan arbetsmarknadsutskottets betänkanden rekommenderas för kammarens läsning.</textBlock>
  </contentBlock>
  <contentBlock page="0" id="i-9b5035d9cefc52d8">
    <textBlock id="i-433d2b0c0f0b8fb1">Sedan är det också på ett sätt ett historiskt tillfälle.</textBlock>
    <textBlock id="i-826b94dfba29fa4d">Visserligen har vi några motivreservationer, men det är första gången som arbetsmarknadsutskottet har ärenden om arbetstider, anställningsskydd, medbestämmande m.m., och vi behandlar detta utan att ha någon reservation i hemställansdelen.</textBlock>
  </contentBlock>
  <contentBlock page="0" id="i-ba19e58307825585">
    <textBlock id="i-a6baf9e95e6691ed">Herr talman! Under senare år har folkpartiet efterlyst en översyn av 1970-talets arbetsrättsliga lagstiftning. För vår del har vi gjort det utifrån en positiv inställning till denna lagstiftning, som vi i betydande utsträckning har medverkat till. Tanken på en sådan översyn mötte länge ett kompakt motstånd från socialdemokraterna. Men förra hösten gav de upp sitt motstånd, och på sensommaren i år utfärdade den socialdemokratiska regeringen direktiv för ett översynsarbete.</textBlock>
  </contentBlock>
  <contentBlock page="0" id="i-0f81befa873f824c">
    <textBlock id="i-56abaaaaaed62f9c">Det finns alltså i dag ett samförstånd över partigränserna om att det arbetsrättsliga regelverket bör ses över. Jag tycker också att man bör slå fast att det inte är meningen att översynen skall leda till djupgående ingrepp i lagstiftningen.</textBlock>
    <textBlock id="i-c6f135eaf2453551">Denna har haft och skall även i fortsättningen ha sin stora betydelse för arbetstagarna och deras organisationer, liksom för den svenska arbetsmarknaden i dess helhet och dess sätt att fungera. Erfarenheterna från vår omvärld med ofta svaga och splittrade fackliga organisationer visar på värdet av att vi i Sverige har ett fack som är starkt och kan företräda löntagarna med auktoritet och saklig tyngd.</textBlock>
  </contentBlock>
  <contentBlock page="0" id="i-89fb7b12a8e33db4">
    <textBlock id="i-cfe0fb64a2868265">Det råder alltså enighet om behovet av en översyn av den arbetsrättsliga lagstiftningen. Det finns vidare en för ändamålet tillsatt utredning. För utskottet blir det då en naturlig slutsats att de motioner som väcktes vid årets början med översynskrav inte behöver leda till någon riksdagens åtgärd. Vi är också i utskottet eniga om den slutsatsen, även om vi när det gäller motiveringarna har olika syn.</textBlock>
  </contentBlock>
  <contentBlock page="0" id="i-adc5fb9900ee93c0">
    <textBlock id="i-8e9d3b72bb327544">Socialdemokraterna anser i sin motivreservation att merparten av de frågor som tas upp i de borgerliga motionerna innefattas i de nyssnämnda direktiven.</textBlock>
    <textBlock id="i-e6aa0e7eb6dee78e">Det må vara riktigt att direktiven är brett upplagda.</textBlock>
    <textBlock id="i-c535c61da522a5fc">Jag ger gärna den förra arbetsmarknadsministern, som signerat direktiven, en blomma för att det äntligen kommer ett socialdemokratiskt erkännande av att det för den offentliga sektorns del av hänsyn till den politiska demokratin kan behövas speciella överväganden och lösningar. Det har vi från vårt håll krävt i flera år.</textBlock>
  </contentBlock>
  <contentBlock page="0" id="i-d20478e787e6605d">
    <textBlock id="i-ecbb5b5bf61f03b6">Kärnan i den socialdemokratiska motivreservationen är dock att våra motioner sägs ha helt andra utgångspunkter än översynsdirektiven. Ibland förtigs helt enkelt de problem som tagits upp, t.ex. att anställningsskyddslagens bestämmelser om provanställning inte skall hindras av äldre avtal.</textBlock>
  </contentBlock>
  <contentBlock page="0" id="i-34ac6c675c608088">
    <textBlock id="i-6a55823f0c037ca1">Rätt ofta tar de socialdemokratiska direktiven upp omvända frågeställningar. Vi har t.ex. kritiserat skadeståndsreglerna, som ofta drabbat hantverkare och andra småföretagare i överkant hårt. Läser man direktiven får man intrycket att skadestånden förmenas vara alltför låga!</textBlock>
  </contentBlock>
  <contentBlock page="0" id="i-9a18427e0c061447">
    <textBlock id="i-4fbf387e4a88e64d">Vår värderade utskottsordförande sade i sitt huvudanförande att socialdemokraterna har andra utgångspunkter än övriga partier, att man företräder löntagarna och att regeringspartierna t.ex. skulle företräda arbetsgivarnas utgångspunkter. Jag menar, herr talman, att vi som politiker måste avvisa denna partsroll. Som parlamentariker har vi den politiska rollen att avväga och nå den balanspunkt som också Mona</textBlock>
    <textBlock id="i-b02a3492ac33bdab">Sahlin sade sig eftersträva.</textBlock>
  </contentBlock>
  <contentBlock page="0" id="i-167c693d41555ccc">
    <textBlock id="i-a61e119e0274df65">Ett annat exempel gäller föreningsrätten. I</textBlock>
    <textBlock id="i-d436cdae4e7092d7">direktiven sägs att regeländringar skall övervägas som hindrar negativa följder på grund av medlemskap i facket. Visst förekommer sådana problem, men det är inte dem vi har avsett när vi från liberalt håll har drivit kravet på en lagskyddad negativ föreningsrätt, dvs. skydd mot trakasserier för arbetstagare som av någon anledning har valt att stå utanför facket.</textBlock>
  </contentBlock>
  <contentBlock page="0" id="i-183e0a4575ea51be">
    <textBlock id="i-8888847e8f8d3b04">Mot denna bakgrund konstaterar jag att det i den nyligen avgivna småföretagarpropositionen aviseras att flera av de frågor som vi från de nuvarande regeringspartierna har ansett vara väsentliga skall utredas med förtur. Det gäller bl.a.</textBlock>
    <textBlock id="i-fee63145344517e4">provanställningar, som jag nyss nämnde, blockader av företag för att tvinga dem att sluta kollektivavtal trots att det gäller enmansföretag utan anställda, facklig vetorätt vid entreprenader och de arbetsrättsliga skadestånden.</textBlock>
  </contentBlock>
  <contentBlock page="0" id="i-a9fc54ff03d587a4">
    <textBlock id="i-a75e6a173f1e7231">Jag nämnde i inledningen att det inte råder några delade meningar om att tiden är inne för att se över den arbetsrättsliga lagstiftningen. Jag erinrar om att den inleddes för ganska precis 20 år sedan, med lagar om anställningsskydd för äldre arbetstagare, och att den under 1970-talet byggdes ut i snabb takt, så att den kom att reglera hela det svenska arbetslivet, låt vara med vida ramar för avtalsenliga lösningar.</textBlock>
  </contentBlock>
  <contentBlock page="0" id="i-36f9623c4d8906b7">
    <textBlock id="i-ec9fc65399ac6a3a">Som jag har pekat på finns det motstridiga intressen beträffande översynens uppläggning. Jag hoppas likväl att det skall bli möjligt att driva översynen i en avspänd atmosfär utan att vara hårt uppbunden i förväg.</textBlock>
  </contentBlock>
  <contentBlock page="0" id="i-44144175494e109c">
    <textBlock id="i-ba02642620a948b4">Som jag ser det har översynen att se till värdet av att starka och representativa fackliga organisationer har goda möjligheter att ta till vara löntagarnas intressen men också till de enskilda arbetstagarnas berättigade intresse av eget inflytande över sitt arbete och av personlig integritet.</textBlock>
  </contentBlock>
  <contentBlock page="0" id="i-6a8d517ef3e82698">
    <textBlock id="i-e5f3c705002c4b35">Det är min förhoppning att det skall gå att vinna en bred uppslutning kring de slutsatser översynen av den arbetsrättliga lagstiftningen leder fram till. Det är, som jag har sagt, inte fråga om att i grunden ändra denna lagstiftning utan om att anpassa den till ett arbetsliv i förändring. Kring huvudtankarna i denna lagstiftning har det med åren vuxit fram en bred uppslutning, liksom en övertygelse om att lagstiftningen och anslutande avtalsöverenskommelser har varit till gagn för såväl arbetstagarna som näringslivet och samhället i dess helhet.</textBlock>
  </contentBlock>
  <contentBlock page="0" id="i-995b7b86f0e98a1e">
    <textBlock id="i-1566b4d2441d93d2">Jag skulle också i denna del vilja tillägga att det känns angeläget att lagstiftningen anpassas till en ny och modern arbetsmarknad. Den skall också särskilt ta fasta på behovet av att de minsta företagen erfar att lagstiftaren sökt finna balanspunkter som är rättvisa och objektiva.</textBlock>
  </contentBlock>
  <contentBlock page="0" id="i-078697d936d1f1ee">
    <textBlock id="i-75fd1adf0df8d88f">Herr talman! Så några ord om betänkande AU2, där ett antal motioner tas upp som gäller arbetstider, semester och ledighet. Vi har den nyordningen i betänkandet att vi börjar med att behandla arbetstiderna för att därefter gå in på semester- och ledighetsfrågor. Det får gärna tolkas som en liten markering av vad vi tycker är viktigt.</textBlock>
  </contentBlock>
  <contentBlock page="0" id="i-35aaf2c50c2ac2d1">
    <textBlock id="i-691ebf23ce860b78">När det gäller arbetstidsfrågorna har utskottet varit enigt. Det pågår ett rejält utredningsarbete för att försöka åstadkomma mer flexibla arbetstider. Bl.a.</textBlock>
    <textBlock id="i-afec703eb63633b2">skall utredaren pröva och se om det går att införa bestämmelser om en årsarbetstid -- något som kan komma att innebära en integrerad lagstiftning om arbetstid och semester. Jag kan här redovisa att utskottet har haft kontakt med utredningen som fortskrider enligt planerna. Det finns alltså skäl för att i betänkandet säga att utskottet ser positivt på den process som nu har inletts.</textBlock>
  </contentBlock>
  <contentBlock page="0" id="i-1aece42d802ca4f3">
    <textBlock id="i-611054283fc36b5d">Vad det gäller är ju att gå i en riktning där den enskilde arbetstagaren får större inflytande över sin arbetstid. Därmed får t.ex. föräldrarna större möjligheter att förena arbetsliv och föräldraskap, det blir lättare att bedriva studier vid sidan av arbetet osv. Vi skall heller inte bortse ifrån att det även från arbetsgivarhåll kan finnas önskemål om flexibilitet. Med hänsyn till att alla olika önskemål i fråga om arbetstider är individuella för just den arbetstagaren och kanske även för arbetsgivaren, är det logiskt att den pågående utredningen arbetar efter förutsättningen att överenskommelserna i arbetstidsfrågor bör ske så lokalt som möjligt. När parterna är så pass överens om målen som är fallet, tycker jag att det är en uppgift för oss politiker att också finna instrumenten. Men jag skall inte sticka under stol med att det även i ett flexibelt system finns hakar, t.ex. att en enskild kan komma i konflikt med sitt arbetslag.</textBlock>
  </contentBlock>
  <contentBlock page="0" id="i-fd80e1600be81023">
    <textBlock id="i-cee978612aa3c064">Vi har också uttalat att en ökad flexibilitet kan innebära att kravet på generell arbetstidsförkortning blir mindre aktuellt.</textBlock>
  </contentBlock>
  <contentBlock page="0" id="i-db477f031509f6df">
    <textBlock id="i-a2adab8ec828e295">På semesterområdet har utskottet behandlat frågor om semesterns längd samt två för utskottet välkända frågor om semesterlönefond samt semesterlönegrundande frånvaro.</textBlock>
  </contentBlock>
  <contentBlock page="0" id="i-21b81bb1656520f9">
    <textBlock id="i-7afefc9efdc72582">Semesterlönegrundande frånvaro är en fråga som utskottet och riksdagen har haft anledning att diskutera praktiskt taget varje år. Dels finns det önskemål att ytterligare orsaker till frånvaro från arbetet skall bli semesterlönegrundande, dels finns den motsatta ståndpunkten att särskilt småföretagen kan ha problem med betungande semesterlöneutbetalning vid graviditetsledigheter eller omfattande sjukfrånvaro. Utskottet har tidigare uttalat att såväl av jämställdhetsskäl som rättviseskäl bör semesterlagens regler om semesterlönegrundande frånvaro ses över i syfte att undanröja de betydande negativa konsekvenserna för små företag med få anställda. Utskottet har därför uttalat att regeringen bör återkomma till riksdagen med förändring av reglerna. Nu pågår det arbete också i denna del inom utredningen om flexibla arbetstider, och det är väl bara att ge sig till tåls ytterligare någon tid, så får vi ett förslag på riksdagens bord.</textBlock>
  </contentBlock>
  <contentBlock page="0" id="i-4a0c72ae2a0610e7">
    <textBlock id="i-876a8d42375365ae">Jag hade en förhoppning om en bred uppslutning kring de arbetsrättsliga frågorna. Det är också min övertygelse att det i fråga om arbetstider, ledigheter och semester skall gå att nå en bred uppslutning kring förslagen, som också alla skall kunna acceptera, och en samsyn med arbetsmarknadens parter.</textBlock>
  </contentBlock>
  <contentBlock page="0" id="i-1f5f98a8096e46b7">
    <textBlock id="i-f61fc11a65cb8ee2">Anf. 35 MARIANNE ANDERSSON (c):</textBlock>
  </contentBlock>
  <contentBlock page="0" id="i-a6d033ad40b3ce94">
    <textBlock id="i-e411fad68c217956">Herr talman! Dessa tre betänkanden kan närmast betraktas som ett slags uppsamlingsheat. Till allra största delen behandlas motioner från de partier som nu är i regeringsställning. I motionerna tas upp frågor som har drivits under flera år och som nu kommer att ses över. Översynen av arbetsrätten och medbestämmandet på arbetsmarknaden är en sådan fråga, där en utredning med nya direktiv kommer att tillsättas i stället för den som tillsattes av den förra regeringen.</textBlock>
  </contentBlock>
  <contentBlock page="0" id="i-af7e4ab98237daf2">
    <textBlock id="i-84b76fb3d75b1736">Att dessa lagar behöver ses över och anpassas till dagens arbetsliv är vi överens om mellan partierna, som vi har hört tidigare. Däremot är vi inte helt överens om inriktningen. Vi kommer att få anledning att diskutera dessa frågor många gånger framöver. Jag tänker inte gå in på några detaljer här nu. Det mesta har berörts.</textBlock>
  </contentBlock>
  <contentBlock page="0" id="i-f6d93a7df36ce4b8">
    <textBlock id="i-adb52d0ab3e447d9">Arbetsrätten, inflytandefrågorna, arbetstiden och semestern -- det är områden som berör alla människor på arbetsmarknaden. Målet för oss i centern är ett arbetsliv där var och en vet att just hon eller han är viktig och behövs, att hennes eller hans kunskaper, åsikter och erfarenheter ses som en resurs och tas till vara, där alla har möjlighet att utvecklas på jobbet och att arbetslivet på bästa möjliga sätt går att kombinera med vardagslivet.</textBlock>
    <textBlock id="i-1871034028e17ae5">För kvinnor är det senaste särskilt påtagligt.</textBlock>
    <textBlock id="i-81cffd341ec0cca4">Eftersom de i störst utsträckning har ansvaret för att familjen skall fungera, är möjlighet till inflytande över arbetstiderna viktigt, liksom möjligheten för småbarnsföräldrar att minska sin arbetstid.</textBlock>
  </contentBlock>
  <contentBlock page="0" id="i-f775f3989ec7b563">
    <textBlock id="i-2d45896de810cc55">Vi har förhoppningar om att den pågående utredningen om arbetstider och semester skall öppna nya möjligheter. Jag tror också att vi har stora möjligheter att komma överens där. Det finns inte så stora skillnader.</textBlock>
  </contentBlock>
  <contentBlock page="0" id="i-a890b76e8c7943d7">
    <textBlock id="i-c21946bc4cf7675b">För oss är det också viktigt att vi får ett arbetsliv som ger de enskilda människorna större inflytande över sin situation -- över sina arbetstider och arbetsorganisationen. All erfarenhet visar att detta också ger större arbetstillfredsställelse, bättre resultat, lägre frånvaro och mindre personalomsättning, vilket också leder till ökad produktivitet. Det är alltså ett gemensamt intresse för arbetsgivare och arbetstagare. Arbetsgivarna börjar ju mer och mer att inse detta nu. Därför sker det också en hel del förändringar ute på företagen.</textBlock>
    <textBlock id="i-0ed60c949fe94c24">Det är angeläget att vi har en lagstiftning som inte sätter onödiga hinder i vägen för flexibla lösningar som är så enkla och lättbegripliga som möjligt utan att för den skull åsidosätta den anställdes rätt.</textBlock>
  </contentBlock>
  <contentBlock page="0" id="i-88f3c6ff69e48670">
    <textBlock id="i-3f85892409c88d9d">Den lagstiftning som vi har i dag är mer anpassad till stora företag. Den översyn som nu är aviserad kommer därför att mer ta hänsyn till de förhållanden som finns i de små företagen. Jag tror inte, som Mona Sahlin, att småföretagen kommer att få svårare att rekrytera personal när det finns vissa särregler för dem. Jag tror att den farhågan är betydligt överdriven. Det råder ju stor enighet om vikten av att satsa på de små företagen. Därför är det särskilt angeläget att vi nu får den här översynen. Då känner småföretagen och de som arbetar där att lagar och regler inte är onödigt krångliga.</textBlock>
  </contentBlock>
  <contentBlock page="0" id="i-502e8eca39de05e9">
    <textBlock id="i-90e2fdb33b638ddd">Det är litet beklämmande att höra företrädare för fackliga organisationer, det gäller kanske särskilt</textBlock>
    <textBlock id="i-49ef805ea30e86a7">LO, hävda att den översyn av anställningsskyddet och andra utredningar som nu skall ske skulle vara något slags grundskott mot det fackliga inflytandet.</textBlock>
    <textBlock id="i-dcfa7522fa29874a">Det är inte alls på det sättet. Det är ganska angeläget att vi vänder på argumentationen. Det är de anställda som är det viktiga, och facket är ju till för dem. Facket skall arbeta för att ta till vara de anställdas intressen. De fackliga organisationerna skall självfallet ha möjlighet att göra det även i fortsättningen. Men det är mycket angeläget för oss att underlätta för småföretagen att anställa fler människor. Därför vill vi vidga möjligheten till provanställning. Det gör vi helt enkelt därför att vi vill öka möjligheterna att ge fler, särskilt ungdomar, möjlighet att komma in på arbetsmarknaden. Det är faktiskt det största problemet som vi har i dag, att många unga människor står utan arbete.</textBlock>
  </contentBlock>
  <contentBlock page="0" id="i-6a836bff233a9107">
    <textBlock id="i-9cfc3b45b89bcc96">Herr talman! Jag yrkar bifall till dessa tre betänkanden ur sin helhet och avslag på reservationerna.</textBlock>
  </contentBlock>
  <contentBlock page="0" id="i-99450ec23872ca92">
    <textBlock id="i-43e0f091982160e1">Överläggningen var härmed avslutad.</textBlock>
  </contentBlock>
  <contentBlock page="0" id="i-54aa77163907a893">
    <textBlock id="i-0b053e60e7edabc6">Beslut</textBlock>
  </contentBlock>
  <contentBlock page="0" id="i-6f1f54e689fdc105">
    <textBlock id="i-14dac3611babbe2f">Företogs till avgörande näringsutskottets betänkanden 1991/92:NU4, NU1, NU2 och NU3</textBlock>
    <textBlock id="i-82acf1bd6a8907ef">samt arbetsmarknadsutskottets betänkanden</textBlock>
    <textBlock id="i-422abca46c893c53">1991/92:AU1, AU2 och AU3.</textBlock>
  </contentBlock>
  <contentBlock page="0" id="i-ba0f2bd9c68fd994">
    <textBlock id="i-2fe4b47a347cd8c1">Näringsutskottets betänkande NU4</textBlock>
  </contentBlock>
  <contentBlock page="0" id="i-e24ef825126caa47">
    <textBlock id="i-064e29bb21b11fbb">Mom. 1 (teckning av aktier i Nordbanken, m.m.)</textBlock>
  </contentBlock>
  <contentBlock page="0" id="i-9cf5ca5804f98732">
    <textBlock id="i-1d5b87d92d30fa6a">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-f53a3e7d5f7747b4">
    <textBlock id="i-a48fbdaafc885d3b">Mom. 2 (försäljning av statens aktier i</textBlock>
    <textBlock id="i-ec64af28f5af333b">Nordbanken)</textBlock>
  </contentBlock>
  <contentBlock page="0" id="i-83e73f69a3054709">
    <textBlock id="i-e7dc5c8a2b9d8ad4">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande -- bifölls med acklamation.</textBlock>
  </contentBlock>
  <contentBlock page="0" id="i-10297560b58b2097">
    <textBlock id="i-94997355c1db10a3">Mom. 3 (utredning av förhållandena i Nordbanken m.m.)</textBlock>
  </contentBlock>
  <contentBlock page="0" id="i-30e02833a2b0fd8f">
    <textBlock id="i-2351bf64e954c977">Utskottets hemställan -- som ställdes mot reservation 1 av Bengt Dalström -- bifölls med acklamation.</textBlock>
  </contentBlock>
  <contentBlock page="0" id="i-a4fcac6ab701ba87">
    <textBlock id="i-4158bab829bf6a77">Mom. 4 (granskning av bankinspektionens resp.</textBlock>
    <textBlock id="i-712a3bb6d9c3d1d5">finansinspektionens tillsynsverksamhet)</textBlock>
  </contentBlock>
  <contentBlock page="0" id="i-5d2d909051590d99">
    <textBlock id="i-6c29bb881b5b2867">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-206ceef8cba4772b">
    <textBlock id="i-a2bec75c3004e944">Mom. 5 (ökade befogenheter för finansinspektionen)</textBlock>
  </contentBlock>
  <contentBlock page="0" id="i-1b63ccde9d321ccd">
    <textBlock id="i-bec4ee618351205c">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-bbd3d66723846e61">
    <textBlock id="i-3830ea941a71c1b5">Mom. 6 (kontroll av bankernas kreditgivning m.m.)</textBlock>
  </contentBlock>
  <contentBlock page="0" id="i-8f70c69403abc136">
    <textBlock id="i-444c3782908dda84">Utskottets hemställan -- som ställdes mot reservation 2 av Bengt Dalström -- bifölls med acklamation.</textBlock>
  </contentBlock>
  <contentBlock page="0" id="i-532eb29d1ff85d92">
    <textBlock id="i-5a40a8ee878fb406">Mom. 7</textBlock>
  </contentBlock>
  <contentBlock page="0" id="i-65249252a783d555">
    <textBlock id="i-083c3562a33d20b7">Utskottets hemställan bifölls.</textBlock>
  </contentBlock>
  <contentBlock page="0" id="i-2ea607212e74cc07">
    <textBlock id="i-77ce17a8b1b009e4">Näringsutskottets betänkande NU1</textBlock>
  </contentBlock>
  <contentBlock page="0" id="i-5c448414898ecb3e">
    <textBlock id="i-54401713230492ef">Mom. 2 (handelspolitiska åtgärder för skydd av miljön)</textBlock>
  </contentBlock>
  <contentBlock page="0" id="i-0428050d4b1b2268">
    <textBlock id="i-bd1e7edeab68c82d">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-b79fbc2b32eadf52">
    <textBlock id="i-1c3ff17ffd0a2a28">Mom. 4 (export av kärnteknisk utrustning)</textBlock>
  </contentBlock>
  <contentBlock page="0" id="i-b359fb3729912873">
    <textBlock id="i-4622e81bcd50f6cd">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-969fc8ad1154c72c">
    <textBlock id="i-c604b5864b205f17">Övriga moment</textBlock>
  </contentBlock>
  <contentBlock page="0" id="i-6f89582e8af7fbd6">
    <textBlock id="i-f12a4b5ed1ed7fb2">Utskottets hemställan bifölls.</textBlock>
  </contentBlock>
  <contentBlock page="0" id="i-e6a7e793b0c51e97">
    <textBlock id="i-79bc28db2813597f">Näringsutskottets betänkande NU2</textBlock>
  </contentBlock>
  <contentBlock page="0" id="i-4d58b31730d76f7c">
    <textBlock id="i-e3988782bd07f692">Mom. 2 (utvinning av olja i Östersjön, m.m.)</textBlock>
  </contentBlock>
  <contentBlock page="0" id="i-fcf1ef2f5df6c128">
    <textBlock id="i-2383b46db131a335">Utskottets hemställan -- som ställdes mot ett under överläggningen framställt yrkande i enlighet med meningsyttring av Rolf L Nilson i motsvarande del -- bifölls med acklamation.</textBlock>
  </contentBlock>
  <contentBlock page="0" id="i-502766df191b4539">
    <textBlock id="i-f3e95751bd46440c">Övriga moment</textBlock>
  </contentBlock>
  <contentBlock page="0" id="i-02376a5374c3d905">
    <textBlock id="i-dddfda4718cf646c">Utskottets hemställan bifölls.</textBlock>
  </contentBlock>
  <contentBlock page="0" id="i-bc7b4113180cb1e7">
    <textBlock id="i-d62928fda5b204b3">Näringsutskottets betänkande NU3</textBlock>
  </contentBlock>
  <contentBlock page="0" id="i-b828a2e4dddfb1cc">
    <textBlock id="i-3062b39a4b7a3045">Utskottets hemställan bifölls.</textBlock>
  </contentBlock>
  <contentBlock page="0" id="i-cd87e95e18b1a19d">
    <textBlock id="i-5700666ee924d448">Arbetsmarknadsutskottets betänkande 1</textBlock>
  </contentBlock>
  <contentBlock page="0" id="i-33a1a7e04dfd871a">
    <textBlock id="i-d1c9c0cb887a0a11">Mom. 1 (översyn av den arbetsrättsliga lagstiftningen)</textBlock>
  </contentBlock>
  <contentBlock page="0" id="i-cdb69708773de2b5">
    <textBlock id="i-7cb5b57892454da3">Utskottets hemställan med godkännande av utskottets motivering bifölls med 177 röster mot</textBlock>
    <textBlock id="i-9a61a1bb8573287c">134 för utskottets hemställan med godkännande av den i reservation 1 av Mona Sahlin m.fl. anförda motiveringen.</textBlock>
  </contentBlock>
  <contentBlock page="0" id="i-b074901f13d246ed">
    <textBlock id="i-938a82f304440980">Mom. 5 (arbetsbrist som saklig grund för uppsägning m.m.)</textBlock>
  </contentBlock>
  <contentBlock page="0" id="i-3df60f4e35b05c33">
    <textBlock id="i-d78f29320470139b">Utskottets hemställan bifölls med 288 röster mot</textBlock>
    <textBlock id="i-2805eedeb9d45c42">21 för ett under överläggningen framställt yrkande i enlighet med meningsyttring av Karl-Erik</textBlock>
    <textBlock id="i-9447be4f64e89c40">Persson. 2 ledamöter avstod från att rösta.</textBlock>
  </contentBlock>
  <contentBlock page="0" id="i-89b5567733e4c317">
    <textBlock id="i-b8aad4724acd7680">Övriga moment</textBlock>
  </contentBlock>
  <contentBlock page="0" id="i-55efa2186440346a">
    <textBlock id="i-9f9036fbcdc5481f">Utskottets hemställan bifölls.</textBlock>
  </contentBlock>
  <contentBlock page="0" id="i-e66e97f623a43610">
    <textBlock id="i-109d0dbd36a4c47c">Arbetsmarknadsutskottets betänkande 2</textBlock>
  </contentBlock>
  <contentBlock page="0" id="i-2ec71c9012f02e81">
    <textBlock id="i-4faf17ec0e4ca9d0">Mom. 1 (generella arbetstidsreformer)</textBlock>
  </contentBlock>
  <contentBlock page="0" id="i-41a6253b7bbd37f4">
    <textBlock id="i-92b114c444d15e1b">Utskottets hemställan bifölls med 292 röster mot</textBlock>
    <textBlock id="i-0d9a649eb252708d">17 för ett under överläggningen framställt yrkande i enlighet med meningsyttring av Karl-Erik Persson i motsvarande del. 3 ledamöter avstod från att rösta.</textBlock>
  </contentBlock>
  <contentBlock page="0" id="i-e23af35177475df8">
    <textBlock id="i-733fd04f63aaa4db">Mom. 3 (återgång till 25 dagars semester)</textBlock>
  </contentBlock>
  <contentBlock page="0" id="i-8660f9943a931259">
    <textBlock id="i-9a2b7289241edf3a">Utskottets hemställan med godkännande av utskottets motivering bifölls med 173 röster mot</textBlock>
    <textBlock id="i-77def711d0adb659">137 för utskottets hemställan med godkännande av den i reservation 1 av Mona Sahlin m.fl. anförda motiveringen. 2 ledamöter avstod från att rösta.</textBlock>
  </contentBlock>
  <contentBlock page="0" id="i-480a6771883aa805">
    <textBlock id="i-12c266dc5ed3bfb6">Övriga moment</textBlock>
  </contentBlock>
  <contentBlock page="0" id="i-704bb9efb9443bb8">
    <textBlock id="i-2efc2b27ba33f177">Utskottets hemställan bifölls.</textBlock>
  </contentBlock>
  <contentBlock page="0" id="i-eadc68b9b61df38c">
    <textBlock id="i-17c328b9f8570ff6">Meddelande om samlad votering</textBlock>
  </contentBlock>
  <contentBlock page="0" id="i-47d1366e18d63262">
    <textBlock id="i-72c337511587943f">Förste vice talmannen meddelade att de på föredragningslistan återstående ärendena, skatteutskottets betänkanden SkU1 och SkU3, finansutskottets betänkanden FiU1, FiU2, FiU3</textBlock>
    <textBlock id="i-22aa949277c8c935">och FiU4, lagutskottets betänkanden LU1, LU2,</textBlock>
    <textBlock id="i-d99b2815ff941851">LU3 och LU4, försvarsutskottets betänkanden</textBlock>
    <textBlock id="i-c70e2e7ca76b527c">FöU1, FöU2, FöU3 och FöU4, socialförsäkringsutskottets betänkanden SfU1 och</textBlock>
    <textBlock id="i-d40d64b0c13d05e8">SfU2, socialutskottets betänkanden SoU1 och</textBlock>
    <textBlock id="i-a54197cd0034ff0a">SoU2, trafikutskottets betänkande TU1, jordbruksutskottets betänkande</textBlock>
  </contentBlock>
  <contentBlock page="0" id="i-7595a9547e1775b3">
    <textBlock id="i-12892d156f0da17b">JoU3 samt bostadsutskottets betänkanden BoU1,</textBlock>
    <textBlock id="i-f489884f20553312">BoU2, BoU3, BoU4 och BoU5, skulle avgöras i ett sammanhang efter avslutad debatt.</textBlock>
  </contentBlock>
  <contentBlock page="0" id="i-461e5f57865ca5db">
    <textBlock id="i-2709ebad6656d6aa">13 § Lotteriskatt m.m.</textBlock>
  </contentBlock>
  <contentBlock page="0" id="i-c75e926fdcb532c5">
    <textBlock id="i-84805bf48a544f05">Föredrogs</textBlock>
  </contentBlock>
  <contentBlock page="0" id="i-df1e79c38d845dc3">
    <textBlock id="i-414ddf57f85dd4e7">skatteutskottets betänkande</textBlock>
  </contentBlock>
  <contentBlock page="0" id="i-d1edff4deb88701b">
    <textBlock id="i-ff008856f269ca71">1991/92:SkU1 Lotteriskatt m.m. (prop. 1991/92:1).</textBlock>
  </contentBlock>
  <contentBlock page="0" id="i-b75903952da107dc">
    <textBlock id="i-03edc1b546b834f1">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-c78468adfccde4ea">
    <textBlock id="i-883d1467f9dcc39b">(Beslut fattades efter 37 §.)</textBlock>
  </contentBlock>
  <contentBlock page="0" id="i-4bc1ab23ac18295e">
    <textBlock id="i-0db250693c44b0ff">Arbetsmarknadsutskottets betänkande AU3</textBlock>
  </contentBlock>
  <contentBlock page="0" id="i-5e22fe9c564a960a">
    <textBlock id="i-e9d609e4e4e7528e">Utskottets hemställan bifölls.</textBlock>
  </contentBlock>
  <contentBlock page="0" id="i-0e74f5f04415025d">
    <textBlock id="i-8894f34fcbf6ac21">14 § Upphävande av lagen om skatt på omsättning av vissa värdepapper</textBlock>
  </contentBlock>
  <contentBlock page="0" id="i-491801fc9e281dac">
    <textBlock id="i-788d6712cda21341">Föredrogs skatteutskottets betänkande</textBlock>
    <textBlock id="i-fa6e9f132469cd7c">1991/92:SkU3 Upphävande av lagen om skatt på omsättning av vissa värdepapper (prop.</textBlock>
    <textBlock id="i-24bd663d68658e2a">1991/92:34).</textBlock>
  </contentBlock>
  <contentBlock page="0" id="i-663f68bd7043d5bb">
    <textBlock id="i-4adc0de7d5cdde51">Anf. 36 YVONNE SANDBERG-FRIES (s):</textBlock>
  </contentBlock>
  <contentBlock page="0" id="i-c9d73065e5bc84c9">
    <textBlock id="i-d4ee223d2f495caa">Herr talman! Det första skatteförslag som den nya borgerliga regeringen lade fram för riksdagen är det vi nu behandlar, nämligen förslaget om att avskaffa omsättningsskatten på aktiehandeln. Dokumentet och dess innehåll liksom dess brist på innehåll ger anledning till stor oro.</textBlock>
  </contentBlock>
  <contentBlock page="0" id="i-b7badacbc6643006">
    <textBlock id="i-c35e561f0b52356b">I propositionen sägs att ett avskaffande av omsättningsskatten på aktiehandeln kommer att leda till att staten förlorar inkomster på brutto 3,3</textBlock>
    <textBlock id="i-6774d4c13a6b341d">miljarder per år. Samtidigt hävdar regeringen att nettobortfallet är väsentligt mindre, men någon närmare analys eller kalkyl som bygger under detta påstående redovisas inte. I stället konstateras bara helt sonika att ''de slutliga effekterna är svåra att uppskatta''. Några förslag eller ens idéer om var de besparingar som blir den nödvändiga följden skall göras finns inte ens antydda. Detta är vår första och allvarligaste invändning.</textBlock>
  </contentBlock>
  <contentBlock page="0" id="i-84c4cb5c6498a60b">
    <textBlock id="i-fc481ba2e5b6a9d5">Som vi har visat i vår motion kommer statskassan under 1992 som en följd av förslaget att dräneras på inkomster på 3--4 miljarder kronor. Det långsiktiga inkomstbortfallet kommer att uppgå till närmare 3</textBlock>
    <textBlock id="i-251eb1ef3caaa3ad">miljarder per år.</textBlock>
  </contentBlock>
  <contentBlock page="0" id="i-5aa31639d3b204c5">
    <textBlock id="i-8e963cb7df9690eb">Den nye skatteministern Bo Lundgrens förstfödde visar sig dess värre dessutom vara symptomatisk för den nya regeringens slapphet med statsfinanserna.</textBlock>
    <textBlock id="i-5a18d6f0cc6d2bc4">I proposition efter proposition har regeringen under hösten lagt fram förslag om betydande skattelättnader, förslag som dessutom i mycket hög grad är inriktade på att kraftigt gynna höginkomsttagare med stort sparande och betydande förmögenheter. I de flesta av dessa propositioner finns inte någon redovisning av hur förslagen skall finasieras. Konsekvenserna av denna skattesänkaryra blir också mycket allvarliga.</textBlock>
  </contentBlock>
  <contentBlock page="0" id="i-b8343eb04c53193a">
    <textBlock id="i-b8ca5f0227513382">Vi kommer för vår del senare i dag att presentera vår ekonomisk-politiska motion. I samband med att vi gör det kan vi också visa på hur den borgerliga skattesänkarregeringens förslag kommer att försvaga statsfinanserna med hela 15 miljarder redan under innevarande budgetår. Detta sker samtidigt som samma regering uttalar sin stora oro för det växande budgetunderskottet och gör allt för att lägga ansvaret på den förra regeringen. Man kan inte låta bli att undra om det helt enkelt är en medveten strategi från den nya regeringens sida.</textBlock>
  </contentBlock>
  <contentBlock page="0" id="i-776a1369db3bb578">
    <textBlock id="i-ba422f3707bf530e">Vår andra invändning gäller regeringens hänvisning till EG. Förslaget, liksom alla andra där denna hänvisning görs, saknar enligt vår uppfattning en nödvändig analys av den ökande internationaliseringens effekter för den svenska ekonomin och skattepolitiken. Frågor som måste ställas och besvaras är bl.a. följande:</textBlock>
  </contentBlock>
  <contentBlock page="0" id="i-df584d43dcc6facc">
    <textBlock id="i-d148884b075079e1">Hur internationaliserad och integrerad i andra länders ekonomier är den svenska ekonomin?</textBlock>
  </contentBlock>
  <contentBlock page="0" id="i-c01d441e77a5bcf2">
    <textBlock id="i-1972581751c7383c">Vilka skillnader i effektiva skattesatser på olika inkomster, sparformer, investeringar, etc. finns mellan Sverige och andra utvecklade industriländer inom OECD?</textBlock>
  </contentBlock>
  <contentBlock page="0" id="i-2c1ec5370d769e05">
    <textBlock id="i-1885811418282bd8">Hur känslig är rörligheten i fråga om olika produktionsfaktorer för sådana skatteskillnader?</textBlock>
  </contentBlock>
  <contentBlock page="0" id="i-949c5a44c2391ec9">
    <textBlock id="i-0ff37b509bbde8ae">Jag konstaterar att transaktionsskatter av olika slag finns i flera länder. Inom EG förs förvisso en diskussion om regler för denna typ av beskattning, men några beslut har ännu inte fattats. Några bindande beslut finns alltså ännu inte ens för de nuvarande medlemsnationerna -- och således ännu mindre för oss.</textBlock>
  </contentBlock>
  <contentBlock page="0" id="i-dc0717c1aee6af35">
    <textBlock id="i-df63bdcd13cdf38d">Vår tredje invändning gäller förslagets fördelningspolitiska konsekvenser. Det är som vi ser det både nödvändigt och önskvärt att den finansiella sektorn, som fortfarande står utanför den generella mervärdeskatten, ger sitt bidrag till de gemensamma samhällskostnaderna. Ett avskaffande av omsättningsskatten på aktiehandeln bör därför leda till att denna sektor beskattas i andra former. Hur detta skall ske kommer vi att återkomma till.</textBlock>
  </contentBlock>
  <contentBlock page="0" id="i-cc35cd1cef32d46b">
    <textBlock id="i-28ad5f1c613c237e">Herr talman! Jag yrkar bifall till reservationen och därmed avslag på regeringens proposition.</textBlock>
  </contentBlock>
  <contentBlock page="0" id="i-60fe161e1058afc9">
    <textBlock id="i-f4e928198737b747">Anf. 37 LARS BÄCKSTRÖM (v):</textBlock>
  </contentBlock>
  <contentBlock page="0" id="i-04d2d467cb0de843">
    <textBlock id="i-efe47186c48460a5">Herr talman! Jag har haft förmånen -- eller tvånget -- att många gånger här i kammaren möta företrädare för en socialdemokratisk regering. I de debatterna har jag många gånger önskat mig en mer ideologisk regering som utgick från klassiska värderingar inom arbetarrörelsen.</textBlock>
  </contentBlock>
  <contentBlock page="0" id="i-33fa71ca852c7e30">
    <textBlock id="i-cb14974432842df7">I min önskan om en mer ideologisk regering har jag nu blivit över hövan bönhörd. Jag hade inte önskat att bli så bönhörd. Vad vi har just nu är en regering som utgår från ren ideologi, den ideologi som ute i världen brukar kallas nyliberal ideologi. Man kunde kalla den något annat, men det är ett vedertaget begrepp. Jag hade en släkting som en gång sade till mig att för mycket och för litet skämmer allt. Man skall visst ha en ideologi som styr en, men den får inte bli så dominant att man inte anpassar ideologin till verkligheten. Det är detta problem vi har med den nuvarande regeringen.</textBlock>
  </contentBlock>
  <contentBlock page="0" id="i-558c56f62a2d1125">
    <textBlock id="i-4ab8f73c2f546f7a">Vad regeringen har lagt fram är en rad förslag till skattesänkningar, och det här är det första vi har att behandla. Man har ett slags aprioritänkande, att skattesänkningar ger tillväxt. Men hur ger en sänkning av omsättningsskatten på aktier mer dynamik i den svenska industrin? Den svenska industrin har just nu problem med dålig produktivitetstillväxt och fallande lönsamhet, men produktiviteten ökar icke av att omsättningsskatten på aktier avskaffas. Lönsamheten i industrin ökar inte av att omsättningsskatten på aktier avskaffas.</textBlock>
  </contentBlock>
  <contentBlock page="0" id="i-ec5fcfaaa2dae588">
    <textBlock id="i-bfd4d899c2b1cc74">Det här är alltså en ren symbolmarkering i ekonomin. Det kan naturligtvis vara till viss nytta, men svenskt näringsliv består dock av en reell verklighet, och det är den som styr investeringsvilja och produktion. Det är efterfrågan som styr vad som produceras, inte ideologiska markeringar.</textBlock>
  </contentBlock>
  <contentBlock page="0" id="i-c14d938ceb36d00f">
    <textBlock id="i-50aaf592dd5116f7">Vad regeringen gör är att dränera statskassan på väsentliga inkomster. Växande och stora budgetunderskott är tillväxthämmande -- det är man överens om inom all ekonomisk forskning.</textBlock>
    <textBlock id="i-afb77f330bb83373">Det var tidigare ett paradnummer från den borgerliga sidan att kritisera budgetunderskotten, och sedan skapade de borgerliga själva stora underskott när de förra gången satt i regeringsställning. Det är samma filosofi nu:</textBlock>
    <textBlock id="i-6b344aab95b5e17c">skattesänkningar införs som gör det nödvändigt att dra ner på åtaganden i andra sektorer, att skära ned i byggsektorn och kommunsektorn. Det är kallt i ekonomin, och då öppnar man fönstren för att skapa tillväxt, men det blir bara ännu mer kyligt i ekonomin. Detta är den avgörande kritiska punkten mot detta förslag.</textBlock>
  </contentBlock>
  <contentBlock page="0" id="i-39926215193abfc6">
    <textBlock id="i-d2df34da1cd6487e">Herr talman! I propositionen redovisas olika argument, men vi från vänsterpartiet menar att regeringen där inte -- det framgår inte heller av betänkandet -- kunnat visat på nödvändigheten eller några påtagliga fördelar av att omedelbart avskaffa omsättningsskatten på aktier. Vi skall betänka att omsättningsskatten nyligen har halverats, och att den s.k. valpskatten har slopats.</textBlock>
    <textBlock id="i-d7288d0ddbdc354b">Det är nog så att en alltför hög omsättningsskatt på aktier kan medföra störande inslag i ekonomin --</textBlock>
    <textBlock id="i-731b21495214b9d7">för mycket och för litet skämmer allt, som jag sade tidigare. Men på den nuvarande nivån kan vi inte peka på några störande inslag i ekonomin av denna skatt. Börsen i Stockholm fungerar som en riskkapitalmarknad, och den har gått upp under den senaste tolvmånadersperioden -- det visar alla index. Visst finns det problem på börsen, men de hänger snarare samman med händelser på de internationella börserna än med den omsättningsskatt på aktier som finns i Sverige.</textBlock>
  </contentBlock>
  <contentBlock page="0" id="i-29e65efaa0dd4668">
    <textBlock id="i-73f94a9da3a35441">Regeringen hävdar att det skulle leda till ett marginellt bortfall av inkomster att slopa omsättningsskatten på aktier, men man har inte kunnat redovisa några beräkningar som stöder den tesen. Socialdemokraterna talar om 3--4 miljarder.</textBlock>
    <textBlock id="i-c98e866d85bff360">Jag vill ändå ge regeringen en poäng, och det är att bruttobortfallet inte är detsamma som nettobortfallet. Vi har räknat på detta, och vi uppskattar att bortfallet är drygt 2 miljarder. Rätt skall vara rätt. Vi ser att finansutskottets majoritet -- märk väl att det är en borgerlig majoritet -- har gjort ungefär samma beräkning och kommit fram till att bortfallet torde röra sig om 1,5</textBlock>
    <textBlock id="i-9f60ef4fdc284975">miljarder. Då kan vi anta att man har baissat sina beräkningar en smula, för vi vet ju vart man vill hän. Men inte ens med den målsättningen, dvs. att man vill räkna ned, har man klarat att komma ned till mindre -- eller mer, hur man nu ser det -- än 1,5</textBlock>
    <textBlock id="i-ea131c8daf14e2e5">miljarder. Vänsterpartiets beräkning på drygt 2</textBlock>
    <textBlock id="i-ac1a806d2fe004f2">miljarder torde alltså vara en ganska hyfsad sanning.</textBlock>
  </contentBlock>
  <contentBlock page="0" id="i-2bc3706348241e1a">
    <textBlock id="i-6fa5a57c31e23ddb">Att godkänna ofinansierade skattesänkningar när budgetunderskottet växer är inte försvarligt. Detta driver återigen upp budgetunderskottet, pressar upp räntorna, hämmar investeringsviljan och bromsar den ekonomiska tillväxt som så väl behövs för att bekämpa arbetslösheten. Det insåg Bengt</textBlock>
    <textBlock id="i-00d05d3f752c5361">Westerberg när han en gång talade om faran med budgetunderskott. Det har utgått upprepade varningar om detta från såväl chefen som vice chefen för riksbanken.</textBlock>
  </contentBlock>
  <contentBlock page="0" id="i-a2da4c5397f32819">
    <textBlock id="i-102734b8af6abffa">Men regeringen traskar på med en ideologisk kompass, och sedan får terrängen se ut hur som helst. Om regeringen skulle orientera, skulle den ha uppenbart svårt att skilja på bäck och mindre väg. Även om man går i bäcken säger man glatt att det är en mindre väg -- det visar liberalismens kompass.</textBlock>
  </contentBlock>
  <contentBlock page="0" id="i-323372e259a9c6f5">
    <textBlock id="i-22cdbf2be92b379c">Regeringen har inte gjort några fördelningspolitiska analyser av sitt förslag. I</textBlock>
    <textBlock id="i-b2dfef7ce0e47eb6">skatteutskottet var den tidigare oppositionen, såväl vänsterpartiet som de borgerliga partierna, överens om att alla regeringens propositioner måste förses med en noggrann konsekvensanalys. Det påtalade vi gång på gång för den socialdemokratiska regeringen. I denna proposition finns inga konsekvensanalyser. Här lyser fördelningspolitiska analyser med sin frånvaro.</textBlock>
  </contentBlock>
  <contentBlock page="0" id="i-5e89c64596d0b163">
    <textBlock id="i-1f167cc9596886a0">Regeringen kommer med argumentet att EG</textBlock>
    <textBlock id="i-25996bed958bacd6">kräver att Sverige slopar omsättningsskatten på aktier. Det är ett fantastiskt argument. Det finns ett slags syndrom i Sverige, ett nationaldrag, som innebär att vi svenskar vill vara duktiga. Det kanske är ett lutheranskt, arbetsetiskt arv, och det är ett bra arv. Men man kan inte driva saker till övermått.</textBlock>
    <textBlock id="i-3b75c0a332923f06">Vi behöver inte anpassa oss till EG-regler som ännu inte finns. Det är väl att gå händelserna något i förväg. Det blir en lätt absurd stämning när man säger att vi skall anpassa oss till ej befintliga regler, men som kanske kommer att antas, när vi inte ens har beslutat att gå med i EG. Vi skulle i så fall kunna ändra många regler i Sverige, om vi letade upp alla förslag till direktiv som finns inom EG. Det fanns ett förslag om EG-direktiv för företagsbeskattning som skulle höja företagsskatten i Sverige högst väsentligt. Det fanns ett förslag på kapitalsidan som skulle höja kapitalbeskattningen på vissa områden i Sverige.</textBlock>
    <textBlock id="i-aa769c194c8997cf">Men dem har vi inte anpassat oss till! EG har nämligen inte antagit några sådana regler. Det är ett rimligt ställningstagande vad gäller EG-</textBlock>
    <textBlock id="i-15fc27e4dac9be3d">anpassningen. Det här är däremot absurda resonemang.</textBlock>
  </contentBlock>
  <contentBlock page="0" id="i-ab754f7bba508fb3">
    <textBlock id="i-b667ae935bf2944a">Detta förslag bör därför avvisas.</textBlock>
  </contentBlock>
  <contentBlock page="0" id="i-7e81e62123996585">
    <textBlock id="i-687746ad5a7631c3">Jag var ung på 60-talet och stötte då på vissa extrema yttringar inom studentvänstern. Någon i en maoistgrupp sade: Bort med alla skatter! Det tycks nästan som om en del av företrädarna för regeringen växte upp under samma period och tog intryck, fast de nu har konverterat till höger. De menar att alla skatter är skadliga, och bara de försvinner får vi ett perpetuum mobile, som löser alla problem.</textBlock>
  </contentBlock>
  <contentBlock page="0" id="i-d1e05487aaac5173">
    <textBlock id="i-92ac5c64a9fd1de9">Så här skulle inte en socialkonservativ företrädare ha resonerat -- det är jag helt säker på -- för det fanns ett större mått av balans i den politiska ideologin.</textBlock>
  </contentBlock>
  <contentBlock page="0" id="i-1cd826a4eedb741b">
    <textBlock id="i-1c8a88c28226d3b2">Om man beslutar att vidta denna åtgärd är det också nödvändigt att vidta åtgärder för att skaffa de skattemedel som försvinner, för att få råd att göra skattesänkningar som påverkar ekonomin. Över tiden finns det nog behov av att göra vissa skattesänkningar på kapitalbeskattningens område, som verkligen påverkar ekonomin, och då får man ha ett utrymme för det och göra verkliga, effektiva skattesänkningar.</textBlock>
  </contentBlock>
  <contentBlock page="0" id="i-6af7e7d504a70a3b">
    <textBlock id="i-ba3973f677d1f2f3">Vi i vänsterpartiet är konstruktiva, och vi vill inte söka strid i onödan. Vi tar inte strid om mervärdeskatt på finansiella tjänster, utan vi säger:</textBlock>
    <textBlock id="i-065fb35532b993e2">Ta ett alternativ! Det finns ett fixt och färdigt förslag från en statlig utredning, nämligen SOU</textBlock>
    <textBlock id="i-581ef73b8c9fd483">1990:46, om en särskild skatt på finansiella företag.</textBlock>
    <textBlock id="i-aca459b178b3f8a4">Den skatten skulle ge en påtaglig intäkt. Den skulle naturligtvis till viss del drabba hushållen och till viss del drabba företagen, men en skatt av den typ som redovisas i denna utredning finns i flera andra europeiska länder. Den vore därför inte artfrämmande ens i en strategi för anpassning till</textBlock>
    <textBlock id="i-b02bf68e36494f6c">EG, för den part som nu vill ha en sådan.</textBlock>
  </contentBlock>
  <contentBlock page="0" id="i-e8c2f016b7ea6537">
    <textBlock id="i-719f67a2b54897f3">Herr talman! Jag yrkar bifall till vänsterpartiets hemställan vad gäller mom. 1 och 2 som redovisas i meningsyttringen av suppleant.</textBlock>
  </contentBlock>
  <contentBlock page="0" id="i-1da39213ce6e871c">
    <textBlock id="i-4a1b6638ae29cd23">Anf. 38 KNUT WACHTMEISTER (m):</textBlock>
  </contentBlock>
  <contentBlock page="0" id="i-6ea7ce0322d103ee">
    <textBlock id="i-da4e14da50bb3bf5">Herr talman! Innan omsättningsskatten på aktiehandeln infördes den 1 januari 1984 varnade vi i den dåvarande oppositionen för de skadeverkningar den kunde förväntas medföra.</textBlock>
    <textBlock id="i-657ffba90b67b3ef">Aktiehandeln skulle i stor utsträckning flytta utomlands och därmed beröva Sverige inte bara skatteintäkter och riskkapital utan också erfarenheter, kontakter och kunnande.</textBlock>
  </contentBlock>
  <contentBlock page="0" id="i-cec5f4f22a23bb0a">
    <textBlock id="i-7b100ee69b4423aa">Våra farhågor blev ganska snabbt besannade, och utvecklingen kan illustreras med följande siffror:</textBlock>
    <textBlock id="i-fe94135a03127be0">1986 var omsättningen av svenska aktier på</textBlock>
    <textBlock id="i-33a50b460ca47319">Stockholms fondbörs 141 miljarder och på utländska börser 20 miljarder kronor. 1989 hade omsättningen på Stockholms fondbörs minskat till</textBlock>
    <textBlock id="i-88ae9f8533ac645c">108 miljarder och utomlands ökat till 75 miljarder kronor.</textBlock>
  </contentBlock>
  <contentBlock page="0" id="i-73ab261ce3028d7f">
    <textBlock id="i-b1ff1e9e506dcd11">Den 1 juli 1986 fördubblades som bekant omsättningsskatten. Året innan hade inflödet till</textBlock>
    <textBlock id="i-2a032c414a1d6185">Sverige varit 4 miljarder, och året efter förekom ett lika stort utflöde. Denna omsvängning av utländska placerares handel med svenska aktier på inte mindre än 8 miljarder var så kraftig att dåvarande finansminister Kjell-Olof Feldt i en hearing med skatteutskottet våren 1988 hade svårt att förneka sambandet mellan den fördubblade skattesatsen och utflödet. Smärtgränsen hade tydligen inte bara uppnåtts utan också överskridits.</textBlock>
  </contentBlock>
  <contentBlock page="0" id="i-a19fa6b1ff3298b4">
    <textBlock id="i-41d97d12a6b58f5d">Den olycksaliga s.k. valpskatten, dvs. den utvidgning av omsättningsskatten på värdepapper till att även omfatta penning- och obligationsmarknaden, som infördes den 1 januari</textBlock>
    <textBlock id="i-79407c1cb8e56e0e">1989, fick så stora negativa verkningar att den socialdemokratiska regeringen fann sig tvungen att avskaffa den efter en drygt årslång parentes.</textBlock>
  </contentBlock>
  <contentBlock page="0" id="i-72d0aaf460b8367b">
    <textBlock id="i-a3b2893c0d3e547e">De negativa verkningarna av omsättningsskatten på aktier uppmärksammades tydligen också av den dåvarande regeringen, som även där tvingades till en reträtt. Man vidtog dock inte den enda riktiga åtgärden, nämligen att helt avskaffa skatten, utan nöjde sig med en halvmesyr. Man halverade således skatten fr.o.m. innevarande års början.</textBlock>
  </contentBlock>
  <contentBlock page="0" id="i-4b9bd905ed5df333">
    <textBlock id="i-9eecd21c7988ebc3">Detta var emellertid inte tillräckligt för att vända trenden, vilket bl.a. kan illustreras av att</textBlock>
    <textBlock id="i-a1f2b115a463dbb1">Stockholms fondbörs räknar med att omsättningen av svenska värdepapper innevarande år till mer än hälften sker hos utländska placerare. En del av denna handel sker i Stockholm, men på utländska börser mäklas ca 47 % av alla börsnoterade svenska aktier. Motsvarande siffror var 40 % för 1989 och</textBlock>
    <textBlock id="i-84a7e7c7bfd05a81">43 % för 1990.</textBlock>
  </contentBlock>
  <contentBlock page="0" id="i-ee80771b84252f3f">
    <textBlock id="i-d725bd5400e6fbba">För att denna negativa utveckling skall kunna stoppas och Stockholm som finanscentrum inte skall avlövas är det utomordentligt viktigt att så snart som möjligt helt slopa skatten. Detta är bakgrunden till att regeringen i den nu behandlade propositionen föreslår att skatten avskaffas den 1</textBlock>
    <textBlock id="i-652c5e3c62557df4">december i år.</textBlock>
  </contentBlock>
  <contentBlock page="0" id="i-8c06b9319676ce4e">
    <textBlock id="i-d75ed6007de5a0b4">Nu försöker socialdemokraterna med omfattande resonemang och hypoteser i motion, i reservation och nu också här i kammaren leda i bevis att ett slopande av omsättningsskatten på aktier skulle vara förödande för vår ekonomi genom att statskassan kommer att gå miste om 3--4 miljarder kronor 1992. Detta är knappast trovärdigt även om partivännerna i finansutskottet har samma uppfattning. Finansutskottets majoritet uppskattar beloppet till 1,5 miljarder, men säger också att detta skall ses i ett större ekonomisk-politiskt sammanhang när ställning tas till de besparingsförslag som förordas dels i proposition</textBlock>
    <textBlock id="i-f5ad06e22c975794">1991/92:38, dels i nästa års budgetproposition.</textBlock>
    <textBlock id="i-ec2e7541f28ee8d5">Hänsyn till budgeten har alltså tagits i motsats till vad Yvonne Sandberg-Fries och Lars Bäckström sagt.</textBlock>
  </contentBlock>
  <contentBlock page="0" id="i-f40eaa3b75743cf3">
    <textBlock id="i-ef40fb61cfd52b9f">Det kan noteras att Aktiefrämjandet tror på en merinkomst för statskassan på samma belopp, dvs.</textBlock>
    <textBlock id="i-e6a62c80ebac83ee">1,5 miljarder på grund av väsentligt ökad börsomsättning.</textBlock>
  </contentBlock>
  <contentBlock page="0" id="i-76b641a69b52f0f0">
    <textBlock id="i-e5927959602ee2a4">Jag skulle vilja vända på resonemanget och lägga fast vad som händer om skatten inte avskaffas och transaktionskostnaderna fortfarande kommer att vara tre gånger så höga i Stockholm som i London.</textBlock>
    <textBlock id="i-dea02f6428bfbe1c">Följande utveckling är redan konstaterad:</textBlock>
  </contentBlock>
  <contentBlock page="0" id="i-ce21826d7ffc33e5">
    <textBlock id="i-2834e4ed39b96898">1.  Svårigheten att bryta stagnationen på marknaden ökar.</textBlock>
  </contentBlock>
  <contentBlock page="0" id="i-91f76fab43dd9522">
    <textBlock id="i-596003c3fdae8c3e">2.  Företagens möjligheter att kapitalisera sig på aktiemarknaden minskar.</textBlock>
  </contentBlock>
  <contentBlock page="0" id="i-664b1f793e02584d">
    <textBlock id="i-fa2ef72b534311b5">3.  Aktiemarknaden låses in, och omsättningshastigheten minskar, varigenom också reavinstskatten uppskjuts och en för staten negativ skattekredit uppstår.</textBlock>
  </contentBlock>
  <contentBlock page="0" id="i-18fc96312034bc1a">
    <textBlock id="i-d22d5821c2467714">4.  Handeln med svenska aktier flyttar fortlöpande utomlands.</textBlock>
  </contentBlock>
  <contentBlock page="0" id="i-f8ad997c6cf61716">
    <textBlock id="i-1bd775bc56daf754">5.  Svenska banker och fondkommissionsbolag etablerar sig i ökad utsträckning utanför Sverige, och vårt land går miste om skatteintäkter och kunnande.</textBlock>
  </contentBlock>
  <contentBlock page="0" id="i-c2c2d464970748c5">
    <textBlock id="i-7421d6eea74954c1">6.  Anpassningen till EG försvåras.</textBlock>
  </contentBlock>
  <contentBlock page="0" id="i-d63303bc261e0f9c">
    <textBlock id="i-cc6249797c7bd746">Det är förvånande och beklagligt att socialdemokraterna inte vill medverka till ett brytande av stagnationen och bana väg för en bättre tillväxt och därigenom också en ökad sysselsättning.</textBlock>
  </contentBlock>
  <contentBlock page="0" id="i-5590bcb5222cc53a">
    <textBlock id="i-3bf0afcb0a87ca13">Vänsterpartiet har en lång utförlig motion, och som uppsats betraktad kan den möjligen ha sitt intresse för den som inte är så väl insatt i internationella frågor i detta ämne. I övrigt är motionen bara ytterligare ett exempel på vänsterpartiets hållningslöshet och tuvhoppande i frågan om aktiemomsen. Nu vill man byta en dålig modell mot en annan, och tanken för en, utan jämförelser i övrigt, tillbaka till vad Olof Palme i ett annat sammanhang diskuterade, nämligen vilket som var värst -- pest eller kolera.</textBlock>
  </contentBlock>
  <contentBlock page="0" id="i-280dd0592aff5a41">
    <textBlock id="i-d7db5a82292b186d">Med det sagda, herr talman, yrkar jag bifall till propositionen och avslag på motionerna.</textBlock>
  </contentBlock>
  <contentBlock page="0" id="i-dc68a427e2bbe4b4">
    <textBlock id="i-1b0c6d85eb536b82">Anf. 39 LARS BÄCKSTRÖM (v):</textBlock>
  </contentBlock>
  <contentBlock page="0" id="i-a1bcb00cd2327a1b">
    <textBlock id="i-cdd5b27fefc18da7">Herr talman! Knut Wachtmeister argumenterade emot och yrkade naturligtvis avslag på de meningsyttringar som vi har avgivit från vänsterpartiets sida. Jag hade inte väntat mig något annat. Jag vill dock göra en kommentar.</textBlock>
  </contentBlock>
  <contentBlock page="0" id="i-4167a1e95fd0da45">
    <textBlock id="i-dd5a6acaa78f263b">Aktiefrämjandet tror på merinkomster, sade Knut</textBlock>
    <textBlock id="i-276019861bb8616e">Wachtmeister. Det tror jag alldeles säkert. Framför allt tror Aktiefrämjandet på merinkomster för sina medlemmar. Det är den enda reella effekt som det här förslaget har på ekonomin på hushållssidan.</textBlock>
    <textBlock id="i-aae0b3163737b344">Sedan har det negativa konsekvenser för statsfinanserna, och det är nog så allvarligt.</textBlock>
  </contentBlock>
  <contentBlock page="0" id="i-b7d0ab65ab23d778">
    <textBlock id="i-474b4bd1fdd1c293">Knut Wachtmeister och jag kan stå i kammarens talarstol och redogöra för siffror, och vi kan välja siffrorna litet hur vi vill och visa mycket med dem.</textBlock>
    <textBlock id="i-40cb4f729c8dad5c">Vi kan ta siffror från mitten av 1980-talet, börsyrans värsta år, och peka på att vi då minsann hade hög omsättning. Jo visst, det ledde till överhettning, inlåsningseffekter i ekonomin, dålig produktivitetstillväxt, etc, etc. Hausse på börsen behöver inte alls vara detsamma som tillväxt i den verkliga ekonomin. Transaktionsekonomins tillväxt har skadat den svenska industrin.</textBlock>
    <textBlock id="i-fcd1d916f73e5272">Spekulationerna i fastigheter på börsen har avsevärt och i grunden skadat den svenska industriella tillväxten. Det bör man inte stimulera och se som ett föredöme -- tvärtom, tvärtom!</textBlock>
  </contentBlock>
  <contentBlock page="0" id="i-c5a5f2b79dd25949">
    <textBlock id="i-b69e079a9af10163">Faktum är att vi i dag har det läget att börsen våren</textBlock>
    <textBlock id="i-ff8dbafeacd4a6e2">1991 har stigit; utlandets intresse för svenska aktier har ökat märkbart. Se konjunkturinstitutets höstrapport och läs vad som sägs på s. 132, för att vara exakt! Den visar att vi de sju första månaderna hade ett underskott i aktiehandeln som var högst marginellt. Man skriver i Dagens Industri av den 26</textBlock>
    <textBlock id="i-2c53f0838a47801a">oktober: ''Aktiehandeln med utlandet i balans''.</textBlock>
    <textBlock id="i-634fd210098c23bb">Tidningen konstaterar att de stora institutionernas nettoförsäljningar i hög grad kompenserats av utlänningarnas nettoköp av svenska aktier. Det var en viss utförsäljning från de svenska storbolagen --</textBlock>
    <textBlock id="i-8716b92783a9c84a">inte hushållen! -- men det kompenserades genom att utlänningar köpte svenska aktier.</textBlock>
  </contentBlock>
  <contentBlock page="0" id="i-095321ad2fa3a4ab">
    <textBlock id="i-8e0032761393a018">Totalindex för Stockholmsbörsen visar på en uppgång med 14,5 % sedan december 1990, alltså på detta helår. Det är väl inte så dåligt -- 14,5 %!</textBlock>
    <textBlock id="i-de3c4bfed320a2c2">Det tycker jag är en bra värdetillväxt på mina sparmedel. Och det finns faktiskt -- det kan jag återkomma till i en senare replik -- också många tecken i den internationella debatt som Knut</textBlock>
    <textBlock id="i-42c0f27203a9fbc1">Wachtmeister talade om som pekar på att en omsättningsskatt kan bidra till att stabilisera börsen och skapa en ökad grad av långsiktighet för att undvika korta, spekulativa affärer, som bara försvårar och innebär en dysfunktion på aktiemarknaden.</textBlock>
  </contentBlock>
  <contentBlock page="0" id="i-0195f6296093649e">
    <textBlock id="i-b1d2c422c39655b8">Anf. 40 YVONNE SANDBERG-FRIES (s):</textBlock>
  </contentBlock>
  <contentBlock page="0" id="i-6280b3d0e834bcde">
    <textBlock id="i-5eb5e268f6b8d4e9">Herr talman! Knut Wachtmeister tycker att det är förvånande att socialdemokratin inte vill vara med och bryta den stagnation som finns i svensk ekonomi. Låt mig då säga till Knut Wachtmeister att vi socialdemokrater vet att möjligheterna att föra en framgångsrik ekonomisk politik, som ger tillväxt, som ger arbete, som ger rättvisa och välfärd för människorna, i hög grad är beroende av att det förs en stram finanspolitik i landet. En sådan politik för inte den här regeringen. Som jag sade har man inte ens i sin stora ekonomisk-politiska motion orkat räkna igenom budgeteffekterna av sina egna förslag. Det har vi fått göra åt den nya borgerliga regeringen. Det visar ett mycket oroande resultat.</textBlock>
    <textBlock id="i-fccd728234359fe9">Redan innevarande budgetår undergräver den borgerliga regeringen statsfinanserna med 15</textBlock>
    <textBlock id="i-57568f72b7e3a26a">miljarder kronor. Skall ni även skylla detta på den gamla regeringen? Jag tycker att det är dags att börja tala klarspråk. Jag tror att man kommer dragande med allehanda skattesänkningar för dem som egentligen är i minst behov av det. Sedan finansierar man dem inte och när budgetunderskottet rusar iväg skyller man på den gamla regeringen. Detta är förödande för den svenska ekonomin.</textBlock>
  </contentBlock>
  <contentBlock page="0" id="i-4cbe0564a53373ed">
    <textBlock id="i-4fef9692535385b3">Låt mig också säga att moderaterna tidigare tillsammans med de flesta andra borgerliga partier har varit mycket noga med att tala om vilka krav man måste ställa på regeringens propositioner. Så sent som i våras sade moderaterna tillsammans med bl.a. centern i en reservation till ett yttrande till konstitutionsutskottet att det måste ställas mycket högre krav på de underlag som redovisas i regeringspropositionerna. Man räknade upp alla möjliga saker som skall redovisas. Det gäller utfall för skattebetalarna, miljökonsekvenser, utfall för olika regioner, följder för rättssäkerheten, osv. Inte minst mot den bakgrunden vore det på sin plats att moderaterna när de nu är i regeringsställning står fast vid vad de sade så sent som i våras. Det minsta vi i riksdagen kan begära av en ny regering är väl att det finns innehåll och analys i propositionerna.</textBlock>
  </contentBlock>
  <contentBlock page="0" id="i-4d38c0491e1e6dd3">
    <textBlock id="i-843d67a99131e2c1">Anf. 41 KNUT WACHTMEISTER (m):</textBlock>
  </contentBlock>
  <contentBlock page="0" id="i-8024c30f82dcb93f">
    <textBlock id="i-a27e1e8d18de8df9">Herr talman! Lars Bäckström sade att vi kunde välja siffror. Jag skall då hjälpa Lars Bäckström att välja siffror. År 1983 när skatten föreslogs och sedan genomfördes var vänsterpartiets förslagen</textBlock>
    <textBlock id="i-1ef1c0b3be402c2b">10-procentig skatt. År 1985 hade man ändrat sig och nöjde sig med 2 %. År 1988 ändrade man sig igen och ville ha 6 %. Märkligt nog stod man fast vid 6 % år 1989. År 1990 hade man ändrat sig igen och talade då om 2 % eller åtminstone så stora belopp att de inbringade 3 miljarder.</textBlock>
  </contentBlock>
  <contentBlock page="0" id="i-9802ace78c4a477c">
    <textBlock id="i-092c94405f7f5f27">Lars Bäckström sade inledningsvis att en alltför hög omsättningsskatt kan vara störande. Var det inte störande, Lars Bäckström, när vänsterpartiet kommunisterna år 1983 föreslog 10 %? Jag skulle vilja ha svar på den frågan. Lars Bäckström tillhörde visserligen inte riksdagen vid den tidpunkten, men jag förmodar att om han hade varit med skulle han ha godkänt den partimotion som då lades fram. Vänsterpartiet är inte trovärdigt, och därför är det inte särskilt intressant att föra en debatt med vänsterpartiet i denna fråga.</textBlock>
  </contentBlock>
  <contentBlock page="0" id="i-693005dca37cd432">
    <textBlock id="i-9f8265c3bce1e382">Yvonne Sandberg-Fries demonstrerade ett socialdemokratiskt motstånd mot ett avskaffande av omsättningsskatten på aktier. Det är märkligt mot bakgrund av vad samma sossar sade förra våren när den dåvarande regeringen föreslog en halvering av skatten. Var fanns då kravet på analys?</textBlock>
    <textBlock id="i-bd8e564175f29b22">Var fanns då gnället om ett skattebortfall? Man sade: ''En halvering av skatten finner utskottet vara en väl avvägd sänkning, och utskottet tillstyrker därför propositionen.''</textBlock>
  </contentBlock>
  <contentBlock page="0" id="i-206f2ca9bd8ebb70">
    <textBlock id="i-405c11e8458d5776">Jag misstänker, herr talman, att regeringen hade mera bekymmer att få ett godkännande av LO, som ju var den organisation som drev fram skatten i fråga. Yvonne Sandberg-Fries ville att vi skulle tala klarspråk. Kan Yvonne Sandberg-Fries tala så mycket klarspråk att hon erkänner att det är LO</textBlock>
    <textBlock id="i-900b228024fd0953">som var pappa till omsättningsskatten?</textBlock>
  </contentBlock>
  <contentBlock page="0" id="i-ce4de92b7412f7db"/>
  <contentBlock page="0" id="i-79fa0be2129ab379">
    <textBlock id="i-96071b6ffd8fd9b4">Anf. 42 LARS BÄCKSTRÖM (v):</textBlock>
  </contentBlock>
  <contentBlock page="0" id="i-43deb5c626455c95">
    <textBlock id="i-d7eea12764339721">Herr talman! Knut Wachtmeister ställde en rak fråga. Raka frågor förtjänar svar. Efter den här redogörelsen kan jag konstatera att vänsterpartiet blir klokare och klokare. Det är bl.a. en del i den processen som har gjort att vi har tagit namnet vänsterpartiet efter att tidigare ha hetat vänsterpartiet kommunisterna. Jag skulle vara glad om jag kunde säga samma sak om moderata samlingspartiet -- att det blir klokare och klokare.</textBlock>
    <textBlock id="i-ccb9aad143388e62">Moderata samlingspartiet blir mer och mer nyliberalt fundamentalistiskt. Om gamla kommunister tillämpade Marx som katekes, tycks dagens nyliberaler läsa Hayek eller Lepagés ''I</textBlock>
    <textBlock id="i-f0c2b53989a62ff4">morgon kapitalism'' som sin katekes. Det är inte bra. Katekesen hör hemma i ett annat sammanhang, icke i politiken. Katekesen kan möjligen vara något slags moralisk bas men inte vid det handfasta utformandet av förslag, eftersom man då kommer helt snett.</textBlock>
  </contentBlock>
  <contentBlock page="0" id="i-4d1598ba03e15995">
    <textBlock id="i-9e084ebda9aba4f9">Om man anser att det skulle vara så oerhört skadligt för en ekonomi att ha en omsättnings- och transaktionsskatt på aktier, får man betänka att</textBlock>
    <textBlock id="i-8e5fcf0c39cd67dd">Japan har en transaktionsskatt på aktier. Tillväxten i Japan är hyfsad. Man har emellertid också haft en annan politik än den inlåsnings- och devalveringspolitik som har rått i Sverige under 80-</textBlock>
    <textBlock id="i-e2cf4275ae3ba3ba">talet.</textBlock>
  </contentBlock>
  <contentBlock page="0" id="i-9013a29eabdf2f0c">
    <textBlock id="i-4aeebc2f791927d8">Vårt förslag är att om man beslutar sig för att avskaffa omsättningsskatten skall man införa en skatt på finansiella företag. Det finns en liknande skatt i Danmark. Danmark har mig veterligen icke en uttalad vänsterpräglad regering, och där har man en sådan skatt som vi förespråkar. Danmark är med i EG och har en hyfsad tillväxt såvitt jag vet.</textBlock>
    <textBlock id="i-f3cfa33db9500f00">Vad som är vänsterpopulism i Sverige är verklighet i ett moderat Danmark. Så olika är kan det vara om man bara reser över ett vattendrag. Man får då vara mera vidsynt och inte bara ideologi.</textBlock>
  </contentBlock>
  <contentBlock page="0" id="i-694a6fe80d1eac5f">
    <textBlock id="i-b558e9cc194c8224">Om man inte bara är ideolog utan även reser till det stora landet i väster kan man inhämta andra upplysningar. Jag har i min hand en uppsats från</textBlock>
    <textBlock id="i-5727a5ad1308a58c">Harvard, där Lawrence H. Summers argumenterar i den ekonomiska debatten i USA för införande av en transaktionsskatt på aktier för att minska ineffektiviteter på aktiemarknaden. Han menar att med en transaktionsskatt skulle man få en effektivare och mer stabil och långsiktig aktiemarknad. Så lyder den amerikanska ekonomiska debatten. Den svenska kallar naturligtvis ekonomiska artiklar från Harvard för populism. Men detta skulle skapa långsiktighet. Vi skulle då kanske slippa snabba affärer i aktier. En riskkapitalmarknad skall bygga på långsiktighet, och inte på att man går in och ut med sitt kapital.</textBlock>
    <textBlock id="i-72baf9791cff18ff">Det skapar ingen långsiktig ekonomisk tillväxt. Det är det vi behöver i det här landet i stället för mer av de snabba klippens politik. Må de vila för alltid.</textBlock>
  </contentBlock>
  <contentBlock page="0" id="i-c5f7cf35561b8a4a">
    <textBlock id="i-8f922d47b7f62135">Anf. 43 YVONNE SANDBERG-FRIES (s):</textBlock>
  </contentBlock>
  <contentBlock page="0" id="i-2e8b4fc08155a270">
    <textBlock id="i-653bee683847fd4e">Herr talman! Knut Wachtmeister frågar sig varför vi inte gjorde motstånd när regeringen för ett år sedan föreslog att skatten skulle halveras. Det finns en mycket enkel förklaring till det. Vi hade då en regering som kunde räkna och som kunde se till att om det skulle lättas på några skatter så skulle det göras inom de samhällsekonomiska ramarna. Läget förra året var inte heller sådant att det då fanns någon rimlig möjlighet med hänsynstagande till finanspolitiken att gå vidare på det sätt som moderaterna redan då föreslog genom att ta bort resterande delen av den här beskattningen.</textBlock>
  </contentBlock>
  <contentBlock page="0" id="i-b68c7a0b856df07c">
    <textBlock id="i-15d933af98a5e186">Jag har varit ledamot av denna kammare sedan år</textBlock>
    <textBlock id="i-54b0dca5e0fc5023">1982, Knut Wachtmeister. År 1982 var ett intressant år att komma in i riksdagen på. Då efterträdde vi nämligen den förra borgerliga regeringen. Vi fick sedan ägna praktiskt taget hela 80-talet åt att komma till rätta med de enorma budgetunderskott som den gamla regeringen hade dragit på oss. Jag kan försäkra Knut Wachtmeister att det inte har varit särskilt enkelt och inte heller så oerhört roligt alla gånger, men det har varit nödvändigt för</textBlock>
    <textBlock id="i-a8f91233cfffc49e">Sverige. Just därför säger jag och vårt parti att vi nu icke stillatigande kan åse hur den nya borgerliga regeringen på nytt tillåter sig att försämra våra finanser på det sätt som nu pågår. Det är fråga om</textBlock>
    <textBlock id="i-be148ddd5d595b00">15 miljarder redan under innevarande budgetår och</textBlock>
    <textBlock id="i-8a9c1bad8e050049">10 miljarder under de kommande åren. Det är ingen god ekonomisk politik, Knut Wachtmeister.</textBlock>
    <textBlock id="i-42d3872ff40af1be">Det tror jag att Knut Wachtmeister också förstår om han tänker efter.</textBlock>
  </contentBlock>
  <contentBlock page="0" id="i-5fdad289d687a525">
    <textBlock id="i-09ba2086e83c76aa">Det vore intressant om Knut Wachtmeister i sin sista replik kunde svara på om min hypotes stämmer. Är det så att man nu skyndar sig att lägga fram alla i sina grupper populära skattesänkningsförslag för att kunna skylla på att budgetunderskottet är resultatet av den gamla regeringens politik?</textBlock>
  </contentBlock>
  <contentBlock page="0" id="i-1a162a1b888d027b">
    <textBlock id="i-3ed0776978a38156">Anf. 44 KNUT WACHTMEISTER (m):</textBlock>
  </contentBlock>
  <contentBlock page="0" id="i-60836533bcf2323b">
    <textBlock id="i-c79e6597a57c899e">Herr talman! Den här gången börjar jag med vad</textBlock>
    <textBlock id="i-4c6e0960b84e57c7">Yvonne Sandberg-Fries sade. Som Yvonne</textBlock>
    <textBlock id="i-71fa71db24d58e2b">Sandberg-Fries säkert känner till finns en mycket stor orsak till budgetunderskottet i den gamla regeringens politik. Allan Larsson tippade ett budgetunderskott på 4 miljarder kronor, medan det i själva verket blev 39 eller kanske 40 miljarder kronor. Den hypotes han lade fram blir då inte särskilt trovärdig.</textBlock>
  </contentBlock>
  <contentBlock page="0" id="i-b1251f8380590745">
    <textBlock id="i-8f4c367c27dd7c28">Yvonne Sandberg-Fries sade att hon kom in i riksdagen år 1982 och att man då fick överta en borgerlig regeringspolitik som hade drivits i sex år.</textBlock>
    <textBlock id="i-d15c875b2db8fae5">Vad har vi fått överta nu? Det visar den ekonomiska situationen i landet. Det behövs viktiga och kraftfulla åtgärder, inte för att åstadkomma ett stort underskott som vi kan skylla på socialdemokraterna utan för att försöka vända den negativa utvecklingen.</textBlock>
  </contentBlock>
  <contentBlock page="0" id="i-9fc9007bf36ca624">
    <textBlock id="i-99009045743029af">I sitt inledningsanförande sade Yvonne Sandberg-</textBlock>
    <textBlock id="i-1857c2f395015fc8">Fries att det är fördelningspolitiskt riktigt att lägga fram en sådan här skatt. Men om man lägger en för stor börda på folket i form av höga skatter finns det ingenting att fördela. Då hjälper det inte att ha en fördelningspolitik.</textBlock>
  </contentBlock>
  <contentBlock page="0" id="i-364bc4cb1b53b8dd">
    <textBlock id="i-2b4efd13c9630d91">Slutligen kan jag konstatera att jag inte fick något svar på om det är Yvonne Sandberg-Fries uppfattningen att det var LO som drev fram den här skatten. Uttrycket ''valpskatten'' har myntats av</textBlock>
    <textBlock id="i-019ece701b218728">Stig Malm.</textBlock>
  </contentBlock>
  <contentBlock page="0" id="i-f2ebf51edc61e444">
    <textBlock id="i-beafacb7b9ad395c">Jag är glad över att Lars Bäckström tog avstånd från vad hans parti ställde till med 1983 då det förordade 10 % i skatt. Han erkände att han blev klokare och klokare. Men han beklagar att moderata samlingspartiet inte blir det. Lars</textBlock>
    <textBlock id="i-d0d62a28343ce144">Bäckström, vi har hela tiden sedan år 1983 när det fattades beslut om den här skatten bekämpat den med alla till buds stående demokratiska medel. Vi har hela tiden sagt att den är skadlig. Vi har varit konsekventa, och vi kan inte bli klokare.</textBlock>
  </contentBlock>
  <contentBlock page="0" id="i-aedc2dc44b48737b">
    <textBlock id="i-bc4737ddc87b55e8">Lars Bäckström talade om Danmark och den transaktionsskatt som finns där. I det sammanhanget passar det bra att jämföra med ett</textBlock>
    <textBlock id="i-0ae30f8803d21ba6">EG-land. I sitt inledningsanförande tog Lars</textBlock>
    <textBlock id="i-bc53974cd6ae7793">Bäckström emellertid helt avstånd från de regler som gäller i EG. Vi skulle inte lägga oss i dessa regler eftersom vi inte är medlem. Varför skall vi då bry oss om EG-länderna?</textBlock>
  </contentBlock>
  <contentBlock page="0" id="i-6fca83117e2bd6f2">
    <textBlock id="i-9823d237d08b562d">Anf. 45 LARS BÄCKSTRÖM (v):</textBlock>
  </contentBlock>
  <contentBlock page="0" id="i-e2a69c05c0c14364">
    <textBlock id="i-2ba06cf9db515244">Herr talman! Jag sade inte att vi skulle strunta i</textBlock>
    <textBlock id="i-a6e96ddbcb6d6a7b">EG. Jag sade däremot att vi inte behöver anpassa oss till regler som inte finns i EG. I Danmark har man i och för sig ingen transaktionsskatt utan en skatt på finansiella företag. Vi har anvisat detta som ett alternativ, om man driver igenom ett avskaffande av omsättningsskatten på aktier. Vi visar att vad som är möjligt i Danmark är möjligt även i Sverige i de allra flesta fall, såvida man inte har en mycket hård nyliberal regering i Sverige.</textBlock>
  </contentBlock>
  <contentBlock page="0" id="i-933e073da8ae69c0">
    <textBlock id="i-cb1c71d8a45e0779">Anf. 46 YVONNE SANDBERG-FRIES (s):</textBlock>
  </contentBlock>
  <contentBlock page="0" id="i-759ca01aa46fe002">
    <textBlock id="i-abfa133e09d419af">Herr talman! Jag har inte begärt ordet utan hade bara tänkt meddela att jag inte äger rätt till ytterligare replik.</textBlock>
  </contentBlock>
  <contentBlock page="0" id="i-3d8e432da38f4a04">
    <textBlock id="i-0b4e963f5ee52b4f">Anf. 47 FÖRSTE VICE TALMANNEN:</textBlock>
  </contentBlock>
  <contentBlock page="0" id="i-5ffaf42bf7e6f1b9">
    <textBlock id="i-44ff941c6b3f315b">Det är tillåtet att hålla ett anförande nu.</textBlock>
  </contentBlock>
  <contentBlock page="0" id="i-2528abb932527d7a">
    <textBlock id="i-6fa614f03b1ca1ab">Anf. 48 KNUT WACHTMEISTER (m):</textBlock>
  </contentBlock>
  <contentBlock page="0" id="i-fb19e3e58f587f9a">
    <textBlock id="i-6d8ad4e754219a18">Herr talman! Jag konstaterar då att Yvonne</textBlock>
    <textBlock id="i-62dc673a45c1ee67">Sandberg-Fries trots att hon enligt riksdagsordningen hade möjlighet att svara mig icke ville diskutera LOs roll när det gäller den omsättningsskatt på aktier som vi har haft sedan år</textBlock>
    <textBlock id="i-3d1649a0963c23e5">1984.</textBlock>
  </contentBlock>
  <contentBlock page="0" id="i-555b9d14c42a2273">
    <textBlock id="i-524b79eccd8b217d">Anf. 49 YVONNE SANDBERG-FRIES (s):</textBlock>
  </contentBlock>
  <contentBlock page="0" id="i-899872e4e9cd0729">
    <textBlock id="i-638cfeab723cfe4e">Herr talman! Jag tycker att det tyder på en stor brist på argument när Knut Wacthmeister uppehåller sig vid vem som eventuellt har haft en viss åsikt om en viss skatt. Jag trodde faktiskt att vi här i kammaren prövade förslagen på sakliga grunder. Åtminstone anstränger vi oss i vårt parti att göra det för att därefter komma fram till våra beslut. Om så inte är fallet i Knut Wachtmeisters parti, beklagar jag det.</textBlock>
  </contentBlock>
  <contentBlock page="0" id="i-873a73e78e3d2ba9">
    <textBlock id="i-20cdc8493da986a6">Vi skulle kunna fortsätta denna debatt länge och diskutera tillväxt och ekonomisk utveckling i lågskatteländer. I USA t.ex. är problemen inte helt obetydliga. Men en sådan debatt skulle kanske föra för långt, och vi har ju en del andra ärenden som också skall behandlas i dag.</textBlock>
  </contentBlock>
  <contentBlock page="0" id="i-daf9297df112a70a">
    <textBlock id="i-b196451a9e628b62">Anf. 50 KNUT WACHTMEISTER (m):</textBlock>
  </contentBlock>
  <contentBlock page="0" id="i-f009f9d75cca3002">
    <textBlock id="i-df38ea82d0a17c59">Herr talman! Jag har förståelse för att Yvonne</textBlock>
    <textBlock id="i-239592fa7a238909">Sandberg-Fries inte vill diskutera LOs roll i detta fall. Socialdemokraterna vill inte erkänna att de har gått i LOs ledband. Jag kan då citera vad en tidigare socialdemokratisk statssekretare sade i denna fråga i en tidningsintervju för någon tid sedan: ''Det är inte svårt att räkna ut effekterna av den skatten, men det var priset för att vidmakthålla LOs stöd för en viss politik.''</textBlock>
  </contentBlock>
  <contentBlock page="0" id="i-9b00e5aa72428b58">
    <textBlock id="i-f7565ceda9fe075f">Överläggningen var härmed avslutad.</textBlock>
  </contentBlock>
  <contentBlock page="0" id="i-766e10ad38b84c11">
    <textBlock id="i-9a148e14eee7d244">(Beslut fattades efter 37 §.)</textBlock>
  </contentBlock>
  <contentBlock page="0" id="i-79533c28bee62be6">
    <textBlock id="i-83039b9d3bcfa1a1">15 § Försäljning av kronoholmarna</textBlock>
  </contentBlock>
  <contentBlock page="0" id="i-e465eee994d05c4f">
    <textBlock id="i-1f336d20ea325de1">Föredrogs</textBlock>
  </contentBlock>
  <contentBlock page="0" id="i-4d3aa69bc81c732b">
    <textBlock id="i-33e8bcafe39dc47b">finansutskottets betänkande</textBlock>
  </contentBlock>
  <contentBlock page="0" id="i-bb828487eadf3c6b">
    <textBlock id="i-2d75d6fe4d9d7b59">1991/92:FiU1 Försäljning av kronoholmarna</textBlock>
  </contentBlock>
  <contentBlock page="0" id="i-27be4d2fd01f5a1c">
    <textBlock id="i-501ece5b8df14497">Anf. 51 ARNE KJÖRNSBERG (s):</textBlock>
  </contentBlock>
  <contentBlock page="0" id="i-45af52d88d96fdf6">
    <textBlock id="i-bc3b85880dcbf1dd">Herr talman! Som framgår av finansutskottets korta betänkande i denna fråga har de som tidigare haft hus på de s.k. kronoholmarna haft problem, om de behövt låna pengar t.ex. för att reparera eller renovera sina hus. Skälet härtill är att husen har stått på ofri grund, varför man inte kunnat få inteckningslån.</textBlock>
  </contentBlock>
  <contentBlock page="0" id="i-6173c622d57b6f7f">
    <textBlock id="i-a52223c1c1ecaa92">Så var det tidigare, och det är detta som är anledning till den motion som väckts i ärendet. På senare år har emellertid byggnadsstyrelsen, som förvaltar kronoholmarna, låtit husägarna antingen få tomträtt eller i vissa, på senare tid inte så ovanliga, fall få köpa marken, om inte något speciellt riksintresse hindrat en försäljning. På det sättet har frågan om inteckningslån kunnat lösas.</textBlock>
  </contentBlock>
  <contentBlock page="0" id="i-bdc1419b2bc979c2">
    <textBlock id="i-8346495d266db3e4">I princip var alltså de problem som motionen tar upp redan lösta när motionen väcktes. Det var vi också överens om i finansutskottet när vi gjorde vårt preliminära ställningstagande. Men vid slutjusteringen lade moderaterna fram ett förslag som i stort sett innebär att det skall vara fritt fram.</textBlock>
    <textBlock id="i-e95e2902b7fd2462">Då orkade de övriga borgerliga partierna inte stå emot. Tidigare var vi överens om att det som kan göras redan är gjort, men inför detta moderatförslag vek sig alltså de övriga borgerliga partierna. Därigenom kom den moderata uppfattningen att bli majoritetens förslag.</textBlock>
  </contentBlock>
  <contentBlock page="0" id="i-b4e16bd0daf5a9a4">
    <textBlock id="i-fac14222e7f5d7fb">Detta är naturligtvis inte världens största fråga, men den är på något sätt symbolisk.</textBlock>
  </contentBlock>
  <contentBlock page="0" id="i-076c37ab2cd17604">
    <textBlock id="i-b88c89a03325e38e">''Sälj ut fosterlandet'', är den nya devisen. Nu tycks man vilja sälja ut fosterlandet till snart sagt vilket pris som helst. Det tycker vi socialdemokrater är fel, och därför har vi reserverat oss.</textBlock>
  </contentBlock>
  <contentBlock page="0" id="i-287e5025e8cf7335">
    <textBlock id="i-4c6f716f0ff40d15">Herr talman! Jag yrkar bifall till reservationen.</textBlock>
  </contentBlock>
  <contentBlock page="0" id="i-732a30c2f0248c61">
    <textBlock id="i-3de6d9c5949cc4e7">Anf. 52 TOM HEYMAN (m):</textBlock>
  </contentBlock>
  <contentBlock page="0" id="i-69aeeefb67fa4566">
    <textBlock id="i-5fe84800e642d03d">Herr talman! Innehavet av de s.k. kronoholmarna har varit föremål för riksdagens behandling vid flera tidigare tillfällen. Markägarfrågan har emellertid aldrig fått någon tillfredsställande lösning, och det demonstreras av de här i kammaren återkommande motionskraven, som har sin grund i svårigheterna för husägare på öarna att belåna eller sälja sina hus.</textBlock>
  </contentBlock>
  <contentBlock page="0" id="i-525698e1e7babd1f">
    <textBlock id="i-ee0990807aab7e6f">Detta gäller framför allt på Kärringön och</textBlock>
    <textBlock id="i-37ae3d5107358981">Gullholmen, som är de enda kronoholmar som har någon mer omfattande bebyggelse. Där har ingen försäljning skett, som Arne Kjörnsberg hävdar i sitt anförande. Mig veterligt gäller den enda försäljning som ägt rum Ängholmen, som ligger strax utanför</textBlock>
    <textBlock id="i-7f60b74fdbe65ae7">Göteborg. Problemen på framför allt Kärringön är lika olösta som någonsin tidigare.</textBlock>
  </contentBlock>
  <contentBlock page="0" id="i-b39f87e011e173d3">
    <textBlock id="i-62383b2104c1829b">Den utredning som genomfördes 1983 har på ett bra sätt redovisat var och en av de 198 bebyggda öar som är aktuella. De flesta är mycket små och utan värde för staten. Resultatet av den utredningen blev tyvärr inte en avveckling av det statliga markinnehavet, något som hade varit det naturliga.</textBlock>
    <textBlock id="i-e2ec42bae37d359c">I stället överfördes marken till domänverket -- inte till byggnadsstyrelsen. Verket bygger nu upp lokala organisationer för att förvalta dessa 198 öar, som ligger spridda utmed den svenska kusten från</textBlock>
    <textBlock id="i-75a5363d881830b3">Strömstad i väster till Haparanda i öster.</textBlock>
  </contentBlock>
  <contentBlock page="0" id="i-03ca5d300bff6e9e">
    <textBlock id="i-4e43e51c656311d3">Nyttan av denna statliga fastighetsförvaltningsorganisation kan ifrågasättas.</textBlock>
    <textBlock id="i-5a2b7d0205b43d11">I samband med den bolagisering av domänverket som nu har påbörjats måste en ändring av ägarförhållandet under alla omständigheter komma till stånd.</textBlock>
  </contentBlock>
  <contentBlock page="0" id="i-4eec16ffcc2db159">
    <textBlock id="i-93ae6b405131fa2f">De motiv som tidigare anfördes för fortsatt statligt ägande, nämligen intresset av bevarande av natur och bebyggelse, saknar i dag giltighet. Sedan utredningen genomfördes har plan- och bygglagen tillkommit, varigenom kommunerna har fått vidsträckta befogenheter i detta avseende.</textBlock>
  </contentBlock>
  <contentBlock page="0" id="i-f7c8d33e8ba860be">
    <textBlock id="i-a5c12f98513c5d49">Utskottets majoritet har tagit fasta på detta och anser alltså att huvudalternativet nu bör vara att det statliga markinnehavet avvecklas, om inte klara skäl finns för ett fortsatt statligt ägande. I första hand bör alltså öarna säljas av staten. Fortsatt statligt markinnehav måste kunna motiveras för att en försäljning inte skall kunna ske.</textBlock>
  </contentBlock>
  <contentBlock page="0" id="i-e78ef746ca1f6fb6">
    <textBlock id="i-a93c945c7e8abbc9">Herr talman! Med detta yrkar jag bifall till utskottets hemställan och avslag på reservationen.</textBlock>
  </contentBlock>
  <contentBlock page="0" id="i-65498d50bcf59660">
    <textBlock id="i-cfd5803d1b13c7e9">Anf. 53 ARNE KJÖRNSBERG (s):</textBlock>
  </contentBlock>
  <contentBlock page="0" id="i-2f2c15ec2deb2d47">
    <textBlock id="i-f437f9aa011adce1">Herr talman! En moderat ledamot av denna kammare sade vid ett tillfälle: ''Det är kanske symptomatiskt att i motioner med moderata undertecknare är det alltid Kärringön som tas som exempel.'' Jag förstod aldrig varför, men det kanske finns någon annan klok ledamot av denna kammare som kan räkna ut varför det alltid är Kärringön som tas som exempel i moderata motioner.</textBlock>
  </contentBlock>
  <contentBlock page="0" id="i-3a85399add10e678">
    <textBlock id="i-2b65f8cb3d58a287">Anf. 54 TOM HEYMAN (m):</textBlock>
  </contentBlock>
  <contentBlock page="0" id="i-e3c93afd3873363f">
    <textBlock id="i-d6fe6d62cbd46d6e">Herr talman! Det finns naturligtvis många goda skäl till att Kärringön nämns i dessa sammanhang.</textBlock>
    <textBlock id="i-219e8e8821603638">Ett kan faktiskt vara att av de kronoholmar som har bebyggelse är Kärringön den mest omfattande.</textBlock>
    <textBlock id="i-2c7647c74fbaa362">Kärringön och Gullholmen är de enda två kronoholmar som har någon större samling hus. På</textBlock>
    <textBlock id="i-5ebcfee3638eafb0">Kärringön har domänverket också organiserat en lokal förvaltning. Det har skett på ett så klumpigt och tafatt sätt att man har dragit in staten i en jätteprocess om utvecklingen med 100 markägare.</textBlock>
    <textBlock id="i-09a2ebe92f8df5b2">På Gullholmen har detta ännu inte skett, men problemen kan bli aktuella även där.</textBlock>
  </contentBlock>
  <contentBlock page="0" id="i-9c4286f2330fec48">
    <textBlock id="i-814d472defcae927">Anf. 55 ARNE KJÖRNSBERG (s):</textBlock>
  </contentBlock>
  <contentBlock page="0" id="i-b20ec4f8069d7df5">
    <textBlock id="i-960ebbcd06729c61">Herr talman! Den rättsprocess som Tom Heyman nu nämnde var ett av skälen till att vi socialdemokrater ville avvakta med ett beslut i detta ärende. Denna process är ännu inte avgjord.</textBlock>
    <textBlock id="i-86633417de376337">En annan ledamot av denna kammare företräder i sin profession en del markägare just på Kärringön.</textBlock>
  </contentBlock>
  <contentBlock page="0" id="i-c48350692e058bb5">
    <textBlock id="i-b26af9a906dabdb3">Den moderata ledamot som påpekade att</textBlock>
    <textBlock id="i-bc257e08b2f460b8">Kärringön tas som exempel i de moderata motionerna hade ett leende på läpparna. Jag påminner om att Kärringön ofta är platsen för semesterreportage om framträdande moderater.</textBlock>
  </contentBlock>
  <contentBlock page="0" id="i-204576adb23f78ec">
    <textBlock id="i-9fd62c0c124ab303">Överläggningen var härmed avslutad.</textBlock>
  </contentBlock>
  <contentBlock page="0" id="i-cbc76a5da1e3bd11">
    <textBlock id="i-f9388641f9e41021">(Beslut fattades efter 37 §.)</textBlock>
  </contentBlock>
  <contentBlock page="0" id="i-7eb3184d89703492">
    <textBlock id="i-7cfc315ae05b250c">16 § Organisationsformer för statens revision</textBlock>
  </contentBlock>
  <contentBlock page="0" id="i-c23cea1fa0e4e799">
    <textBlock id="i-ceeeb3e66358ffbf">Föredrogs</textBlock>
  </contentBlock>
  <contentBlock page="0" id="i-369ef0bdd05c4a0b">
    <textBlock id="i-6b39c1e26ce1635d">finansutskottets betänkande</textBlock>
  </contentBlock>
  <contentBlock page="0" id="i-5747ad4631da37dc">
    <textBlock id="i-fef947ea392f19dc">1991/92:FiU2 Organisationsformer för statens revision.</textBlock>
  </contentBlock>
  <contentBlock page="0" id="i-8de47b8b32ebdebc">
    <textBlock id="i-abe7352a41d5026b">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-76bbd944843b88d7">
    <textBlock id="i-7c38a00c991a7a01">(Beslut fattades efter 37 §.)</textBlock>
  </contentBlock>
  <contentBlock page="0" id="i-a0dffd1ec51a84f5">
    <textBlock id="i-44d5c9b65a73b590">Anf. 56 BENGT WITTBOM (m):</textBlock>
  </contentBlock>
  <contentBlock page="0" id="i-1208fc52fe20f12b">
    <textBlock id="i-86c476a3341ff97d">Herr talman! Ett enhälligt utskottsbetänkande brukar normalt förbigås med tystnad och beslutas av riksdagen. Det tycker jag dock inte bör vara fallet med finansutskottets betänkande nr 2. Det enkla skälet härtill är att det beslut som riksdagen nu kommer att fatta innebär en klar förstärkning av riksdagens möjligheter att arbeta och av riksdagens möjligheter att följa upp fattade beslut, som berör statliga organ och myndigheter. Beslutet innebär också en klar förbättring av riksdagens möjligheter att skapa underlag för sina beslut och hävda dessa gentemot exempelvis regeringen.</textBlock>
  </contentBlock>
  <contentBlock page="0" id="i-cf9284a4ed7cb08f">
    <textBlock id="i-14b59010764be1de">Ett enigt utskott föreslår att riksdagen skall ge regeringen till känna vad utskottet anfört om att regeringen bör lägga fram förslag för riksdagen om en kraftig förstärkning av revisionsresurserna för den statliga revisionen och riksdagens revisorer.</textBlock>
    <textBlock id="i-9aeeb420b0bfb3cc">Skälen härför är två. Det ena är att det i de västliga demokratierna är naturligt att parlamenten har en tillräckligt stor revisionsresurs och att den revisionsresursen är oberoende, något som är en hörnsten i all revisionsverksamhet.</textBlock>
  </contentBlock>
  <contentBlock page="0" id="i-b99a8ec102e6fde1">
    <textBlock id="i-ce677a3ecfa50604">Det andra skälet är inte mindre viktigt, nämligen att den förändring av den statliga budgetprocessen som håller på att genomföras ställer större krav på uppföljning och kontroll från riksdagens sida.</textBlock>
    <textBlock id="i-fa97d4f90c04f3d9">Avsikten är att riksdagen skall få bättre möjligheter att fatta riktiga beslut och även kunna kontrollera och följa upp att de beslut som fattas verkligen genomförs.</textBlock>
  </contentBlock>
  <contentBlock page="0" id="i-b95784ef4bf21b01">
    <textBlock id="i-6bfdc7ec56e376c8">Herr talman! Jag tror att det är en styrka för framtiden för Sveriges riksdag att det här beslutet fattas. Förväntningarna är att regeringen i de överväganden som nu pågår angående organisation av den statliga revisionen och även den s.k.</textBlock>
    <textBlock id="i-aa904ba0d07815f6">riksdagsutredningen tar fasta på dagens riksdagsbeslut och återkommer till riksdagen med förslag om förändringar i den statliga revisionens organisation med bl.a. en förstärkning av riksdagens revisorers resurser.</textBlock>
  </contentBlock>
  <contentBlock page="0" id="i-5d11fc898aeba526">
    <textBlock id="i-dee70745368a5a7b">Herr talman! Jag yrkar bifall till utskottets hemställan.</textBlock>
  </contentBlock>
  <contentBlock page="0" id="i-6859f527379436e5">
    <textBlock id="i-39464006e2fd4b69">Överläggningen var härmed avslutad.</textBlock>
  </contentBlock>
  <contentBlock page="0" id="i-0bd0cbe688f7527a">
    <textBlock id="i-2baa5b5c595cc032">(Beslut fattades efter 37 §.)</textBlock>
  </contentBlock>
  <contentBlock page="0" id="i-393c7d4662576856">
    <textBlock id="i-acb8ea6ecf85ccca">17 § Vissa ändringar i lagen om Sveriges riksbank</textBlock>
  </contentBlock>
  <contentBlock page="0" id="i-a6c959bf527cd6c5">
    <textBlock id="i-4073a32165ef5713">Föredrogs</textBlock>
  </contentBlock>
  <contentBlock page="0" id="i-a436ccd2bf22e0bd">
    <textBlock id="i-14817fa12ae62340">finansutskottets betänkande</textBlock>
  </contentBlock>
  <contentBlock page="0" id="i-549f04b01a5e7699">
    <textBlock id="i-4fc08b694c040247">1991/92:FiU3 Vissa ändringar i lagen om Sveriges riksbank (förs. 1991/92:10).</textBlock>
  </contentBlock>
  <contentBlock page="0" id="i-412f42aa1744aa2b">
    <textBlock id="i-7baaa63fb8625c06">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-6d520f025fdddca0">
    <textBlock id="i-9c9345697d00bd6b">(Beslut fattades efter 37 §.)</textBlock>
  </contentBlock>
  <contentBlock page="0" id="i-4f63f3c87dcc03f4">
    <textBlock id="i-79c05f85addf408d">18 § Forskning om den offentliga sektorn</textBlock>
  </contentBlock>
  <contentBlock page="0" id="i-29ad85e7bf962991">
    <textBlock id="i-68afa0f8aa22a234">Föredrogs</textBlock>
  </contentBlock>
  <contentBlock page="0" id="i-bc36ba5d8718c1c9">
    <textBlock id="i-b325b791dc769909">finansutskottets betänkande</textBlock>
  </contentBlock>
  <contentBlock page="0" id="i-0dffc55a6a96fb9f">
    <textBlock id="i-ca720622bfa40abe">1991/92:FiU4 Forskning om den offentliga sektorn.</textBlock>
  </contentBlock>
  <contentBlock page="0" id="i-1371691089519fcc">
    <textBlock id="i-c690b8f8364e3cc5">Anf. 57 OLLE SCHMIDT (fp):</textBlock>
  </contentBlock>
  <contentBlock page="0" id="i-d7705876bf16dc97">
    <textBlock id="i-157849f6a33060b5">Herr talman! Sverige har en mycket omfattande offentlig sektor. Ungefär en tredjedel av alla förvärvsarbetande är sysselsatta inom offentlig verksamhet. Det innebär nästan en och en halv miljon människor, och skattetrycket är som bekant högt.</textBlock>
  </contentBlock>
  <contentBlock page="0" id="i-9422c3cbb416c545">
    <textBlock id="i-43face79627bf9bc">Kraven på en förnyelse av de offentliga verksamheterna har ökat, beroende dels på att statens och kommunernas resurser har blivit knappare, dels på att medborgarna börjat ställa krav på en högre och bättre effektivitet. Man vill helt enkelt ha mer valuta för skattepengarna. Men medborgarna vill också ha ökad valfrihet. Det handlar också om att hitta nya modeller för verksamheterna, att finna nya lösningar inte minst för den politiska styrningen.</textBlock>
  </contentBlock>
  <contentBlock page="0" id="i-8af0317ab649513c">
    <textBlock id="i-daaa619fed3b8bad">Numera måste man vara fantasifull och våga pröva nya vägar, bearbeta oplöjd mark. Detta gäller för alla dem som jobbar inom de offentliga verksamheterna men också för de förtroendevalda politikerna.</textBlock>
  </contentBlock>
  <contentBlock page="0" id="i-7f0a80be8f226a6f">
    <textBlock id="i-f9a0545ee6bb423d">Det nya som nu sker på det statliga området, i kommuner och landsting är i mångt och mycket omvälvande. Visst har man en hel del med sig i bagaget i form av tidigare erfarenheter, men till allra största delen handlar det om en helt ny kunskap. Här kommer det viktiga behovet av fördjupad forskning och kunskap in. Det är detta som det här ärendet handlar om.</textBlock>
  </contentBlock>
  <contentBlock page="0" id="i-158f0ea18ceb0dad">
    <textBlock id="i-af4cb1af5cfe6eea">Hittills har forskningen om den offentliga sektorn varit spridd över många områden och med många olika projekt. Det har resulterat i en god grundforskning, men måhända har denna blivit något svåröverskådlig. Därför finns det nu anledning att gå vidare när nu kompetensen finns till fördjupning och koncentration i s.k.</textBlock>
    <textBlock id="i-69767ce311e86cf7">spjutspetsforskning. I propositionen föreslås därför två centrumbildningar för forskning inom den offentliga sektorn, ett förlagt till universitetet i</textBlock>
    <textBlock id="i-929031e71f1bc106">Stockholm i samverkan med Handelshögskolan, ett till universitetet i Göteborg. Genom dessa centrumbildningar skapas förutsättningar för en god forskningsmiljö, där man också kan knyta samman den forskning som bedrivs på många håll inom detta område, så att forskningsresultaten blir väl kända.</textBlock>
  </contentBlock>
  <contentBlock page="0" id="i-e0732dd8546c1a54">
    <textBlock id="i-64dd921d405deb60">Herr talman! Förutom skapandet av dessa två centrumbildningar förstärks forskningsresurerna via Humanistisk-samhällsvetenskapliga forskningsrådet för forskare inom hela högskolan.</textBlock>
    <textBlock id="i-285efec49f59d200">Dessutom sker en forskning på kollegiet för samhällsforskning i Uppsala, avsett för gästforskarprogram.</textBlock>
  </contentBlock>
  <contentBlock page="0" id="i-e8a0354286c97688">
    <textBlock id="i-431c8264fb879781">Utskottet delar propositionens slutsatser om vikten av att satsa på den här typen av forskning. Dock finns vissa randanmärkningar, bl.a. vad gäller en ev. omprövning av organisationsformerna och när detta kan ske.</textBlock>
  </contentBlock>
  <contentBlock page="0" id="i-b9a6006e04ab655d">
    <textBlock id="i-28b25cee220945a9">Utskottet delar motionären Daniel Tarschys uppfattning att universiteten själva måste ha möjlighet att ompröva organisationsformerna om de inte är ändamålsenliga. Universitetens frihet att själva organisera sin verksamhet framhålls ju också i propositionen. Någon tidsperiod för omprövningen anger inte utskottet.</textBlock>
  </contentBlock>
  <contentBlock page="0" id="i-01131e3e215789ff">
    <textBlock id="i-3c0222d739bc07e1">Herr talamn! Låt mig något ytterligare stanna vid</textBlock>
    <textBlock id="i-cc12fc31dc28a309">Daniel Tarschys motion och också i det här sammanhanget nämna Rune Rydéns motion, där man diskuterar inriktningen av forskningsprogrammen, bl.a. att forskningen om offentlig sektor inte bara skall beröra den egna verksamheten, den s.k. inre förnyelsen, utan också ta upp gränszonen mellan det privata och det offentliga. Självfallet är detta ytterst angeläget med tanke på den privatisering av offentliga verksamheter som nu förekommer i hela vårt land -- alldeles oavsett vilken politisk majoritet som styr.</textBlock>
  </contentBlock>
  <contentBlock page="0" id="i-60a55746e7888369">
    <textBlock id="i-768646819871b2ba">Jag tycker att motionärerna har helt rätt i sina propåer, men, herr talman, jag delar också utskottets bedömning att vi i den här församlingen rimligen inte skall lägga oss i detaljer och härifrån styra vilka projekt och vilka områden som forskningen skall inrikta sig på.</textBlock>
  </contentBlock>
  <contentBlock page="0" id="i-e4a0e030044fc2cb">
    <textBlock id="i-dd62b691dbbed8ca">Avslutningsvis: Om välfärden skall kunna utvecklas i vårt land behövs det nytänkande och kreativitet.</textBlock>
    <textBlock id="i-7ddc0a0a266281bc">Att tänka i gamla banor håller inte längre. Alla de som använder den offentliga servicen har blivit mer kritiska, och det med rätta. Man vill få så god service som möjligt med största möjliga valfrihet till lägsta kostnad. Det är en stor utmaning för stat, kommuner och landsting, men redan nu kan vi konstatera att mycket har skett. Det finns en vilja till förnyelse och förändring som aldrig förr.</textBlock>
  </contentBlock>
  <contentBlock page="0" id="i-5152b45a924f04cd">
    <textBlock id="i-8ebb48d84e6cea5b">Det är därför bra att det här viktiga förnyelsearbetet nu får ytterligare resurser för fördjupad forskning och kunskaps- och kompetensutveckling.</textBlock>
  </contentBlock>
  <contentBlock page="0" id="i-54caebbc21a49b38">
    <textBlock id="i-575ada21f8b972c2">I det här sammanhanget förtjänar det att nämnas att internationella kontakter och erfarenhetsutbyte är av stor vikt. Sverige och den svenska offentliga sektorn skulle må väl av att pröva mer av internationella modeller. Detta blir ju nu ännu mer påtagligt när vi närmar oss EG.</textBlock>
  </contentBlock>
  <contentBlock page="0" id="i-1a84ba876c3a97f2">
    <textBlock id="i-bf90272e9dc4bc8e">Herr talman! Med detta yrkar jag bifall till utskottets hemställan.</textBlock>
  </contentBlock>
  <contentBlock page="0" id="i-2f107e540ef0aee5">
    <textBlock id="i-3d1bc8cb1944bb3d">Överläggningen var härmed avslutad.</textBlock>
  </contentBlock>
  <contentBlock page="0" id="i-49b0f372d587289f">
    <textBlock id="i-de9d0a66302e685b">(Beslut fattades efter 37 §.)</textBlock>
  </contentBlock>
  <contentBlock page="0" id="i-25f8c5dec3825611">
    <textBlock id="i-48fa37b9e419bb82">19 § Ekonomiska föreningar m.m.</textBlock>
  </contentBlock>
  <contentBlock page="0" id="i-e1dbc87cdd7199f0">
    <textBlock id="i-f1dc53476dae72c6">Föredrogs</textBlock>
  </contentBlock>
  <contentBlock page="0" id="i-c6fbd213d75942f9">
    <textBlock id="i-6797e16259beba0a">lagutskottets betänkande</textBlock>
  </contentBlock>
  <contentBlock page="0" id="i-0937860ab07b47fe">
    <textBlock id="i-fb66eecdd9bc90db">1991/92:LU1 Ekonomiska föreningar m.m.</textBlock>
  </contentBlock>
  <contentBlock page="0" id="i-3d66ff0bd595c4d6">
    <textBlock id="i-6d94b09c1017e71c">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-644f3892dffda728">
    <textBlock id="i-111c2b9dcc493803">(Beslut fattades efter 37 §.)</textBlock>
  </contentBlock>
  <contentBlock page="0" id="i-34830cd41efbf7fc">
    <textBlock id="i-14b12df6efd01767">20 § Försäkringsvillkor för barn</textBlock>
  </contentBlock>
  <contentBlock page="0" id="i-5c9a5c76a440c831">
    <textBlock id="i-73b168db28dd648f">Föredrogs</textBlock>
  </contentBlock>
  <contentBlock page="0" id="i-73317f632382a141">
    <textBlock id="i-bd1e371deda1e9c8">lagutskottets betänkande</textBlock>
  </contentBlock>
  <contentBlock page="0" id="i-412df09051c38fc8">
    <textBlock id="i-c8cd65c137d701c8">1991/92:LU2 Försäkringsvillkor för barn.</textBlock>
  </contentBlock>
  <contentBlock page="0" id="i-377122188394ca18">
    <textBlock id="i-1be25a0600b163b4">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-b600d07146034f24">
    <textBlock id="i-6721d5fbac63615c">(Beslut fattades efter 37 §.)</textBlock>
  </contentBlock>
  <contentBlock page="0" id="i-e27d628b0da21ebe">
    <textBlock id="i-74fa99f10de36dd2">21 § Internationell järnvägstrafik</textBlock>
  </contentBlock>
  <contentBlock page="0" id="i-1f3917564ab83988">
    <textBlock id="i-e8c68979ef07e78a">Föredrogs</textBlock>
  </contentBlock>
  <contentBlock page="0" id="i-7d5a150ac35a469f">
    <textBlock id="i-9ad291de2163c5bd">lagutskottets betänkande</textBlock>
  </contentBlock>
  <contentBlock page="0" id="i-16cb521b1ac43536">
    <textBlock id="i-d1d141dd8528e91d">1991/92:LU3 Internationell järnvägstrafik (vilande lagförslag; prop. 1990/91:43, bet. 1990/91:LU14).</textBlock>
  </contentBlock>
  <contentBlock page="0" id="i-7a25951ed07c1564">
    <textBlock id="i-7afa2dac2921edb2">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-80a0e2ad6c5046e2">
    <textBlock id="i-56702ded05ec3ce0">(Beslut fattades efter 37 §.)</textBlock>
  </contentBlock>
  <contentBlock page="0" id="i-fd8e2b586cde6941">
    <textBlock id="i-9782094903d39f19">22 § Internationella oljeskadefonden</textBlock>
  </contentBlock>
  <contentBlock page="0" id="i-37929490a09533de">
    <textBlock id="i-5efb3cb903ea39fc">Föredrogs</textBlock>
  </contentBlock>
  <contentBlock page="0" id="i-5bc8c6cdc2041dc3">
    <textBlock id="i-e7ba3ae894814c85">lagutskottets betänkande</textBlock>
  </contentBlock>
  <contentBlock page="0" id="i-270a65944008a218">
    <textBlock id="i-79bc4f7561da7c7a">1991/92:LU4 Internationella oljeskadefonden</textBlock>
    <textBlock id="i-214a16e120eceabe">(prop. 1990/91:196).</textBlock>
  </contentBlock>
  <contentBlock page="0" id="i-57e44115469e8acf">
    <textBlock id="i-de188718b97923f1">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-7f5fc16757fa17ce">
    <textBlock id="i-375ecb9aa3b9e2b8">(Beslut fattades efter 37 §.)</textBlock>
  </contentBlock>
  <contentBlock page="0" id="i-55a301589d4d4460">
    <textBlock id="i-cc0dc308d6032d19">23 § Internationella överenskommelser rörande räddningstjänst</textBlock>
  </contentBlock>
  <contentBlock page="0" id="i-e8d30c3729e7f22d">
    <textBlock id="i-43731e719f53ed84">Föredrogs</textBlock>
  </contentBlock>
  <contentBlock page="0" id="i-bf673f5323ce87a8">
    <textBlock id="i-6d3bb3e0a6ce2971">försvarsutskottets betänkande</textBlock>
  </contentBlock>
  <contentBlock page="0" id="i-bf720c902604a413">
    <textBlock id="i-b4593f1ad41968e4">1990/91:FöU1 Internationella överenskommelser rörande räddningstjänst (prop. 1990/91:180).</textBlock>
  </contentBlock>
  <contentBlock page="0" id="i-9d8361f7567bc176">
    <textBlock id="i-c394f88319e2d1a9">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-f16b9e314e7b5eed">
    <textBlock id="i-8dc3d1d754819b78">(Beslut fattades efter 37 §.)</textBlock>
  </contentBlock>
  <contentBlock page="0" id="i-262bc27f73741a00">
    <textBlock id="i-e8cd6ad807f9047c">24 § Vissa försvarsfrågor</textBlock>
  </contentBlock>
  <contentBlock page="0" id="i-399cc86ccdeac3fb">
    <textBlock id="i-091f3685916fe225">Föredrogs</textBlock>
  </contentBlock>
  <contentBlock page="0" id="i-0d79e93a7317d6a7">
    <textBlock id="i-e942a467e3184a3e">försvarsutskottets betänkande</textBlock>
  </contentBlock>
  <contentBlock page="0" id="i-f28d3a7ef764a48d">
    <textBlock id="i-7f556e95ffc58022">1991/92:FöU2 Vissa försvarsfrågor.</textBlock>
  </contentBlock>
  <contentBlock page="0" id="i-bc6636b90926e92f">
    <textBlock id="i-3de14a170005b70c">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-5ea4b117b3bce320">
    <textBlock id="i-e3c87672e46f2606">(Beslut fattades efter 37 §.)</textBlock>
  </contentBlock>
  <contentBlock page="0" id="i-a16ca1386b227d80">
    <textBlock id="i-7cf8ab7e338eef79">25 § Transporter av farligt gods</textBlock>
  </contentBlock>
  <contentBlock page="0" id="i-1a35833696b621d5">
    <textBlock id="i-cb7b021515ab5c5c">Föredrogs</textBlock>
  </contentBlock>
  <contentBlock page="0" id="i-931fb8309e01e45c">
    <textBlock id="i-a9993cfde1b2ffe5">försvarsutskottets betänkande</textBlock>
  </contentBlock>
  <contentBlock page="0" id="i-3931ecfa8bab7571">
    <textBlock id="i-02f33b22049371f4">1991/92:FöU3 Transporter av farligt gods.</textBlock>
  </contentBlock>
  <contentBlock page="0" id="i-11d442cafd31a5ce">
    <textBlock id="i-ed252bab67f0c71b">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-727ad06599d62130">
    <textBlock id="i-5fa1e7c8321ac3df">(Beslut fattades efter 37 §.)</textBlock>
  </contentBlock>
  <contentBlock page="0" id="i-ce9107e919831d3b">
    <textBlock id="i-70f77beaca688824">26 § Handläggning av vissa ersättningar</textBlock>
  </contentBlock>
  <contentBlock page="0" id="i-866c0705fa8843b1">
    <textBlock id="i-e8e5fd1cb12b3038">Föredrogs</textBlock>
  </contentBlock>
  <contentBlock page="0" id="i-dbadea13b614b91d">
    <textBlock id="i-a831071482a95445">försvarsutskottets betänkande</textBlock>
  </contentBlock>
  <contentBlock page="0" id="i-cce60346408c2499">
    <textBlock id="i-d445e4e647193603">1991/92:FöU4 Handläggning av vissa ersättningar</textBlock>
    <textBlock id="i-678fb66761569142">(prop. 1991/92:22).</textBlock>
  </contentBlock>
  <contentBlock page="0" id="i-c40dadb102d9cc75">
    <textBlock id="i-b7f723605247144c">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-c8f33a7c5366ee6f">
    <textBlock id="i-92f75147ef833e32">(Beslut fattades efter 37 §.)</textBlock>
  </contentBlock>
  <contentBlock page="0" id="i-0892aa36387b726a">
    <textBlock id="i-d4ca71c7ba67a0f5">27 § Socialavgifter</textBlock>
  </contentBlock>
  <contentBlock page="0" id="i-b014c0ec663ad05c">
    <textBlock id="i-fb0fe0ad1f36616e">Föredrogs</textBlock>
  </contentBlock>
  <contentBlock page="0" id="i-2643d2aa0a0ba36e">
    <textBlock id="i-4c6ce2a1f9e7b994">socialförsäkringsutskottets betänkande</textBlock>
  </contentBlock>
  <contentBlock page="0" id="i-7fdbf279580d6346">
    <textBlock id="i-d192174f3ba9c69c">1991/92:SfU1 Socialavgifter.</textBlock>
  </contentBlock>
  <contentBlock page="0" id="i-8604d275ce86e262">
    <textBlock id="i-47559f2d8357bb86">Anf. 58 NILS-OLOF GUSTAFSSON (s):</textBlock>
  </contentBlock>
  <contentBlock page="0" id="i-e39793ffd62f1b90">
    <textBlock id="i-4eb1590664dd6c8a">Herr talman! När socialförsäkringsutskottet beredde detta betänkande nr 1 gällde det ett antal motioner från allmänna motionstiden, förra riksmötet. Utskottet avstyrker motionerna enhälligt. Den borgerliga majoriteten hänvisar till att frågorna bereds i regeringskansliet. Det gör också vi socialdemokrater delvis, men en del motioner innehåller sådant som vi helt enkelt inte ställer upp på.</textBlock>
  </contentBlock>
  <contentBlock page="0" id="i-d42b0ecbc4450fdf">
    <textBlock id="i-13e46f0a73432afa">Jag förutsätter att vi kommer att få en hel del diskussioner här i kammaren om socialförsäkringsfrågorna när de konkreta förslagen föreligger. Jag återkommer till det.</textBlock>
  </contentBlock>
  <contentBlock page="0" id="i-734de6a373e1f20e">
    <textBlock id="i-312b5004addef635">På en punkt anser vi emellertid att vi redan på det här stadiet skall redovisa var vi står. Det gäller sambandet mellan avgifter och förmåner. Under ett flertal år har vi haft borgerliga motioner och reservationer, som krävt bättre överensstämmelse mellan avgifter och förmåner i socialförsäkringssystemet.</textBlock>
  </contentBlock>
  <contentBlock page="0" id="i-ff50109c8d33e436">
    <textBlock id="i-634342382774f547">Riksdagsmajoriteten har avslagit förslagen, därför att den har ansett det vara ett avsteg från den obligatoriska och solidariska tanken bakom vår socialförsäkring. Med den förslagstext som fanns i betänkandet hade vi kunnat avstå från reservation, men med den skärpta formulering som blev majoritetsskrivningen blev det nödvändigt för oss att med en reservation markera vår inställning.</textBlock>
  </contentBlock>
  <contentBlock page="0" id="i-0ba2863b7a09afb2">
    <textBlock id="i-678e578274682cfe">Majoriteten säger nämligen: ''Utskottet anser det viktigt att frågor om överensstämmelse mellan förmåner och avgifter inom socialförsäkringssystemet beaktas.'' Det är väl så nära en riksdagsbeställning man kan komma.</textBlock>
  </contentBlock>
  <contentBlock page="0" id="i-a5acf38352238e44">
    <textBlock id="i-809a7badafd0aa45">Vi socialdemokrater vidhåller att det är en viktig och för oss avgörande princip att vår socialförsäkring även fortsättningsvis bygger på ett obligatoriskt och solidariskt system.</textBlock>
  </contentBlock>
  <contentBlock page="0" id="i-8ca18dff39ee0140">
    <textBlock id="i-dbb0b530d6a14f11">Herr talman! Jag yrkar bifall till reservationen.</textBlock>
  </contentBlock>
  <contentBlock page="0" id="i-856f19895e6b5b90">
    <textBlock id="i-2ddac169674b39ba">Anf. 59 KARIN ISRAELSSON (c):</textBlock>
  </contentBlock>
  <contentBlock page="0" id="i-08126b2a2ed6becb">
    <textBlock id="i-9f5e6f877eeb3a1b">Herr talman! Socialförsäkringsutskottets betänkande nr 1 innehåller en del motionskrav som tidigare behandlats i riksdagen, precis som Nils-</textBlock>
    <textBlock id="i-1570d0d587af9c1d">Olof Gustafsson säger. I de flesta fall har de lett till reservationer från de borgerliga ledamöterna.</textBlock>
  </contentBlock>
  <contentBlock page="0" id="i-f2ce89b3a6d0c0cc">
    <textBlock id="i-ec9e770cd97d1b57">Vi har ansett att den socialdemokratiska regeringen inte ägnat exempelvis företagarna och egenföretagarna det intresse som de är värda.</textBlock>
    <textBlock id="i-4afd96da5348f87e">Deras situation har alltid betraktats med viss misstänksamhet av den socialdemokratiska regeringen. Nu har vi fått en ny regering med höga ambitioner att förändra detta förhållande. Det krävs för att få fart på svensk ekonomi och företagsamhet.</textBlock>
  </contentBlock>
  <contentBlock page="0" id="i-596d13e62fc22614">
    <textBlock id="i-36bdf63cc66687c7">Just ett rättvisst förhållande mellan avgifter och förmåner måste eftersträvas, men det innebär också att nuvarande system måste förändras.</textBlock>
    <textBlock id="i-dbfc46c4ce09aa4c">Regeringen tar för närvarande upp dessa förhållanden i sina överväganden och vi kan inom treårsperioden förvänta oss förslag, som kommer att medföra förbättrade förhållanden för i dag missgynnade grupper.</textBlock>
  </contentBlock>
  <contentBlock page="0" id="i-1cc8036fd7a0347d">
    <textBlock id="i-fd034b781c7586fe">I stort sett håller socialdemokraterna i opposition med om detta. I sin reservation tar man avstånd från majoritetens förslag att låta socialavgiftsuttaget finnas med i överväganden som gäller den ekonomiska politiken liksom välfärdspolitiken. Oppositionen tycker att det räcker med pensionsberedningens förslag och riksförsäkringsverkets förslag till sjukpenningssystem.</textBlock>
  </contentBlock>
  <contentBlock page="0" id="i-3e16d43dce0bfd03">
    <textBlock id="i-21a218353b06d9dd">Jag utgår från att vi är överens om att även de här bitarna kommer att finnas med i de överväganden som kommer att ske. Det är därefter de slutliga besluten skall tas. Vi har att ta ställning till hur det framtida pensionssystemet skall utformas, hur avgiften kommer att bestämmas, hur sjuk- och arbetsskadeförsäkringen kommer att utformas och hur stora avgifterna kommer att bli.</textBlock>
  </contentBlock>
  <contentBlock page="0" id="i-60365691ebc3bbc5">
    <textBlock id="i-bbed82627060236a">Jag tror nog att vi kan vara överens om att en grundtrygghet för alla måste eftersträvas. Vi anser också inom regeringspartierna att ett ökat egenansvar bör byggas in i vårt försäkringssystem.</textBlock>
  </contentBlock>
  <contentBlock page="0" id="i-5317dae54e77710a">
    <textBlock id="i-7134e53bcf014246">När nu ekonomin är i ett sådant bedrövligt skick som den har visat sig vara, måste besparingar ske även i de generella transfereringssystemen. Denna tanke är inte heller främmande för socialdemokraterna. Vi var överens om förändringen i sjukersättningen, om sjuklönen och om att avgiftssättningen skall vara kostnadsneutral när det gäller insatser på detta område.</textBlock>
  </contentBlock>
  <contentBlock page="0" id="i-71276383b674e38e">
    <textBlock id="i-3cf62ccff9633e94">Jag håller med Nils-Olof Gustafsson om att vi har anledning att återkomma i dessa frågor längre fram. Det är också vår ambition att göra det så snart förslagen ligger på riksdagsbänken. Vår ambition är också att detta skall ske så snart det göras kan, därför att det finns stora behov, dels av förändringar, dels av besparingar.</textBlock>
  </contentBlock>
  <contentBlock page="0" id="i-5cb043864c02db3f">
    <textBlock id="i-79c6a872ba835542">Herr talman! Jag yrkar bifall till utskottets hemställan och avslag på reservationen.</textBlock>
  </contentBlock>
  <contentBlock page="0" id="i-0d89da7211b3dd9d">
    <textBlock id="i-c287a05a333a52cb">Anf. 60 NILS-OLOF GUSTAFSSON (s):</textBlock>
  </contentBlock>
  <contentBlock page="0" id="i-ca237ae295c8ac0b">
    <textBlock id="i-9ca390d011e92d87">Herr talman! Jag tycker också att detta betänkande om våra socialförsäkringar inte är värt någon större debatt. Vi skall avvakta de förslag som kommer och de beredningar som nu sker. Det är självfallet på det sättet.</textBlock>
  </contentBlock>
  <contentBlock page="0" id="i-a959f669364134a2">
    <textBlock id="i-fe95c0f156368f29">Vi har dock redan nu velat säga ifrån att vi aldrig kommer att ställa upp på förändringar i socialförsäkringssystemet som skulle innebära ett avsteg från den solidariska obligatoriska tanken.</textBlock>
    <textBlock id="i-17dee28dffa8a689">Det är lika bra att säga det nu.</textBlock>
  </contentBlock>
  <contentBlock page="0" id="i-bbae808d3bb21a8a">
    <textBlock id="i-22851d5ee3b2fafa">Jag vill också påminna om att när vi beslutade om de här förenklade reglerna för avgiftsuttag 1981 --</textBlock>
    <textBlock id="i-2a382b5c2b8f82da">det var Karin Söder såsom socialminister som lade fram förslaget -- var vi alla på det klara med och överens om att det skulle innebära ett avsteg från överensstämmelsen mellan förmåner och avgifter.</textBlock>
    <textBlock id="i-d7197523f9469591">Vi tyckte då att det var så stora administrativa fördelar med det här systemet att de övervägde nackdelarna. Den uppfattningen har vi socialdemokrater fortfarande.</textBlock>
  </contentBlock>
  <contentBlock page="0" id="i-18fa60587836472f">
    <textBlock id="i-3e24bfbf9d641e23">Anf. 61 KARIN ISRAELSSON (c):</textBlock>
  </contentBlock>
  <contentBlock page="0" id="i-74214cd4176c8dcf">
    <textBlock id="i-e4bfac97ff5212ba">Herr talman! Vi var överens, precis som Nils-Olof</textBlock>
    <textBlock id="i-9b3bd31c734b92c6">Gustafsson säger. Det visade sig dock senare att det för vissa grupper i samhället, speciellt egenföretagare och småföretagare, gav en något ogynnsam utdelning på de inbetalda avgifterna.</textBlock>
    <textBlock id="i-15e365e89c04cac5">Det kanske blev ett bekymmer för dem att orka med att vara goda småföretagare och att arbeta vidare såsom egenföretagare och kanske också utvidga sin verksamhet, eftersom just arbetsgivaravgiftssidan med dessa sociala avgifter har varit en tung börda. Genom en differentiering både av avgifter och av förmåner kan man kanske hitta en lämpligare utformning.</textBlock>
  </contentBlock>
  <contentBlock page="0" id="i-b248c0d2965aa295">
    <textBlock id="i-25475932015b344e">Vår ambition är också att vi skall ha en solidarisk välfärdspolitik, som verkligen tar hand om de sämst ställda som behöver samhällets skydd. Vi i centern har som ett exempel fört fram grundpensionstanken, som finns också hos de andra partierna mer eller mindre väl utvecklad. Det är ambitioner som finns med i det fortsatta beredningsarbetet.</textBlock>
  </contentBlock>
  <contentBlock page="0" id="i-e2e2c824cb8bcfe1"/>
  <contentBlock page="0" id="i-e6f6652b75d2d2b5">
    <textBlock id="i-4e0573ee2e4e1843">28 § Tandvårdsförsäkringen</textBlock>
  </contentBlock>
  <contentBlock page="0" id="i-7b2247905fdf5cd8">
    <textBlock id="i-8f09f973b2d999c6">Föredrogs</textBlock>
  </contentBlock>
  <contentBlock page="0" id="i-3bd671cb6a55f14b">
    <textBlock id="i-adf69e63d16bc85f">socialförsäkringsutskottets betänkande</textBlock>
  </contentBlock>
  <contentBlock page="0" id="i-acc55ea755a62122">
    <textBlock id="i-37cd6ff19dbdf468">1991/92:SfU2 Tandvårdsförsäkringen.</textBlock>
  </contentBlock>
  <contentBlock page="0" id="i-6b631ff1774302c3">
    <textBlock id="i-93dd915f7434bb69">Anf. 62 BÖRJE NILSSON (s):</textBlock>
  </contentBlock>
  <contentBlock page="0" id="i-efd955c0c2dfbfbc">
    <textBlock id="i-d3ec70e8ab76596c">Herr talman! I de borgerliga motionerna signaleras genomgripande förändringar också på tandvårdens område. Tydligen skall etableringsbegränsningen slopas. Landstingen skall inte längre ha ansvaret för barn- och ungdomstandvården. Som vi ser det är det inte längre patienten och vården som är det viktiga och som skall sättas främst, utan det är det omtalade systemskiftet på alla områden.</textBlock>
  </contentBlock>
  <contentBlock page="0" id="i-a81ed9620ab5f753">
    <textBlock id="i-69471b3bdd784641">Jag tycker, Sigge Godin, att en mycket viktig princip inom välfärdspolitiken är vård på lika villkor var man än bor. Som vi ser det rubbar man allvarligt på denna princip, och det är olyckligt.</textBlock>
    <textBlock id="i-f26db3552a9ccc9a">Konsekvenserna för tandvården står helt klara.</textBlock>
    <textBlock id="i-d7612490bf96c161">Ännu fler tandläkare kommer att etablera sig i de redan tandläkartäta storstäderna. Det blir problem på landsbygden. Man talar om valfrihet, men för vem? Inte blir det för människorna på de mindre orterna. Det är dem man sviker med sådana här förslag.</textBlock>
  </contentBlock>
  <contentBlock page="0" id="i-72afe95c61b28f95">
    <textBlock id="i-9b16709be473cc0e">När etableringsbegränsningen infördes var motivet faktiskt att i viss mån anpassa tandvårdsresurserna till behov och samhällsekonomiskt utrymme. Men det var också, vilket måhända var det viktigaste, att uppnå just en utjämning av tillgången på tandläkare mellan och inom regionerna. Tack vare den styrning som finns inom etableringsbegränsningen har vi också en god tandvård i hela landet. Det vågar jag påstå. Vi menar att skälen för etableringskontrollen för privattandläkare är precis lika viktiga i dag, och det markerar vi i vår reservation.</textBlock>
  </contentBlock>
  <contentBlock page="0" id="i-e32f149b2fbb1d2f">
    <textBlock id="i-281b7cf3a42172a6">En bra tandvård är naturligtvis särskilt viktig för den unga generationen. Därför ser vi det som väsentligt att folktandvården har ett samlat ansvar för barn- och ungdomstandvården. Den har också nått mycket goda resultat. Tandhälsan för de allra yngsta har förbättrats avsevärt. En viktig förutsättning för detta goda resultat har just varit att vården har omfattat alla barn och att den har varit kostnadsfri. Det är oerhört väsentligt.</textBlock>
  </contentBlock>
  <contentBlock page="0" id="i-a6187db332945321">
    <textBlock id="i-200dcc8d9034fb23">Organisationen av barn och ungdomstandvården med ett enhetligt ersättningsbelopp per barn har också stimulerat till ett långsiktigt tänkande, inriktat på att uppnå en så god tandhälsa som möjligt för barnen till en låg kostnad. Vi vet att inslaget av förebyggande åtgärder har varit mycket stort, vilket självfallet också är fördelaktigt ur ekonomiska aspekter. Vi tycker att det är en mycket klok uppläggning som den borgerliga majoriteten nu vill bryta upp för systemskiftets skull. Det märker vi på alla områden. Vi tror att det är direkt farligt att de unga hamnar i den öppna vården med dess prestationsinriktade system. Vi märker det mycket tydligt, framför allt i storstäderna, och det är inte bra.</textBlock>
  </contentBlock>
  <contentBlock page="0" id="i-bedd981729afba96">
    <textBlock id="i-1cb29ff4dce2e419">Den socialdemokratiska regeringen tog i våras initiativ till en försöksverksamhet på tandvårdsområdet i några landstingskommuner.</textBlock>
    <textBlock id="i-79ad60a84b78d970">Syftet var att uppnå en ännu jämnare resursfördelning inom landet och en bättre hushållning med resurserna. I denna försöksverksamhet skulle också ingå en decentralisering av ansvaret från central nivå till lokal nivå samt möjlighet till avreglering. Vi tycker att det är viktigt att denna försöksverksamhet verkligen får fortsätta. Den skulle ge svar på viktiga frågor. Speciellt viktigt är det att den får slutföras innan man fingrar på taxesystemet. Framför allt skulle den ta upp en än jämnare resursfördelning.</textBlock>
    <textBlock id="i-8da372ef706028b9">Vi märker nu att det finns en överförbrukning av tandläkarbesök och tandvård i storstadsregionerna.</textBlock>
    <textBlock id="i-d36907603b0fc49b">Det är en snedfördelning, och det är viktigt att man kan rätta till den. Det kan man, som vi ser det, göra genom vissa styrmedel.</textBlock>
  </contentBlock>
  <contentBlock page="0" id="i-7058d2503cd4df1b">
    <textBlock id="i-29f116e76c5634cd">Det som förs fram nu är signaler, eftersom man säger att de här frågorna bereds av regeringen. Det blir en debatt på vårkanten. Men redan nu vill vi markera var vi står i de här frågorna. Vi tycker att tandvården är en oerhört viktig hälsofråga. Man har gjort stora framsteg, och vi tycker att det är klåfingrighet att ge sig in på detta.</textBlock>
  </contentBlock>
  <contentBlock page="0" id="i-878bd9016c4d74df">
    <textBlock id="i-a2165e98b3781590">Jag yrkar bifall till de båda socialdemokratiska reservationerna.</textBlock>
  </contentBlock>
  <contentBlock page="0" id="i-9eb24b0c18504fba">
    <textBlock id="i-3663928e80eb6780">Anf. 63 SIGGE GODIN (fp):</textBlock>
  </contentBlock>
  <contentBlock page="0" id="i-bd84b8e3bcfcd52e">
    <textBlock id="i-f1dde0f3af215784">Herr talman! I detta betänkande behandlas de kvarvarande motionerna från allmänna motionstiden. De upptar frågor som främst rör etableringsbegränsningar för privattandläkarna, tandvårdstaxan och barn- och ungdomstandvården.</textBlock>
  </contentBlock>
  <contentBlock page="0" id="i-744f7563b28dc8cd">
    <textBlock id="i-1648a79ac0faff2c">Låt mig inledningsvis säga att det är glädjande att tandhälsan hos svenska folket har förbättrats avsevärt de senaste åren. Inte minst barnens goda tandhälsa bör vi notera med tillfredsställelse.</textBlock>
    <textBlock id="i-1df2ee6901d4931e">Majoriteten i utskottet bibehåller sin uppfattning att tvistefrågorna som rör etableringsbegränsningarna och tandvårdstaxan snarast måste få sin lösning. Vi kan därför med glädje notera, som framgår av utskottets betänkande, att regeringen på flera sätt arbetar med förnyelsen av välfärdssystemen. Inte minst viktig är då valfriheten för den enskilde, möjligheten att välja sin egen tandläkare och även valfriheten för familjen att för barnen få välja den tandläkare som familjen finner bäst.</textBlock>
  </contentBlock>
  <contentBlock page="0" id="i-480fc1974b7eb47f">
    <textBlock id="i-6ef16b113f11f647">Det är också av avgörande betydelse att skilja ut den offentliga finansieringen och kontrollen från produktionen, oavsett om produktionen är privat, kooperativ eller offentlig.</textBlock>
  </contentBlock>
  <contentBlock page="0" id="i-e55a57627f6ec5fb">
    <textBlock id="i-6628584be2acfbf6">I betänkandet tas också tandvårdstaxan upp. Det är nödvändigt, kanske främst av kostnadsskäl, att konkurrens och effektivitet uppnås. Genom konkurrens ökar man effektiviteten inom tandvården. Främst med tanke på att kostnaderna skenar i väg är det viktigt att öppna nya vägar för att komma till rätta med problemen.</textBlock>
  </contentBlock>
  <contentBlock page="0" id="i-a7d4d4ceb3a6fce7">
    <textBlock id="i-018f137dec8249d3">Herr talman! Till betänkandet har socialdemokraterna fogat två reservationer, dels om etableringsbegränsningen, dels om tandvårdstaxan.</textBlock>
  </contentBlock>
  <contentBlock page="0" id="i-8d216aa3742b5b8a">
    <textBlock id="i-b64eba97562f6774">De framhärdar fortfarande med att motiven för fortsatt etableringsbegränsning kvarstår. De vill fortfarande genom etableringskontrollen styra tandläkare från storstäderna till orter med underskott eller glesare tillgång på tandläkare. Att systemet inte har fungerat visas av, som Börje</textBlock>
    <textBlock id="i-35a74c78a4a7bc47">Nilsson säger, att det finns betydligt fler tandläkare i storstäderna, främst i Stockholm, trots att vi har haft de här regleringarna i många år. Det blir inte bättre vård, Börje Nilsson, och inte vård på lika villkor oavsett var man bor, som ni säger, om man har de här begränsningarna. Systemet har visat att det inte fungerar. Det är därför vi måste hitta andra vägar. Vi ser inte någon annan möjlighet än att avskaffa regleringarna och öppna för fri etablering.</textBlock>
    <textBlock id="i-c6a0b1e6efabae16">Vi tror att det är den väg man kan gå för att komma till rätta med detta.</textBlock>
  </contentBlock>
  <contentBlock page="0" id="i-4a4386ab9203676a">
    <textBlock id="i-920f1ea87f501142">Herr talman! Inledningsvis anförde jag att barnoch ungdomstandvården har lyckats mycket bra.</textBlock>
    <textBlock id="i-86dd2dc43095edf6">Men det får inte vara ett argument för att föräldrarna inte skall ha möjlighet att välja, låt oss kalla det en egen hustandläkare, till vilken hela familjen kan gå.</textBlock>
  </contentBlock>
  <contentBlock page="0" id="i-fae49f1b5496fdad">
    <textBlock id="i-998c7d73fd75558a">Det förvånar mig att socialdemokraterna vidhåller att man enbart i glesbygder kan tillåta en uppluckring av monopolet. Om barnens tandhälsa enbart beror på folktandvården, blir frågan varför glesbygdsbarnen skall diskrimineras. Självklart är det inte på det sättet.</textBlock>
  </contentBlock>
  <contentBlock page="0" id="i-c9553b6d7b08837e">
    <textBlock id="i-eb80864ed9cdb072">I den översyn som regeringen avser att göra när det gäller etableringsfriheten, valfriheten för den enskilde, förutsätter majoriteten att frågorna löses så snabbt som möjligt.</textBlock>
  </contentBlock>
  <contentBlock page="0" id="i-bc81c2a55f807cf2">
    <textBlock id="i-22da1c6f43f4a5a3">Herr talman! I reservation 2 anser socialdemokraterna att resultatet av försöksverksamheterna bör avvaktas innan några större förändringar görs i tandvårdstaxan. Det är viktigt att tandvårdstaxan får ett inslag av förebyggande verksamhet, så att stora kostnadskrävande insatser så långt möjligt minimeras. Det är bara att beklaga att socialdemokraterna trummade igenom en stympad försöksverksamhet, som inte ger svar på alla frågor.</textBlock>
    <textBlock id="i-5947fef9a4d85268">Majoriteten förutsätter att förändringar i tandvårdstaxan utformas så att ökad konkurrens och mångfald kommer just konsumenterna till godo. Om redan beslutad försöksverksamhet ger ett sådant resultat återstår att se. Det får vi utvärdera när den dagen kommer.</textBlock>
  </contentBlock>
  <contentBlock page="0" id="i-55347d1190d71372">
    <textBlock id="i-d50473f05bfe2c71">Med detta, herr talman, ber jag att få yrka bifall till utskottets hemställan i dess helhet samt avslag på reservationerna 1 och 2.</textBlock>
  </contentBlock>
  <contentBlock page="0" id="i-2d845f96540c7f93">
    <textBlock id="i-3ba06c9a7a106c1e">Anf. 64 BÖRJE NILSSON (s):</textBlock>
  </contentBlock>
  <contentBlock page="0" id="i-ea3c1369da42916b">
    <textBlock id="i-10e9d418484f630d">Herr talman! Man rider på begreppet valfrihet.</textBlock>
    <textBlock id="i-5e754fbbda38b6d1">Men, Sigge Godin, för vem blir det valfrihet? För tandläkarna kan hända, som kan etablera sig var som helst, men inte för de enskilda människorna.</textBlock>
    <textBlock id="i-ee388a5ad8be0f0a">Det är väl helt klart att många i Västernorrland, i</textBlock>
    <textBlock id="i-5d4b9ae11a7b02aa">Sigge Godins egna hemtrakter, kommer i kläm om man plockar bort etableringsbegränsningen. Den har haft oerhörda fördelar. Vi har fått tandvård i hela landet, var man än bor, vågar jag påstå.</textBlock>
    <textBlock id="i-4b84959c8f27cd86">Tandhälsan har också förbättrats avsevärt.</textBlock>
  </contentBlock>
  <contentBlock page="0" id="i-4f0f297429e97a13">
    <textBlock id="i-e9b3ddd1285e7c7b">Jag tycker att man skall analysera litet djupare vad de här borgerliga förslagen innebär. Det är helt klart att de kommer att gå ut över tandvården på de mindre orterna. Den blir också väsentligt mycket dyrare. I dag omfattar barn- och ungdomstandvården alla barn och är kostnadsfri.</textBlock>
    <textBlock id="i-228bcf62ceb0fcee">Vad händer med denna i fortsättningen? Vad jag förstår kommer förslagen att innebära att det blir en fördyring för de enskilda familjerna. Man minskar naturligtvis också effektiviteten.</textBlock>
  </contentBlock>
  <contentBlock page="0" id="i-5647f0788f28b938">
    <textBlock id="i-9d64544d8f1a28e6">Det viktiga när det gäller socialförsäkringen och vård är att det är lika villkor i hela landet, inte att rida på några borgerliga privatiseringsdoktriner.</textBlock>
    <textBlock id="i-11fa4b1e2edf18a9">Det är hela tiden människan som måste sättas främst. Men man sviker, framför allt i Sigge Godins hemtrakter, barnen, de enskilda människorna, med sådana här förslag.</textBlock>
  </contentBlock>
  <contentBlock page="0" id="i-88caea5a896d95d9">
    <textBlock id="i-a633f14c6584bcb2">Anf. 65 SIGGE GODIN (fp):</textBlock>
  </contentBlock>
  <contentBlock page="0" id="i-7ff516750b6e45c8">
    <textBlock id="i-b07428342978d60a">Herr talman! Jag skall kommentera några av Börje</textBlock>
    <textBlock id="i-4662a8f4cdeaf974">Nilssons påståenden. Han sade tidigare att vi ändrar system för systemskiftets skull. Jag försökte i min inledning säga att det faktiskt handlar om att se till att det finns tillgång på tandläkare i hela landet för konsumenters skull, så att konsumenterna kan få den valfrihet som de önskar.</textBlock>
    <textBlock id="i-97040efea8c7fd8e">Börje Nilsson aktade sig självfallet väldigt noga för att ta upp en diskussion om huruvida etableringsregleringarna nu har lett till att vi har tandläkare att tillgå i hela landet och i samma omfattning, för Börje Nilsson vet att det inte är så.</textBlock>
    <textBlock id="i-b2606d7b9a7a370a">Det finns tandläkare som vill etablera sig, men de får inte göra det, utan konsumenterna är hänvisade enbart till folktandvården. Nu finns det många som tycker att det är väldigt bra, medan andra tycker att valfriheten faktiskt är det viktigaste.</textBlock>
  </contentBlock>
  <contentBlock page="0" id="i-6c88195225735360">
    <textBlock id="i-8c83711782dc381e">Börje Nilsson tog tidigare upp frågan om de höga kostnaderna. Vi har en skenande ekonomi även här. Kostnaderna rakar i höjden, och den socialdemokratiska regeringen insåg på sin tid också att någonting måste göras. Därför skulle jag vilja säga till Börje Nilsson att visst var litet beklämmande att vi inte kunde enas om en mycket vid och omfattande försöksverksamhet där vi vägde in alla aspekter. Hade vi gjort det, hade vi så småningom fått mycket bra svar på alla de frågor som vi nu ställer om hur vi skall bemästra kostnaderna, hur tillgången på tandläkare skall kunna bli lika oavsett var man bor i landet och hur man kanske locka ut en del av tandläkarna från</textBlock>
    <textBlock id="i-a49ddf85a9b23cae">Stockholmsregionen.</textBlock>
  </contentBlock>
  <contentBlock page="0" id="i-74dfe5f7264fcf5e">
    <textBlock id="i-3cd798552f256793">Det är inte så, Börje Nilsson, att mitt hemlän har haft någon lysande tillvaro på tandläkarfronten, eftersom ni har reglerat systemet så stenhårt. Det är raka motsatsen, det har inte fungerat. Men nu finns det litet tid fram till våren, så ni kanske hinner komma på bättre tankar och börjar inse att vi måste öppna alla vägar för att få nyetableringar och för att kunna ge valfrihet till konsumenterna till en rimlig kostnad.</textBlock>
  </contentBlock>
  <contentBlock page="0" id="i-08ad773e93c9edcb">
    <textBlock id="i-7d1d564f474517e9">Anf. 66 BÖRJE NILSSON (s):</textBlock>
  </contentBlock>
  <contentBlock page="0" id="i-c9cdb596271b3200">
    <textBlock id="i-829cf322da44f06f">Herr talman! Det är, Sigge Godin, på det sättet att tack vare etableringsbegränsningen och andra instrument kan vi nu erbjuda en bra tandvård i hela landet. I dag finns naturligtvis fortfarande snedfördelning. Jag har statistik som visar att det går åt två tandläkartimmar per varje invånare i</textBlock>
    <textBlock id="i-643ef325116c758d">Malmö, 1,8 i Göteborg, 1,6 i Stockholm men endast</textBlock>
    <textBlock id="i-89bc1d7d21305e37">0,85 i Västernorrland, varifrån Sigge Godin kommer. Och det här kommer att förstärkas om man tar bort etableringsbegränsningen. Man måste gå vidare. Därför är försöksverksamheten oerhört viktig. Den kommer att ge svar på vissa frågor om hur vi skall kunna få en ännu jämnare fördelning.</textBlock>
    <textBlock id="i-b505c77fa606c2cf">Det är inte så att folk har sämre tänder i storstadsregionerna, men där är det en oerhörd överetablering. Det måste bli en jämnare resursfördelning.</textBlock>
  </contentBlock>
  <contentBlock page="0" id="i-c90a0a04a3f7c8cc">
    <textBlock id="i-a4d111d56aa2575b">Det handlar också om miljarder i socialförsäkringskostnader som måste användas på ett riktigt sätt och där man verkligen måste sätta rättvisan främst för alla människor oavsett var de bor.</textBlock>
  </contentBlock>
  <contentBlock page="0" id="i-2af764adcf8f3f73">
    <textBlock id="i-80150113ef979bdb">Jag uppfattade det som så att Sigge Godin är litet grand på reträtt. Han sade att vi måste locka ut tandläkare till landsbygden. Fundera på det ett litet slag till, så kommer ni rätt. Jag tror att det är ytterst farligt att avskaffa den styrning som nu finns. Den måste finnas.</textBlock>
  </contentBlock>
  <contentBlock page="0" id="i-7a3a130b16367aaa">
    <textBlock id="i-0d0b85919ef57a81">Anf. 67 SIGGE GODIN (fp):</textBlock>
  </contentBlock>
  <contentBlock page="0" id="i-683d5d202f98029d">
    <textBlock id="i-cbeedb40f1691bbe">Herr talman! Jag vill bara än en gång tala om för</textBlock>
    <textBlock id="i-0777c24ef8572195">Börje Nilsson att etableringsbegränsningarna --</textBlock>
    <textBlock id="i-1fd4bc9d42cf1bef">också med tanke på exakt de siffror som Börje</textBlock>
    <textBlock id="i-78e367d64fcb9dc7">Nilsson redovisade här -- har visat att det alltså är sämre tillgång på tandläkare i exempelvis skogslänen. Det vill vi komma ifrån. Exakt det jag har bekrivit nu här har jag tagit upp i debatt efter debatt tidigare. Folkpartiet och de andra borgerliga partierna är inte på reträtt. Vi har samma uppfattning i dag som vi har haft tidigare. Vi har försökt påverka er gång efter annan och påpekat olika siffror som visar att systemet inte fungerar, varför vi måste göra någonting åt det. Men ni har inte velat lyssna, ni har över huvud taget inte velat ge exempelvis privattandläkare möjlighet till ett antal varierande försök. Försöken skulle i stället ligga enbart hos folktandvården. Men då får man de svar som man vill ha. Det är en brist som jag påpekat tidigare.</textBlock>
  </contentBlock>
  <contentBlock page="0" id="i-7750f6016110ecfa">
    <textBlock id="i-acf66ab90904b63b">Trots detta ämnar vi låta denna försöksverksamhet fortgå. Sedan får vi utvärdera vad den kan ge. Men slutresultatet kommer sannolikt att bli att etableringsbegränsningen måste bort. Vi skall öppna för alla varianter, så att tandläkare kan etablera sig och välja lokalisering. Sedan kan kunden välja vilken tandläkare han vill besöka. Det skall också finnas möjlighet för barnen att gå hos samma tandläkare som föräldrarna, om föräldrarna så tycker. Det är konsumenten som skall välja, inte vi politiker.</textBlock>
  </contentBlock>
  <contentBlock page="0" id="i-5742412dedfaeb52">
    <textBlock id="i-fb06d3868f5e980a">Anf. 68 BÖRJE NILSSON (s):</textBlock>
  </contentBlock>
  <contentBlock page="0" id="i-aa82ec370ece2cc8">
    <textBlock id="i-43e1bc63fef8a7eb">Herr talman! Jag har en känsla av att vi pratar förbi varandra, och det är synd i en sådan här debatt. Det är ändå så, Sigge Godin, att införandet av fri etablering innebär att ännu fler tandläkare etablerar sig i storstadsregionerna. Det måste finnas en styrning, för annars förvärras problemen ännu mer -- det är helt klart. Därför är försöksverksamheten oerhört viktig. Jag hoppas att den borgerliga regeringen ändå fortsätter den, för den skall ge svar på frågan om möjligheten att gå ännu längre i styrning för att vi inte skall få en överetablering och överkonsumtion av tandvård i storstadsregionerna. Man måste öppna möjligheterna ännu bättre för tandvård på de mindre orterna, t.ex. hemma hos Sigge Godin.</textBlock>
  </contentBlock>
  <contentBlock page="0" id="i-f75fe61912f13341">
    <textBlock id="i-9764bae4cf0d0561">Anf. 69 SIGGE GODIN (fp):</textBlock>
  </contentBlock>
  <contentBlock page="0" id="i-c11a79d85d1145c2">
    <textBlock id="i-e68a8681ed9c8b88">Herr talman! Får jag bara kort säga, när nu Börje</textBlock>
    <textBlock id="i-bb4f555186098539">Nilsson hänvisar till mitt hemlän, att jag vet att etableringsbegränsningen har gjort att det inte finns tillgång till så många tandläkare som vi behöver. Det är en brist som vi inte kan komma ifrån utan som vi måste avhjälpa. Den nya regeringen kommer att se till att frågan löses.</textBlock>
  </contentBlock>
  <contentBlock page="0" id="i-fed9bd5281a14b24">
    <textBlock id="i-567d26921f24de10">Börje Nilsson talar om att man måste gå ännu längre i fråga om styrning. Får jag då som avslutning säga att i arbetet med att styra tandvården ytterligare kommer socialdemokraterna inte att få något stöd från de borgerliga partierna, det kan jag försäkra.</textBlock>
  </contentBlock>
  <contentBlock page="0" id="i-935f3cdb659d3d4b">
    <textBlock id="i-1ef96f95eb590ce6">Överläggningen var härmed avslutad.</textBlock>
  </contentBlock>
  <contentBlock page="0" id="i-7127425f5d0aa891">
    <textBlock id="i-9c4a7d0b008611e6">(Beslut fattades efter 37 §.)</textBlock>
  </contentBlock>
  <contentBlock page="0" id="i-572cbcd7e484c031">
    <textBlock id="i-e675581318c2a2b7">29 § Barn och ungdom</textBlock>
  </contentBlock>
  <contentBlock page="0" id="i-4957492c91f2717a">
    <textBlock id="i-940ef41a283689ca">Föredrogs</textBlock>
  </contentBlock>
  <contentBlock page="0" id="i-1b8a9e3033c2d074">
    <textBlock id="i-8757098013ccb161">socialutskottets betänkande</textBlock>
  </contentBlock>
  <contentBlock page="0" id="i-7d9c15e95bd4d35a">
    <textBlock id="i-0a84435c8da54759">1991/92:SoU1 Barn och ungdom.</textBlock>
  </contentBlock>
  <contentBlock page="0" id="i-ef0cb5efd6eeae6f">
    <textBlock id="i-fdd3f5f8a833d55f">Anf. 70 LENA ÖHRSVIK (s):</textBlock>
  </contentBlock>
  <contentBlock page="0" id="i-b1244171d43b07ac">
    <textBlock id="i-4282da2478c87d54">Herr talman! Jag hade tänkt begagna det här tillfället där min motion behandlas till att ställa en del frågor till utskottets talesmän. Jag kan inte se så hemskt många från socialutskottet här, så jag vet inte om det är någon idé med det. Men jag vill ändå säga att jag tycker att det är anmärkningsvärt. Man hänvisar nämligen när det gäller min motion till en riksdagsbeställning som gränsar till det som jag har tagit upp i min motion. Det är alltså inte samma sak, och man har ingen åsikt i frågan över huvud taget.</textBlock>
  </contentBlock>
  <contentBlock page="0" id="i-90ed5030d0a1dd12">
    <textBlock id="i-3ff27c500639f002">Jag har alltså i min motion tagit upp frågan om barnens talerätt i sociala mål. Det handlar alltså om</textBlock>
    <textBlock id="i-742c774aa429c9c3">LVU och socialtjänstlagen. Frågan har varit föremål för kontinuerlig utredning sedan 1977. Jag väckte min första motion i ärendet 1979. Man hänvisar hela tiden till fortsatt beredning av frågan.</textBlock>
    <textBlock id="i-94d60ebcd019f5ac">Naturligtvis skulle frågan ha lösts när vi gjorde förändringar i LVU förra hösten, men så skedde inte. Utskottet tyckte då att man fortfarande skulle avvakta regeringens bedömning av förslagen från utredningen om barnens rätt.</textBlock>
  </contentBlock>
  <contentBlock page="0" id="i-3d1568681d4ac3f5">
    <textBlock id="i-84728b8e87b35515">Jag väckte sedan ytterligare en motion under den allmänna motionstiden i år. Utskottet avfärdade motionen med att man inte bör föregripa regeringens kommande åtgärder i denna fråga.</textBlock>
    <textBlock id="i-fc1e8535638da341">Utskottet hänvisade till det uppdrag som regeringen har fått med anledning av ett förslag från lagutskottet, som gäller mål om vårdnad och umgänge.</textBlock>
  </contentBlock>
  <contentBlock page="0" id="i-71b88a0d20ff8940">
    <textBlock id="i-3ca76e5b75c07cf4">Jag hade tänkt att fråga om inte utskottet hade någon åsikt i denna fråga. Det hade varit bra om man i betänkandet hade beskrivit vad som har hänt på det här området. Detta ärende har alltså varit föremål för kontinuerlig beredning sedan 1977.</textBlock>
    <textBlock id="i-dcc4b815be38fa25">Även om regeringen har ett uppdrag i en angränsande fråga, tycker jag inte att det fritar vare sig socialutskottet eller riksdagen från ansvar. Jag måste uttrycka min besvikelse över denna hantering.</textBlock>
  </contentBlock>
  <contentBlock page="0" id="i-eafd26b0f4de4e1d">
    <textBlock id="i-5467890a377d5751">Överläggningen var härmed avslutad.</textBlock>
  </contentBlock>
  <contentBlock page="0" id="i-dfe11fd4c154bdcd">
    <textBlock id="i-0248b23ef2447825">(Beslut fattades efter 37 §.)</textBlock>
  </contentBlock>
  <contentBlock page="0" id="i-745d77f7e9cdd072">
    <textBlock id="i-940b2eb6943a91b2">30 § Socialtjänst</textBlock>
  </contentBlock>
  <contentBlock page="0" id="i-02c895a2cbb30f09">
    <textBlock id="i-b8b7454c43cf1579">Föredrogs</textBlock>
  </contentBlock>
  <contentBlock page="0" id="i-d4bf2a5c8c5d8128">
    <textBlock id="i-9950600a167bb4c0">socialutskottets betänkande</textBlock>
  </contentBlock>
  <contentBlock page="0" id="i-19616dcd38e6d90d">
    <textBlock id="i-206521f3c65d5c22">1991/92:SoU2 Socialtjänst.</textBlock>
  </contentBlock>
  <contentBlock page="0" id="i-6f638c0c693ae7ef">
    <textBlock id="i-1e0f2aa07f7439ce">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-a622239cf7fc029e">
    <textBlock id="i-db93806a1c62b822">(Beslut fattades efter 37 §.)</textBlock>
  </contentBlock>
  <contentBlock page="0" id="i-66ee89c312129aec">
    <textBlock id="i-438dba6a67e58abf">31 § Vissa frågor om bilismen m.m.</textBlock>
  </contentBlock>
  <contentBlock page="0" id="i-78cbd5def93ac0ad">
    <textBlock id="i-07f7fcb443b10d8a">Föredrogs</textBlock>
  </contentBlock>
  <contentBlock page="0" id="i-e0229e4395a96102">
    <textBlock id="i-2c57e753973336eb">trafikutskottets betänkande</textBlock>
  </contentBlock>
  <contentBlock page="0" id="i-ad2b1c3187c56816">
    <textBlock id="i-4e6a0dd10462dca4">1991/92:TU1 Vissa frågor om bilismen m.m.</textBlock>
  </contentBlock>
  <contentBlock page="0" id="i-a7dd87aa2a698f21">
    <textBlock id="i-8d4b6273d628dd6f">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-b11389f682f23d97">
    <textBlock id="i-14158c3e2b6bacfc">(Beslut fattades efter 37 §.)</textBlock>
  </contentBlock>
  <contentBlock page="0" id="i-c597fc9483359f6f">
    <textBlock id="i-19cac766b3102bed">32 § Miljöfarligt avfall</textBlock>
  </contentBlock>
  <contentBlock page="0" id="i-ead46c7acf4901b3">
    <textBlock id="i-38f24739502332c0">Föredrogs</textBlock>
  </contentBlock>
  <contentBlock page="0" id="i-3a72112308d0a06e">
    <textBlock id="i-ca774025bc3a9c1b">jordbruksutskottets betänkande</textBlock>
  </contentBlock>
  <contentBlock page="0" id="i-3e11b707de44c454">
    <textBlock id="i-462198f8e4953212">1991/92:JoU3 miljöfarligt avfall (prop.</textBlock>
    <textBlock id="i-f9bd5d3a3ddcaae5">1990/91:188).</textBlock>
  </contentBlock>
  <contentBlock page="0" id="i-a6d226f9dc1a71f0">
    <textBlock id="i-8edc884b86cdcd18">Anf. 71 ANNIKA ÅHNBERG (v):</textBlock>
  </contentBlock>
  <contentBlock page="0" id="i-a6f9befc16ffb9e3">
    <textBlock id="i-3408bd21294a4631">Herr talman! Riksdagen har i flera olika sammanhang haft anledning att diskutera och besluta om olika frågor som rör avfallshanteringen.</textBlock>
  </contentBlock>
  <contentBlock page="0" id="i-27b6dfed0969bdbf">
    <textBlock id="i-22847d48829ecc73">Vi i vårt land producerar årligen 55 miljoner ton avfall -- med avfall avses då restprodukter som det inte finns något intresse av att återanvända, utan som på något sätt måste sluthanteras, deponeras eller förbrännas. Av dessa 55 miljoner ton avfall är den största delen, 46 miljoner ton, s.k.</textBlock>
    <textBlock id="i-2ddbb7cc65adb803">branschspecifikt avfall från t.ex. byggbranschen.</textBlock>
    <textBlock id="i-dc99dd7c36770a48">Hushållsavfallet utgör 3 miljoner ton och 1,5</textBlock>
    <textBlock id="i-37cd2f83d2ab2577">miljoner ton består av slam från reningsverk. Den minsta definierade delen är det miljöfarliga avfallet som utgör 500 000 ton och som den här debatten, om det nu blir någon, -- jag tycks vara tämligen ensam deltagare än så länge -- och det här betänkandet handlar om.</textBlock>
  </contentBlock>
  <contentBlock page="0" id="i-a39da0d2f3d166b8">
    <textBlock id="i-0aa684f80860011b">Dessa siffror måste tas med stor reservation, eftersom de är mer än tio år gamla. Det verkligt beklagliga och en av anledningarna till att vi från vänsterpartiet har yrkat avslag på förslagen i den här propositionen är att kontrollen över avfallsströmmarna i vårt land är så dålig. Det gäller avfallet som helhet och i synnerhet det miljöfarliga avfallet.</textBlock>
  </contentBlock>
  <contentBlock page="0" id="i-f219d62013d16087">
    <textBlock id="i-6c0b277d12f066fa">Det finns alltså beräkningar som visar att av 500 000</textBlock>
    <textBlock id="i-2d0339fe8d3e7b74">ton miljöfarligt avfall kan det vara så mycket som</textBlock>
    <textBlock id="i-987f8ca9ea36d485">100 000 ton som på något sätt försvinner i hanteringen och som man inte vet vart det tar vägen.</textBlock>
  </contentBlock>
  <contentBlock page="0" id="i-837dbc9b29aaa701">
    <textBlock id="i-23c6d7ccdacf4e13"/>
    <textBlock id="i-9cfb8c2a1d107a74">När man ser på de behandlingsanläggningar som finns -- varav SAKAB är en -- visar det sig att mängderna miljöfarligt avfall som kommer in för hantering under senare tid har minskat. Man kan naturligtvis tycka att det är glädjande, vilket det också är om det betyder att det miljöfarliga avfallet minskar i verkligheten. Så länge kontrollen över avfallsströmmarna är dålig, finns det alltid en risk för att denna minskning i själva verket betyder att det miljöfarliga avfallet försvinner någon annanstans. Det behöver inte alltid försvinna på ett sämre sätt, men den risken finns.</textBlock>
  </contentBlock>
  <contentBlock page="0" id="i-a0f8d0d7531a341a">
    <textBlock id="i-9820f42477047a74">Vi i vänsterpartiet menar att när man nu i propositionen föreslår ett utökat samarbete mellan</textBlock>
    <textBlock id="i-a254b7fb6ad3c488">Sverige och Norge med syfte att bygga ytterligare en behandlingsanläggning i Norge för miljöfarligt avfall, borde man -- innan man kommit så långt som till ett avtal mellan två parter -- ha haft en betydligt klarare bild över hur det framtida behovet när det gäller miljöfarligt avfall faktiskt kommer att se ut.</textBlock>
    <textBlock id="i-f5e9fddbff2a18bd">Det borde ha funnits en analys av hur avfallsflödena i dag ser ut. Det borde också ha förts en diskussion om hur man skall hantera prissättningsproblematiken. Det är naturligtvis mycket dyrt att hantera miljöfarligt avfall, och det skall ju vara dyrt. Det är en princip som vi över alla partigränser är överens om, nämligen att förorenaren skall betala, ''polluter pays-principle''.</textBlock>
    <textBlock id="i-bea6ad89c941a301">Det betyder att man skall betala för att det miljöfarliga avfallet hanteras. Å andra sidan finns den uppenbara risken att man, om kostnaderna för omhändertagandet blir för höga, inte kan vara riktigt säker på att allt miljöfarligt avfall tas om hand, utan det kan ta andra vägar som betingar lägre kostnader för den som vill bli av med avfallet.</textBlock>
  </contentBlock>
  <contentBlock page="0" id="i-41853a6ee192a0f4">
    <textBlock id="i-1a1ed838f5b924d6">Vi anser att det inte är bra att sluta ett avtal i det uppenbara syftet att bygga en ny behandlingsanläggning för miljöfarligt avfall när kunskapen om det framtida behovet är så bristfällig. Visserligen sägs det i den socialdemokratiska regeringens proposition, vilket också utskottet understryker i sitt betänkande, att den gemensamma inställningen naturligtvis är att avfallsflödena skall minimeras. Det är en bra princip som vi alla ställer oss bakom, men man måste också fundera litet grand över om de handlingar som man i praktiken utför ligger väl i linje med den principen.</textBlock>
  </contentBlock>
  <contentBlock page="0" id="i-905764a7c9e0ae2a">
    <textBlock id="i-7f9b5f6f01140513">Vi från vänsterpartiet menar att det inte är alldeles säkert att byggandet av en ny anläggning verkligen leder till att man med all kraft kommer att arbeta för att minimera underlaget för förbränningsanläggningarna.</textBlock>
  </contentBlock>
  <contentBlock page="0" id="i-adffebcc091756b0">
    <textBlock id="i-2a6ff2858133e229">Vi inser också att om man skall ha anläggningar, kan det vara mycket bra att de så att säga sinsemellan kan byta avfall, dvs. att SAKAB</textBlock>
    <textBlock id="i-d1e4f10e5ec94f25">hanterar det som man är bra på att hantera och att en eventuell ny anläggning hanterar andra typer av avfall. Man kan dock inte bortse ifrån att det miljöfarliga avfallet måste transporteras långa sträckor, och det kan utgöra ett mycket stort problem. Detta kan ge lika negativa miljöeffekter som hanteringen i sig medför.</textBlock>
  </contentBlock>
  <contentBlock page="0" id="i-d18e25bb55eac1e8">
    <textBlock id="i-ce30f465f144cc47">Det finns naturligtvis en risk för att ju mer man bygger ett system som förutsätter transport av miljöfarligt avfall långa sträckor, desto större är risken att någonting kan hända under transporten.</textBlock>
    <textBlock id="i-a3fd0d26babfda83">Dessutom använder man vid SAKAB framför allt förbränning, för det är den metod man har --</textBlock>
    <textBlock id="i-b5bb63aba773cf5f">förbränning och så effektiv rening av rökgaserna som kan åstadkommas -- för att ta hand om avfallet.</textBlock>
    <textBlock id="i-08acfdbc5ef4ece5">Samtidigt utvecklas inom nya branscher olika metoder för att separera det miljöfarliga avfallet för att man skall få fraktioner, dvs. delar, av avfallet som kan återanvändas. Sett i ett ekologiskt perspektiv måste det naturligtvis vara bättre om man kan gå fram den vägen och hitta nya behandlingsmetoder när det gäller det miljöfarliga avfallet som möjliggör en större grad av återvinning och en mindre grad av förbränning -- helst bör vi ju helt komma bort ifrån förbränning av det miljöfarliga avfallet.</textBlock>
  </contentBlock>
  <contentBlock page="0" id="i-a9e9885b200ed580">
    <textBlock id="i-5743249cb4584361">Att nu bygga fast sig i en struktur där man använder en teknik som redan är föråldrad kommer inte heller att gynna den nya och mer miljövänliga utvecklingen. Det är också ett av skälen till att vi i vänsterpartiet har sagt nej till förslaget om att etablera ett fast samarbete mellan Sverige och</textBlock>
    <textBlock id="i-0a409e6677d03a67">Norge när det gäller att behandla miljöfarligt avfall.</textBlock>
  </contentBlock>
  <contentBlock page="0" id="i-dd4965d4958526e8">
    <textBlock id="i-a275c599b0f4706b">En annan princip som vi alla är överens om är att man inte skall exportera miljöfarligt avfall till länder som av ekonomiska skäl tvingas att ta emot andra länders avfall för att tjäna pengar på avfallshantering, samtidigt som dessa länder inte kan garantera att avfallet tas om hand på ett tillfredsställande sätt. Vi har i Sverige dåliga erfarenheter av hur tidigare export av miljöfarligt avfall har fungerat. Vi har inte haft tillräcklig kontroll över hur de mottagande ländernas hanteringsanläggningar har sett ut. Någon risk av den karaktären föreligger naturligtvis inte vid samarbetet med Norge, men den principiella inställningen att miljöfarligt avfall i första hand skall hanteras i det land där det uppkommer är viktig att markera och hålla fast vid.</textBlock>
  </contentBlock>
  <contentBlock page="0" id="i-526243dfc4850077">
    <textBlock id="i-6569cf3dac45b5bb">Också vid SAKAB, där samhället ännu så länge är den dominerande ägaren, har man varit kritisk till att i det här osäkra läget gå vidare och fullfölja detta avtal med Norge. Man har velat att Sverige skall vänta med att sluta ett avtal. En utredning är nämligen tillsatt som skall se över just strömmarna av miljöfarligt avfall och som skall lämna förslag till hur avfallet i framtiden skall hanteras.</textBlock>
  </contentBlock>
  <contentBlock page="0" id="i-bb41d0ae043a98e0">
    <textBlock id="i-3ce660b17ac4a6e6">Vi i vänsterpartiet tycker att det är väldigt märkligt att man, när man har tillsatt en utredning som vid årsskiftet 1991/92 skall avge sitt förslag, oavsett utredningens resultat går från ord till handling och fattar ett beslut av den här typen. Man kunde mycket väl ha väntat under dessa månader på utredningens resultat.</textBlock>
  </contentBlock>
  <contentBlock page="0" id="i-3b9c68b08fce025e">
    <textBlock id="i-d8d53056285cbea5">Herr talman! För vänsterpartiets räkning vill jag därför yrka avslag på hemställan i jordbruksutskottets betänkande nr 3 och bifall till den särskilda meningsyttring som är fogad till detta betänkande och som vänsterpartiet står bakom.</textBlock>
  </contentBlock>
  <contentBlock page="0" id="i-3e9baea36ebc9f5f">
    <textBlock id="i-3d54d6aa3033560b">Anf. 72 INGVAR ERIKSSON (m):</textBlock>
  </contentBlock>
  <contentBlock page="0" id="i-13dea1a7e965f861">
    <textBlock id="i-aa06e7227f17f903">Herr talman! I jordbruksutskottets betänkande nr 3 behandlas en proposition som avgavs av den förra regeringen, prop. 1990/91:188. Propositionen behandlar miljöfarligt avfall.</textBlock>
  </contentBlock>
  <contentBlock page="0" id="i-424429c3ba0fb5cf">
    <textBlock id="i-56539c350c73efe6">I propositionen lämnas förslag om ett samarbete mellan Sverige och Norge för att omhänderta miljöfarligt avfall. I tidigare motioner avseende avfallsområdet har vi hävdat behovet av att kraftigt minska det miljöfarliga avfallet genom att med ekonomiska styrmedel utöka ansvaret hos tillverkare.</textBlock>
  </contentBlock>
  <contentBlock page="0" id="i-175ba0782609c8e2">
    <textBlock id="i-bb5f8c47f94c03ac">Utskottets majoritet är överens om att ett gemensamt bolag med svenska och norska ägare bör bildas. Bolagets verksamhet bör syfta bl.a. till att analysera möjligheterna till att gemensamt uppföra anläggningar för miljöriktig hantering av det miljöfarliga avfallet.</textBlock>
  </contentBlock>
  <contentBlock page="0" id="i-bed39d417896a919">
    <textBlock id="i-4c8f675f2838ae8a">Ett samarbete mellan de nordiska länderna på detta område är enligt vår mening fullt i linje med utångspunkten att varje land har ansvar för det miljöfarliga avfallet.</textBlock>
  </contentBlock>
  <contentBlock page="0" id="i-3a0853d2eb0a1496">
    <textBlock id="i-168b5311efd56c99">De nordiska länderna har en hög och likartad ambition på miljöområdet. Därmed kan en specialisering på behandlingsområdet ske utan att grundläggande miljökrav äventyras.</textBlock>
  </contentBlock>
  <contentBlock page="0" id="i-a0cdcc842085932c">
    <textBlock id="i-2b4920ee5644c71b">Tendensen tycks dock vara att det miljöfarliga avfallet minskar, vilket är mycket bra. Det står också klart att behandlingsanläggningar i såväl</textBlock>
    <textBlock id="i-6c2e0d6aea60e6ec">Danmark som Finland har överkapacitet. Det finns alltså skäl att gå vidare i det nordiska samarbetet.</textBlock>
  </contentBlock>
  <contentBlock page="0" id="i-2e01b139b0bbf0fd">
    <textBlock id="i-ac3ccdb3340c17ef">Genom samarbete med ett land, som nu när det gäller Norgeavtalet, är det meningen att man skall kunna ställa ansvarsfulla krav. Det bidrar vi i</textBlock>
    <textBlock id="i-29b29f0328b3bb99">Sverige till genom att miljöfarligt avfall tas om hand på ett miljöriktigt sätt. Samma inriktning har man givetvis i Norge. Utskottet konstaterar också, i likhet med föredragande statsrådet, att hanteringen av miljöfarligt avfall är ett område som lämpar sig väl för nordiskt samarbete. Genom ett sådant samarbete kan en miljömässig kompetens och en effektiv specialisering när det gäller behandlingen av det miljöfarliga avfallet uppnås.</textBlock>
  </contentBlock>
  <contentBlock page="0" id="i-f3e9933f59b51aa3">
    <textBlock id="i-d19d7a37fefde13c">Även om målet är att minimera uppkomsten av miljöfarligt avfall måste betydande kapacitet för omhändertagande under överskådlig tid finnas tillgänglig. Därför bör också, som framhålls i propositionen, en utbyggnad av kapaciteten ske för att tillgodose kraven på kompetens och kostnadseffektivitet. Det medför en viss grad av specialisering, i många fall ganska långtgående, vilket också är mycket bra. Samarbetet torde även innebära stora ekonomiska och hanteringsmässiga fördelar.</textBlock>
  </contentBlock>
  <contentBlock page="0" id="i-fbdf86cf940689ab">
    <textBlock id="i-62d5f64bf869280f">I likhet med vad som också framhålls i propositionen anser utskottet att en stegvis uppbyggnad av samarbetet är att föredra. Ett sådant förfarande skapar den nödvändiga flexibiliteten vid beslutsfattandet. Det skapar goda förutsättningar för kontroll över utvecklingen samt möjligheter att styra den i en riktning som är positiv från såväl miljömässiga som företagsekonomiska synpunkter.</textBlock>
  </contentBlock>
  <contentBlock page="0" id="i-25e58d21df573f92">
    <textBlock id="i-0b43a5a3ae5a14fe">När det nu aktuella gemensamma bolaget har klarlagt förutsättningarna är det möjligt att gå vidare i samarbetet.</textBlock>
  </contentBlock>
  <contentBlock page="0" id="i-6095e42f6357e3d1">
    <textBlock id="i-f3dfc5d96eb89cae">Vi har i olika sammanhang tagit upp ägarfrågan. Vi anser att det är viktigt att man på sikt skapar ett förhållande där användarna av dessa anläggningar är delägare. Det skapar bredare möjligheter för ett ökat intresse. Och det ökade intresset kan utan tvivel leda till att vi får fram nya och förbättrade metoder när det gäller att lösa dessa mycket viktiga problem. På sikt ser vi det alltså som nödvändigt att man försöker bredda ägaransvaret, att staten inte helt och hållet äger dessa anläggningar. Det ligger i tiden, och det skapar ett gemensamt ansvar för framtiden.</textBlock>
  </contentBlock>
  <contentBlock page="0" id="i-ef0740f9454019c2">
    <textBlock id="i-07362b9f33052b80">Annika Åhnbergs farhågor i fråga om transporter och annat kommer givetvis även i fortsättningen mycket noga att uppmärksammas. Det är uppenbart att regeringen kommer att följa den fortsatta utvecklingen på detta område och vid behov vidta de åtgärder som kan anses erforderliga.</textBlock>
    <textBlock id="i-6f1c125f51b327dc">Men vi tycker ändå att det är viktigt att vi redan i dag tar ställning för att bilda detta bolag som innebär ett breddat samarbete. Det finns ingen anledning att vänta. Av det skälet har vi från den borgerliga sidan i dessa delar också gett denna proposition vårt stöd.</textBlock>
  </contentBlock>
  <contentBlock page="0" id="i-efeddfd1a0a5b52d">
    <textBlock id="i-e8c98e1dec847ef3">Jag yrkar bifall till hemställan i betänkandet om miljöfarligt avfall.</textBlock>
  </contentBlock>
  <contentBlock page="0" id="i-450f7cb4184bc86e">
    <textBlock id="i-a4a09d86aee996a2">Anf. 73 ANNIKA ÅHNBERG (v):</textBlock>
  </contentBlock>
  <contentBlock page="0" id="i-858b5abe23228e19">
    <textBlock id="i-a02c13d253af4fff">Herr talman! Ingvar Eriksson argumenterar ju på ett utmärkt sätt, inte för sin och utskottsmajoritetens ståndpunkt, däremot för min, tycker jag.</textBlock>
  </contentBlock>
  <contentBlock page="0" id="i-a8cb8e29516fe47d">
    <textBlock id="i-ccafa5f46bf3bf4a">När propositionen lades fram i våras byggde den på antagandet att mängderna miljöfarligt avfall ökade och att det därför behövdes nya behandlingsanläggningar. Men redan i våras när riksdagen behandlade miljöpolitiken för de närmaste åren, visste vi att det inte var så utan att mängderna i stället minskade. Men det är osäkert varför. Ingvar Eriksson hade då egna partikamrater som väckte motioner just i denna fråga och som ifrågasatte behovet av nya anläggningar när mängderna miljöfarligt avfall minskade i stället för att öka. Propositionen bygger alltså på gamla fakta, och den är inte aktuell. Bara det tycker jag borde ha varit ett skäl för den nya regeringen att återkalla den. Det gjorde regeringen inte.</textBlock>
  </contentBlock>
  <contentBlock page="0" id="i-e44a5f3c435e4e6b">
    <textBlock id="i-6d217aa9461d933d">Sedan säger Ingvar Eriksson att de, som han påstår, ökande mängderna miljöfarligt avfall leder till att man behöver nya anläggningar. Samtidigt redovisar han det som mycket riktigt är ett faktum, nämligen att det finns ledig behandlingskapacitet i såväl</textBlock>
    <textBlock id="i-f842e0066066deaa">Danmark som Finland. Det är alltså mycket osäkert om man behöver bygga en ny anläggning.</textBlock>
    <textBlock id="i-f0e4577b5b51308e">Han talar om behovet av att ta fram nya metoder.</textBlock>
    <textBlock id="i-1d8d0658261a3da9">Ja visst, det är ytterligare ett bra argument för att inte bygga en anläggning som bygger på gammal teknik, som redan nu redan håller på att bli föråldrad.</textBlock>
  </contentBlock>
  <contentBlock page="0" id="i-aa8b64c4e59f92a3">
    <textBlock id="i-1a1fe17685b1eea9">Jag har mycket svårt att föreställa mig, Ingvar</textBlock>
    <textBlock id="i-edc62cd57b2eeea3">Eriksson, att några aktörer på någon marknad kan tänka sig att bygga en dyr och kostsam anläggning och sedan se den läggas i malpåse och aldrig komma till användning. Därför är det mycket svårt att förena byggandet av en anläggning med gammal teknik med framtagandet av nya metoder och med minimerandet av mängderna miljöfarligt avfall. Jag kan därför inte förstå annat än att det är ett helt ologiskt och orimligt beslut som jordbruksutskottet föreslår att riksdagen skall fatta. Och jag kan inte förstå annat än att det från utskottsmajoritetens och eventuellt riksdagsmajoritetens sida tyder på ett bristande intresse och en bristande insikt i denna oerhört viktiga miljöpolitiska fråga.</textBlock>
  </contentBlock>
  <contentBlock page="0" id="i-98f263903bfa5a17">
    <textBlock id="i-b64d2518f96befeb">Anf. 74 INGVAR ERIKSSON (m):</textBlock>
  </contentBlock>
  <contentBlock page="0" id="i-cdd9738033e56b53">
    <textBlock id="i-064a824da571ba4c">Herr talman! Annika Åhnberg framhåller att jag har sagt att mängderna minskar. Vi är överens om att mängderna av vissa avfallsslag minskar. Men det finns också andra avfallsslag som kan öka. Och vi får vara klara över att detta inte är någon statisk situation, utan avfallet kommer hela tiden framöver att öka på vissa områden och minska på andra. Men den sammantagna strävan är naturligtvis att vi totalt sett måste minska dessa mängder miljöfarligt avfall. Det är givetvis också ett av skälen till att man nu menar att en viss utbyggnad behövs. Det handlar om specialisering och nya metoder. Det är väl självklart, Annika</textBlock>
    <textBlock id="i-85afe8f05aba3433">Åhnberg, att inga nya anläggningar byggs med användning av gammal teknik. Det trodde jag ändå att vi var överens om. Vi finner då trots allt att det inte finns någon anledning att återkalla den här propositionen. Däremot har jag redan sagt att regeringen följer utvecklingen och gör det med det ansvar som man kan begära av en regering.</textBlock>
  </contentBlock>
  <contentBlock page="0" id="i-d82a89932ed4697e">
    <textBlock id="i-a1c2edbd647d3f52">Anf. 75 DAN ERICSSON i Kolmården</textBlock>
    <textBlock id="i-25c2d92048650442">(kds):</textBlock>
  </contentBlock>
  <contentBlock page="0" id="i-ebe86503bea33631">
    <textBlock id="i-969692d9e2ee5d89">Herr talman! Jag hade inte tänkt lägga mig i denna debatt. Men Annika Åhnberg insinuerade i sitt senaste inlägg att utskottet som sådant inte skulle verka för en miljövänlighet och att detta förslag på något sätt skulle vara negativt för miljön. Det var ungefär vad hon sade. Då reagerade jag.</textBlock>
  </contentBlock>
  <contentBlock page="0" id="i-8f7966823c605ae2">
    <textBlock id="i-311ac5806623f637">Vad Annika Åhnberg har sagt i denna debatt är att man skall förhala frågan om hur vi skall hantera det miljöfarliga avfallet på ett bra sätt. Vi skall vänta på ytterligare utredningar. Som jag ser det är detta en ny inställning från vänsterpartiet.</textBlock>
  </contentBlock>
  <contentBlock page="0" id="i-5aee0bba1c6b4df1">
    <textBlock id="i-426ba9c1dfd5921a">I propositionen har ju de grundläggande synsätten tagits upp i fråga om att minimiera mängden avfall.</textBlock>
    <textBlock id="i-cde4e43a0d51820f">I propositionen tar man upp hur vi skall klara en miljöriktig hantering av det miljöfarliga avfallet.</textBlock>
  </contentBlock>
  <contentBlock page="0" id="i-fb3ddbb8d20d12b0">
    <textBlock id="i-dc44c5a3882f5941">Jag tror egentligen att vi är överens. Men av någon anledning måste vänsterpartiet ändå foga en meningsyttring till betänkandet. Då är frågan varför man gör det. Jo, det är för att till varje pris få profilera en egen hållning i miljöfrågorna. Men jag tror, Annika Åhnberg, att vi nog har passerat det stadiet i miljödebatten i Sverige då man från de olika partierna till varje pris måste hitta en sorts egen profileringsmöjlighet när vi egentligen är överens om färdriktningen. Jag skulle faktiskt vilja uppmana Annika Åhnberg att försöka att inte i varje fråga framöver hitta egna vägar bara för att mäla ut partiet utan att i stället ta fasta på det som vi är överens om, vilket är det mesta i fråga om en miljöriktig väg.</textBlock>
  </contentBlock>
  <contentBlock page="0" id="i-48eaac7be3ae996c">
    <textBlock id="i-1f61b28c0abfdac1">Med det anförda vill jag yrka bifall till utskottets hemställan.</textBlock>
  </contentBlock>
  <contentBlock page="0" id="i-4cb8c4bc5e2a3555">
    <textBlock id="i-36c99fdc4c5568aa">Anf. 76 ANNIKA ÅHNBERG (v):</textBlock>
  </contentBlock>
  <contentBlock page="0" id="i-e371643d0b8806a8">
    <textBlock id="i-d45a334fec05175d">Herr talman! Jag tillåter mig faktiskt att tycka att det är både förmätet och oförskämt av Dan</textBlock>
    <textBlock id="i-ec0fbf75ebb04154">Ericsson i Kolmården att påstå att vi från vänsterpartiets sida skulle vilja använda denna oerhört viktiga miljöfråga för att profilera oss. Men det är väl så, Dan Ericsson, att efter sig själv dömer man andra.</textBlock>
  </contentBlock>
  <contentBlock page="0" id="i-6564a27e1397af60">
    <textBlock id="i-e4453b140f5030b8">Våra argument för att i denna situation vilja avslå propositionen är mycket enkla och mycket hållbara. Propositionen bygger på grundläggande antaganden som inte längre är giltiga. Den bygger på en situation som vi för bara några år sedan hade, nämligen att mängderna miljöfarligt avfall stadigt växte. Jag tror att vi alla minns med vilken desperation man runt om i vårt land letade efter en kommun, som var villig att åta sig att bygga ett s.k.</textBlock>
    <textBlock id="i-f63d4fb816dfd703">SAKAB nr 2, utan att hitta en sådan kommun. En sådan anläggning är i sig inte utan problem, som kanske Dan Eriksson i Kolmården tror. Den ger i sig upphov till utsläpp som är skadliga för miljön och som skapar stor oro och ångest hos de människor som kommer att leva i närheten av anläggningen. Det bör därför vara ansvarsfulla politikers grundläggande inställning att man bara i yttersta nödfall skall bygga en sådan anläggning.</textBlock>
  </contentBlock>
  <contentBlock page="0" id="i-a591d5c12cfbaa9d">
    <textBlock id="i-5e4b71e8b9e997b8">När själva grunden för förslaget om samarbete har ryckts undan, när det visar sig att mängderna miljöfarligt avfall inte längre ökar, varför skall man då gå vidare med ett projekt som har tappat sin aktualitet? Varför kan man då inte vänta litet och se efter vad det beror på att mängderna minskar?</textBlock>
  </contentBlock>
  <contentBlock page="0" id="i-2bb4869974e3ca23">
    <textBlock id="i-20f5788410cf4767">Vi i vänsterpartiet vill inte tillsätta en ny utredning.</textBlock>
    <textBlock id="i-495278f8795b4927">Det finns en redan. Den skall vara färdig till årsskiftet, om en månad. Det är väl inte så märkligt att man vill invänta resultatet av den utredningen?</textBlock>
    <textBlock id="i-6342649cdc3acd61">Det är märkligare att tillsätta en utredning som lägger ned arbete och möda och sedan fatta beslut utan att bry sig om vad utredningen har kommit fram till.</textBlock>
  </contentBlock>
  <contentBlock page="0" id="i-f0557456c333c24f">
    <textBlock id="i-64f0e425ac5fc08f">Herr talman! Jag tycker att vänsterpartiet har sakliga och bra argument för vår hållning i frågan.</textBlock>
    <textBlock id="i-e6f31986f80e6928">Det tycker jag däremot inte att utskottsmajoriteten har. Jag vidhåller min uppfattning att det är slöhet och brist på engagemang i denna viktiga fråga som gör att den nya regeringen inte har återkallat propositionen eller tagit sig tiden och ansträngningen att tänka efter först innan man går vidare med förslaget.</textBlock>
  </contentBlock>
  <contentBlock page="0" id="i-980b24e3c27fd23a">
    <textBlock id="i-9e3759233d708847">Om det visar sig, när man har sett över frågan och fattat politiska beslut, att det behövs ett bolag och ett fortsatt samarbete, har vi i vänsterpartiet inget emot detta. Vi tycker att sådana beslut skall vara väl underbyggda och grundas på fakta, inte på uppenbarligen förlegade fakta eller brist på kunskaper.</textBlock>
  </contentBlock>
  <contentBlock page="0" id="i-679d899e46de2982">
    <textBlock id="i-2f121d2d6c04d4c7">Anf. 77 DAN ERIKSSON i Kolmården</textBlock>
    <textBlock id="i-108665ab78d16d8d">(kds):</textBlock>
  </contentBlock>
  <contentBlock page="0" id="i-d152f4150d26e81c">
    <textBlock id="i-0ee710abee1977c5">Herr talman! Annika Åhnberg hävdar att jag var oförskämd och förmäten. Det var inte min mening.</textBlock>
    <textBlock id="i-4d70e53f4270fe76">Jag ville peka på att vänsterpartiet egentligen inte har någon annan uppfattning än det som framgått av propositionen och utskottsbetänkandet. Det handlar här inte bara om en utskottsmajoritet, utan det är hela utskottet som står bakom betänkandet.</textBlock>
  </contentBlock>
  <contentBlock page="0" id="i-bbd578b7fedb61e2">
    <textBlock id="i-77aa03003907b110">Givetvis är det som Åhnberg säger, att frågan är inte utan problem på något sätt. Det vet vi sedan tidigare. Men det handlar om att hantera en verklighet där vi har detta miljöfarliga avfall. Då kan vi inte sitta och vänta på att avfallet samlas på hög på diverse ställen. Vi har att hantera denna verklighet hur besvärlig den än är. Då gäller det att ha en långsiktighet och planering för att klara problemen. Detta är ändå ett steg i rätt riktning.</textBlock>
  </contentBlock>
  <contentBlock page="0" id="i-c4533ddc986be698">
    <textBlock id="i-0b00455a0aead766">Något beslut har inte fattats om att något skall byggas. Förutsättningarna skall analyseras om hur vi fortsättningsvis skall hantera detta miljöfarliga avfall.</textBlock>
  </contentBlock>
  <contentBlock page="0" id="i-fe10778b3d09a7ad">
    <textBlock id="i-45cc14bddb187e08">Anf. 78 INGVAR ERIKSSON (m):</textBlock>
  </contentBlock>
  <contentBlock page="0" id="i-85b159d22912d88e">
    <textBlock id="i-1f0e8ac023614181">Herr talman! Annika Åhnberg talar om och påstår att orsaken till att den nuvarande regeringen inte dragit tillbaka propositionen skulle vara slöhet och oengagemang när det gäller miljöfrågor. Det är ett häpnandsväckande påstående!</textBlock>
  </contentBlock>
  <contentBlock page="0" id="i-5c1f2707ff132ee3">
    <textBlock id="i-59381b27d9611600">Det är alldeles uppenbart att resultatet av den utredning som nu arbetar med stor sannolikhet inte kommer att förändra synen med hänsyn till det beslut vi i dag fattar. Vi tycker att det är beklagligt att Annika Åhnberg inte vill vara med på detta enhälliga betänkande. Vi menar att avfallet skall tas omhand på ett så bra sätt som möjligt, och det är viktigt med uppslutning kring bolaget såväl från ägarens sida som från den som bolaget betjänar. Vi ser framför oss en situation där både kommunerna och industrin bör samverka och ha del i ägandet av bolaget. Hanteringen av miljöfarligt avfall skall fungera på ett för alla berörda parter godtagbart sätt. Vi skall därmed också stimulera ny teknik, nya lösningar och bredda intresset och ansvaret för dessa viktiga frågor. Det tyder faktiskt inte på brist på miljöengagemang. Tvärtom, tar vi detta på mycket stort allvar.</textBlock>
  </contentBlock>
  <contentBlock page="0" id="i-5444f6ec48389694">
    <textBlock id="i-5d850cbcf27751f3">Anf. 79 ANNIKA ÅHNBERG (v):</textBlock>
  </contentBlock>
  <contentBlock page="0" id="i-2bead133b0a64891">
    <textBlock id="i-8bf1371cf22f84a1">Herr talman! Jag förstår att Ingvar Eriksson gärna hade sett att ett enhälligt utskott hade stått bakom betänkandet. Det är naturligtvis obekvämt att ha företrädare för partier i utskottet som inte så enkelt sluter upp kring denna linje utan hävdar egna och andra uppfattningar. Jag tror att den nya regeringen får lov att vänja sig vid att miljö . . ., vänsterpartiet gör så. Vi ser det som en viktig uppgift för oss att värna miljöintresset i riksdagen.</textBlock>
  </contentBlock>
  <contentBlock page="0" id="i-c3245386815fd52c">
    <textBlock id="i-692ef5e4d89b03b3">Det är bra att vi alla är överens om den grundläggande principen att mängden miljöfarligt avfall skall minimeras. Men vi tar oss friheten att ifrågasätta om det rätta sättet att åstadkomma detta är att planera för nya anläggningar. Vi tycker åtminstone att ett beslut i frågan borde ha underbyggts bättre.</textBlock>
  </contentBlock>
  <contentBlock page="0" id="i-88c3b4180bd6cf6b">
    <textBlock id="i-2b571ec54d1d4661">Jag tycker inte att Dan Eriksson i Kolmården skall lägga ned så mycket möda på att för kammaren tolka vad jag egentligen tycker och vad han och jag är överens om. Jag kan förklara för kammaren mina och vänsterpartiets ståndpunkter, och Dan</textBlock>
    <textBlock id="i-db29f5cb364fcfa3">Eriksson borde lämpligen ägna sig åt att förklara sina och kds ståndpunkter.</textBlock>
  </contentBlock>
  <contentBlock page="0" id="i-a4bc37b925289d3b"/>
  <contentBlock page="0" id="i-8817a85e31621c81">
    <textBlock id="i-8ecfc573ce595d7c">Anf. 80 INGVAR ERIKSSON (m):</textBlock>
  </contentBlock>
  <contentBlock page="0" id="i-aeb23832c2ba1fd9">
    <textBlock id="i-5bc50a59c0aff233">Herr talman! Jag beklagar att vi inte har kunnat bli enhälliga. Vi är givetvis beredda på att det kan bli opposition i kammaren. Men jag beklagar mest angreppet på den nya regeringen och dess miljöpolitik. Jag vill än en gång fastslå att samtliga fyra partier i regeringskonstellationen har ett engagemang när det gäller miljöfrågor. Regeringen kommer, som det står i betänkandet, att följa utvecklingen och vidta de åtgärder som är befogade med hänsyn till den utveckling som kommer.</textBlock>
  </contentBlock>
  <contentBlock page="0" id="i-1b8393a61cfd835f">
    <textBlock id="i-aaa102a966b69022">Anf. 81 DAN ERIKSSON i Kolmården</textBlock>
    <textBlock id="i-254974ee2f6d2225">(kds):</textBlock>
  </contentBlock>
  <contentBlock page="0" id="i-21dd804c4d3ac8d3">
    <textBlock id="i-0c72f54981bad5d5">Herr talman! Jag kan lugna Annika Åhnberg med att jag givetvis i första hand kommer att plädera för kristdemokraternas ståndpunkter i de miljöpolitiska ställningstagandena. Men jag måste ändå få ha friheten att uttrycka att när vänsterpartiet och utskottet i det här fallet har ungefär samma uppfattning och vänsterpartiet ändå till varje pris måste mäla sig ur, så tycker jag inte att detta är rimligt, och det skapar inte förtroende för miljöpolitiken.</textBlock>
  </contentBlock>
  <contentBlock page="0" id="i-6a141ff6ea0ea4a1">
    <textBlock id="i-af0c231afaab11a1">Det kanske var en freudiansk felsägning från</textBlock>
    <textBlock id="i-a684763e04d27c18">Annika Åhnbergs sida, men hon verkar också vilja tala å miljöpartiets vägnar i den här frågan. Annika</textBlock>
    <textBlock id="i-f1a6aeb9ab1b7681">Åhnberg skall kanske själv hålla reda på vilket parti hon företräder.</textBlock>
  </contentBlock>
  <contentBlock page="0" id="i-b0ae947130251c7a">
    <textBlock id="i-33d3023829e6fa19">Anf. 82 ANNIKA ÅHNBERG (v):</textBlock>
  </contentBlock>
  <contentBlock page="0" id="i-526f5cbfd64af7c6">
    <textBlock id="i-2b6cdcd7dfb5a723">Herr talman! Det är självklart att jag också vill företräda miljöintressen. Jag kan inte se att det är det minsta märkligt med det. Jag beklagar att miljöpartiet inte längre finns i denna församling.</textBlock>
  </contentBlock>
  <contentBlock page="0" id="i-92a7903ca4e6f40c">
    <textBlock id="i-3a251df38858d686">Ja, vi är överens om den grundläggande principen --</textBlock>
    <textBlock id="i-6061b8ed051a4cf1">åtminstone verkar det så i ord -- att mängderna miljöfarligt avfall skall minskas. När jag ser de konkreta förslag som utskottsmajoriteten kommer med, ifrågasätter jag om vi i praktisk handling är överens.</textBlock>
  </contentBlock>
  <contentBlock page="0" id="i-01f8ae19b62f4aeb">
    <textBlock id="i-5e998a83566f6fe1">Vi bedömer inte den nya regeringens miljöpolitik,</textBlock>
    <textBlock id="i-1e15d66634325f9c">Ingvar Eriksson, utifrån några förutfattade meningar eller utifrån något ställningstagande redan på förhand att den kommer att vara dålig för miljön.</textBlock>
  </contentBlock>
  <contentBlock page="0" id="i-7b4b0c38e16cd385">
    <textBlock id="i-6b2ecf5cabb2d318">Vi kommer, som i detta fall, att bedöma varje förslag utifrån vad det sakligt innehåller, och på grundval av det kommer vi att fatta våra beslut. Det är precis vad vi har gjort med denna proposition. Vi har kommit till slutsatsen att det i det här skedet vore bättre att vänta med att ingå detta avtal och i stället se över förutsättningarna än en gång.</textBlock>
  </contentBlock>
  <contentBlock page="0" id="i-20d95c12d9f65f69">
    <textBlock id="i-03235e3c3095760c">Överläggningen var härmed avslutad.</textBlock>
  </contentBlock>
  <contentBlock page="0" id="i-29e1a9bee3d49c2e">
    <textBlock id="i-f11f6629a073adc5">(Beslut fattades efter 37 §.)</textBlock>
  </contentBlock>
  <contentBlock page="0" id="i-a0f4d9da24e728c8">
    <textBlock id="i-2e1e5f63c4f984e0">33 § Direktverkande el för uppvärmning i byggnader m.m.</textBlock>
  </contentBlock>
  <contentBlock page="0" id="i-1df9d96f21b5885b">
    <textBlock id="i-4cfbcb7ee0aeacb6">Föredrogs</textBlock>
  </contentBlock>
  <contentBlock page="0" id="i-1c2467fc93990fac">
    <textBlock id="i-5d1a7a7795a7ea5f">bostadsutskottets betänkande</textBlock>
  </contentBlock>
  <contentBlock page="0" id="i-f546e1ff991dfc83">
    <textBlock id="i-4769a7f0d438ebe6">1991/92:BoU1 Direktverkande el för uppvärmning i byggnader m.m.</textBlock>
  </contentBlock>
  <contentBlock page="0" id="i-bea5e72a14c25875">
    <textBlock id="i-aa8bc335bf591af0">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-a5de73fbbb8962f4">
    <textBlock id="i-fabfed8d7b0bcb10">(Beslut fattades efter 37 §.)</textBlock>
  </contentBlock>
  <contentBlock page="0" id="i-b3e58db3e102bae6">
    <textBlock id="i-6443404e0a1d3d72">34 § Plan- och bygglagen</textBlock>
  </contentBlock>
  <contentBlock page="0" id="i-8d27de8d0d14ae24">
    <textBlock id="i-43c17348e3eaea5c">Föredrogs</textBlock>
  </contentBlock>
  <contentBlock page="0" id="i-e08a564d0d881f9a">
    <textBlock id="i-3447fa80202dd4be">bostadsutskottets betänkande</textBlock>
  </contentBlock>
  <contentBlock page="0" id="i-88e4a9be3faa5bbf">
    <textBlock id="i-4cf302a6a4457e5f">1991/92:BoU2 Plan- och bygglagen.</textBlock>
  </contentBlock>
  <contentBlock page="0" id="i-61a9ca2afc2dbfa2">
    <textBlock id="i-1cd281c992a402a1">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-80c70ce756609524">
    <textBlock id="i-4b1cb1aa07e710e5">(Beslut fattades efter 37 §.)</textBlock>
  </contentBlock>
  <contentBlock page="0" id="i-95ea6839a40a52b6">
    <textBlock id="i-701d9435ce3b2fc0">35 § Egenskapskrav på byggnader m.m.</textBlock>
  </contentBlock>
  <contentBlock page="0" id="i-de3006228d2b410d">
    <textBlock id="i-a593d5849bd32d71">Föredrogs</textBlock>
  </contentBlock>
  <contentBlock page="0" id="i-9eccd1240029e726">
    <textBlock id="i-9cfee423f80c9fa5">bostadsutskottets betänkande</textBlock>
  </contentBlock>
  <contentBlock page="0" id="i-4815e2f796e3df3a">
    <textBlock id="i-eb9397d8592804cf">1991/92:BoU3 Egenskapskrav på byggnader m.m.</textBlock>
  </contentBlock>
  <contentBlock page="0" id="i-4ee85b85e6801442">
    <textBlock id="i-4747305ff9c49fb7">Andre vice talmannen konstaterade att ingen talare var</textBlock>
  </contentBlock>
  <contentBlock page="0" id="i-3b120d36de4493d8">
    <textBlock id="i-93d7ef1bbb5ff407">anmäld.</textBlock>
  </contentBlock>
  <contentBlock page="0" id="i-c1880ee8173417b7">
    <textBlock id="i-28dfa4e05290e6ef">(Beslut fattades efter 37 §.)</textBlock>
  </contentBlock>
  <contentBlock page="0" id="i-262a7444269d9128">
    <textBlock id="i-8c5e6b27f5d3367a">36 § Rikets administrativa indelning m.m.</textBlock>
  </contentBlock>
  <contentBlock page="0" id="i-44a02336e3847b38">
    <textBlock id="i-b8a1343d1e8a19b6">Föredrogs</textBlock>
  </contentBlock>
  <contentBlock page="0" id="i-a67afea1da3fc9a3">
    <textBlock id="i-5e5f54bfa6d013bc">bostadsutskottets betänkande</textBlock>
  </contentBlock>
  <contentBlock page="0" id="i-990ff3cda7dd5cd8">
    <textBlock id="i-a98bf8b2ff474983">1991/92:BoU4 Rikets administrativa indelning m.m.</textBlock>
  </contentBlock>
  <contentBlock page="0" id="i-63e3bdc644de7972">
    <textBlock id="i-c337bd823018ea48">Anf. 83 OLLE SCHMIDT (fp):</textBlock>
  </contentBlock>
  <contentBlock page="0" id="i-d413cb37e20773f6">
    <textBlock id="i-62d34db82c40fcb8">Herr talman! Jag vet att jag begår ett etikettsbrott, och konvenansen kräver att jag skall sitta tyst. Men jag tänkte ändå göra ett försök att bryta mönstret.</textBlock>
  </contentBlock>
  <contentBlock page="0" id="i-8709ba7a69f9e2f2">
    <textBlock id="i-f72d484eed740fd0">Betänkandet från bostadsutskottet tar upp viktiga frågor om Sveriges regionala indelning. Utskottet väljer att avstyrka alla motioner och hänvisa till pågående utredningar. Det är kanske så man skall göra.</textBlock>
  </contentBlock>
  <contentBlock page="0" id="i-252381d8acd9e73d">
    <textBlock id="i-7664b0ff5b4568a6">Jag tror att frågorna om Sveriges framtida regionala organisation kommer att bli en av 1990-talets absolut viktigaste frågor -- både med tanke på behoven av ökad demokrati, större effektivitet i beslutsfattandet och regionernas betydelse i det nya</textBlock>
    <textBlock id="i-10a8b005e452b418">Europa. De utredningar som nu pågår i frågorna är enligt min mening inte tillräckligt långtgående. Mer radikala grepp måste tas. Sverige kan rimligen inte längre bestå av 24 olika regioner. Vi behöver större och slagkraftigare regioner med direkt valda regionparlament i någon form.</textBlock>
  </contentBlock>
  <contentBlock page="0" id="i-3150226c01acf3e8">
    <textBlock id="i-5efb34d52fc0bd7c">I Skåne är vi på gång med ett gemensamt Skåne, ett mer sammanhållet och samlat landskap. Vi får se hur långt vi kan komma och hur fort det kan gå.</textBlock>
    <textBlock id="i-79228fb9e8929a73">Liknande tankegångar finns på andra håll i vårt land. Det behandlas också i några av dessa motioner.</textBlock>
  </contentBlock>
  <contentBlock page="0" id="i-9e711e82d0198624">
    <textBlock id="i-ffa75c769103a7fb">Herr talman! Min förhoppning är att riksdagen och regeringen nu är beredda att visa större framsynhet och djärvhet när det gäller förnyelse av det regionala självstyret i vårt land än den gamla regeringen. Vi får inte återigen hamna i ett tröstlöst utredande år efter år.</textBlock>
  </contentBlock>
  <contentBlock page="0" id="i-7698b246400e3763">
    <textBlock id="i-3889159b1616410b">Avslutningsvis kan konstateras, vilket också görs i betänkandet, att Sverige har haft en praktiskt taget oförändrad länsindelning i 200 år. Det är på tiden att vi i denna församling nu intresserar oss mer för dessa frågor och vågar ta i dem. Dessutom måste debatten föras ut i landet. Nu är tid att handla, herr talman. Undervisad om hur man agerar i en sådan här situation, har jag inget annat yrkande än bifall till utskottets hemställan.</textBlock>
  </contentBlock>
  <contentBlock page="0" id="i-ac1796c43b7174bc">
    <textBlock id="i-d15c80cd42335077">Överläggningen var härmed avslutad.</textBlock>
  </contentBlock>
  <contentBlock page="0" id="i-29187a7e6c6716df">
    <textBlock id="i-6ec1e32db598cfda">(Beslut fattades efter 37 §.)</textBlock>
  </contentBlock>
  <contentBlock page="0" id="i-d4449f6b7e8ad406">
    <textBlock id="i-910e372522f47b60">37 § Godkännande av Esbokonventionen</textBlock>
  </contentBlock>
  <contentBlock page="0" id="i-bbdfb6ac14b2cab8">
    <textBlock id="i-eeff79d3ab15b2ce">Föredrogs</textBlock>
  </contentBlock>
  <contentBlock page="0" id="i-9461942191daf145">
    <textBlock id="i-5658dfff79f7dd02">bostadsutskottets betänkande</textBlock>
  </contentBlock>
  <contentBlock page="0" id="i-319b656e6d256086">
    <textBlock id="i-db9cf6bc936da420">1991/92:BoU5 Godkännande av</textBlock>
    <textBlock id="i-ede047a853a8c30b">Esbokonventionen om miljökonsekvensbeskrivningar i ett gränsöverskridande sammanhang (prop.</textBlock>
    <textBlock id="i-6a974790f3fb368a">1991/92:5).</textBlock>
  </contentBlock>
  <contentBlock page="0" id="i-a2a7e5692b8f87ae">
    <textBlock id="i-63314e45cfd3e353">Andre vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-a3814b8f18dabcc0">
    <textBlock id="i-3df05e7177e97281">Beslut</textBlock>
  </contentBlock>
  <contentBlock page="0" id="i-2746374721774bc8">
    <textBlock id="i-2203d48e2dadb998">Utskottets hemställan bifölls.</textBlock>
  </contentBlock>
  <contentBlock page="0" id="i-05321589bcaa80b8">
    <textBlock id="i-8024135daac76547">Företogs till avgörande skatteutskottets betänkanden 1991/92:SkU1 och SkU3, finansutskottets betänkanden 1991/92:FiU1, FiU2,</textBlock>
    <textBlock id="i-a937ed75a86e5d7f">FiU3 och FiU4, lagutskottets betänkanden</textBlock>
    <textBlock id="i-4b95cff3fc578b7c">1991/92:LU1, LU2, LU3 och LU4, försvarsutskottets betänkanden 1991/92:FöU1,</textBlock>
    <textBlock id="i-689bc251c9b6e9df">FöU2, FöU3 och FöU4, socialförsäkringsutskottets betänkanden 1991/92:SfU1 och SfU2, socialutskottets betänkanden 1991/92:SoU1 och</textBlock>
    <textBlock id="i-6d0c05796e544447">SoU2, trafikutskottets betänkande 1991/92:TU1, jordbruksutskottets betänkande 1991/92:JoU3</textBlock>
    <textBlock id="i-8d0c287266914f0a">samt bostadsutskottets betänkanden</textBlock>
    <textBlock id="i-2315ea18a44c943a">1991/92:BoU1, BoU2, BoU3, BoU4 och BoU5.</textBlock>
  </contentBlock>
  <contentBlock page="0" id="i-38714e051f793eba">
    <textBlock id="i-dfb6907053eba578">Skatteutskottets betänkande SkU1</textBlock>
  </contentBlock>
  <contentBlock page="0" id="i-bda93908dbe7c6d6">
    <textBlock id="i-83328dd29652ca28">Utskottets hemställan bifölls.</textBlock>
  </contentBlock>
  <contentBlock page="0" id="i-0dbf733e33c3b83f">
    <textBlock id="i-96368eb79019ec1b">Skatteutskottets betänkande SkU3</textBlock>
  </contentBlock>
  <contentBlock page="0" id="i-8472bc952a817d39">
    <textBlock id="i-7c8ea8ab87d071c1">Hemställan</textBlock>
  </contentBlock>
  <contentBlock page="0" id="i-dc6d4a13d77207b2">
    <textBlock id="i-ba9dfccc5be4948d">Utskottets hemställan bifölls med 168 röster mot</textBlock>
    <textBlock id="i-2619d93cd29e8308">133 för hemställan i reservationen av Lars Hedfors m.fl. och meningsyttringen av Lars Bäckström i motsvarande del.</textBlock>
  </contentBlock>
  <contentBlock page="0" id="i-919f7330ef68cc8f">
    <textBlock id="i-7a3ebf775da5c3dd">Motivering</textBlock>
  </contentBlock>
  <contentBlock page="0" id="i-852fdf961bc0b127">
    <textBlock id="i-2cb9f0aa3f113834">Utskottets motivering godkändes med 272 röster mot 15 för ett under överläggningen framställt yrkande i enlighet med meningsyttring av Lars</textBlock>
    <textBlock id="i-b4a4feb2916b7ca4">Bäckström i motsvarande del. 2 ledamöter avstod från att rösta.</textBlock>
  </contentBlock>
  <contentBlock page="0" id="i-9f425edc077e4b0e">
    <textBlock id="i-364693379cabd7d1">Finansutskottets betänkande FiU1</textBlock>
  </contentBlock>
  <contentBlock page="0" id="i-97c9df93d16cbda8">
    <textBlock id="i-4acfd04d304fcf56">Utskottets hemställan -- som ställdes mot reservationen av Hans Gustafsson m.fl. -- bifölls med acklamation.</textBlock>
  </contentBlock>
  <contentBlock page="0" id="i-641a69137fbe5d6e">
    <textBlock id="i-d96c972542c81bc9">Finansutskottets betänkande FiU2</textBlock>
  </contentBlock>
  <contentBlock page="0" id="i-46e808e9be1d0b84">
    <textBlock id="i-5a266d20bc8d6c70">Utskottets hemställan bifölls.</textBlock>
  </contentBlock>
  <contentBlock page="0" id="i-e6ae5da9999d912f">
    <textBlock id="i-e20b07489932bc95">Finansutskottets betänkande FiU3</textBlock>
  </contentBlock>
  <contentBlock page="0" id="i-a4a1ed1e0ffa2cd9">
    <textBlock id="i-30952824de5018e6">Utskottets hemställan bifölls.</textBlock>
  </contentBlock>
  <contentBlock page="0" id="i-338b1fe360ead60e">
    <textBlock id="i-1ab26f114e463b86">Finansutskottets betänkande FiU4</textBlock>
  </contentBlock>
  <contentBlock page="0" id="i-0fcb9abe9cd65fb5">
    <textBlock id="i-926fa7227fae66ea">Utskottets hemställan bifölls.</textBlock>
  </contentBlock>
  <contentBlock page="0" id="i-6aefb48e60ce816f">
    <textBlock id="i-7883b66884d4ca37">Lagutskottets betänkande LU1</textBlock>
  </contentBlock>
  <contentBlock page="0" id="i-6793c8bf41a08166">
    <textBlock id="i-14b6f3b5cffd11b4">Utskottets hemställan bifölls.</textBlock>
  </contentBlock>
  <contentBlock page="0" id="i-7834fe35c8ad28f2">
    <textBlock id="i-750baad4142f0ca5">Lagutskottets betänkande LU2</textBlock>
  </contentBlock>
  <contentBlock page="0" id="i-725bb826e0a60093">
    <textBlock id="i-1776a96c11c74292">Utskottets hemställan bifölls.</textBlock>
  </contentBlock>
  <contentBlock page="0" id="i-e5f098c33d1bbaf3">
    <textBlock id="i-6510643ecdeee50b">Lagutskottets betänkande LU3</textBlock>
  </contentBlock>
  <contentBlock page="0" id="i-f4df6c58840f2379">
    <textBlock id="i-f10b9c4979717db1">Utskottets hemställan bifölls.</textBlock>
  </contentBlock>
  <contentBlock page="0" id="i-df7ee7f2a70491c5">
    <textBlock id="i-e9b0239bfae46c66">Lagutskottets betänkande LU4</textBlock>
  </contentBlock>
  <contentBlock page="0" id="i-3fbf300e75d906a9">
    <textBlock id="i-78feaf791bc99dc6">Utskottets hemställan bifölls.</textBlock>
  </contentBlock>
  <contentBlock page="0" id="i-15d8370e273e5e9d">
    <textBlock id="i-d6d75e0d6015a2ae">Försvarsutskottets betänkande FöU1</textBlock>
  </contentBlock>
  <contentBlock page="0" id="i-359c43ba2778d28e">
    <textBlock id="i-4b0b6e279a881669">Utskottets hemställan bifölls.</textBlock>
  </contentBlock>
  <contentBlock page="0" id="i-8c438199596b4f22">
    <textBlock id="i-0d0869e75c7fe3d8">Försvarsutskottets betänkande FöU2</textBlock>
  </contentBlock>
  <contentBlock page="0" id="i-2a549e726919a91d">
    <textBlock id="i-81f4901a64ce5953">Utskottets hemställan bifölls.</textBlock>
  </contentBlock>
  <contentBlock page="0" id="i-3f371005fb03e8ca">
    <textBlock id="i-4dc84927366c08ee">Försvarsutskottets betänkande FöU3</textBlock>
  </contentBlock>
  <contentBlock page="0" id="i-d2dad93654a12f81">
    <textBlock id="i-42430a9f9b70d978">Utskottets hemställan bifölls.</textBlock>
  </contentBlock>
  <contentBlock page="0" id="i-35a71e80a6208b08">
    <textBlock id="i-8551c049d8036e1d">Försvarsutskottets betänkande FöU4</textBlock>
  </contentBlock>
  <contentBlock page="0" id="i-e327df313f173385">
    <textBlock id="i-6c384714b9a455af">Utskottets hemställan bifölls.</textBlock>
  </contentBlock>
  <contentBlock page="0" id="i-71eb1df36a6326f6">
    <textBlock id="i-ca80f5c0df6c5147">Socialförsäkringsutskottets SfU1</textBlock>
  </contentBlock>
  <contentBlock page="0" id="i-3df273a1152163aa">
    <textBlock id="i-f37b5c91f223da37">Mom. 1 (överensstämmelse mellan förmåner och avgifter)</textBlock>
  </contentBlock>
  <contentBlock page="0" id="i-c1e0e02d6504f889">
    <textBlock id="i-4d6f96578e727d39">Utskottets hemställan med godkännande av utskottets motivering bifölls med 168 röster mot</textBlock>
    <textBlock id="i-d8d28d9291ddbfad">131 för utskottets hemställan med godkännande av den i reservationen av Doris Håvik m.fl. anförda motiveringen. 1 ledamot avstod från att rösta.</textBlock>
  </contentBlock>
  <contentBlock page="0" id="i-eb97d64455048b55">
    <textBlock id="i-be3a63993f9de11d">Övriga moment</textBlock>
  </contentBlock>
  <contentBlock page="0" id="i-ff1bb1534f93ba88">
    <textBlock id="i-10b0691865b7e678">Utskottets hemställan bifölls.</textBlock>
  </contentBlock>
  <contentBlock page="0" id="i-197a38d4a7876d89">
    <textBlock id="i-3ac1eddc598d6c63">Socialförsäkringsutskottets betänkande SfU2</textBlock>
  </contentBlock>
  <contentBlock page="0" id="i-34ec88520516d46a">
    <textBlock id="i-63b171949fa03113">Mom. 1 (etableringsbegränsningen m.m.)</textBlock>
  </contentBlock>
  <contentBlock page="0" id="i-0f7119a16fad059a">
    <textBlock id="i-2e2c0175698052c3">Utskottets hemställan med godkännande av utskottets motivering bifölls med 172 röster mot</textBlock>
    <textBlock id="i-40861111658a3c45">126 för utskottets hemställan med godkännande av den i reservation 1 av Doris Håvik m.fl. anförda motiveringen.</textBlock>
  </contentBlock>
  <contentBlock page="0" id="i-34f6879530f5127e">
    <textBlock id="i-9b261e847ff59dd2">Mom. 2 (tandvårdstaxan)</textBlock>
  </contentBlock>
  <contentBlock page="0" id="i-8bd96ced70d3cd1d">
    <textBlock id="i-b2689aac28982103">Utskottets hemställan med godkännande av utskottets motivering -- som ställdes mot utskottets hemställan med godkännande av den i reservation 2</textBlock>
    <textBlock id="i-a487b62e375f1ec9">av Doris Håvik m.fl. anförda motiveringen -- bifölls med acklamation.</textBlock>
  </contentBlock>
  <contentBlock page="0" id="i-7cd8f8a7f05c2ce6">
    <textBlock id="i-edc026e613a0b36e">Övriga moment</textBlock>
  </contentBlock>
  <contentBlock page="0" id="i-8d56c181dae3749a">
    <textBlock id="i-95d76813e7a69343">Utskottets hemställan bifölls.</textBlock>
  </contentBlock>
  <contentBlock page="0" id="i-fccec6f6a1c970f4">
    <textBlock id="i-6166821e04fe12d4">Socialutskottets betänkande SoU1</textBlock>
  </contentBlock>
  <contentBlock page="0" id="i-748530b747b8caa4">
    <textBlock id="i-ec9373399baabb31">Utskottets hemställan bifölls.</textBlock>
  </contentBlock>
  <contentBlock page="0" id="i-ec01dbe15a837614">
    <textBlock id="i-3ee3ba194d95ee98">Socialutskottets betänkande SoU2</textBlock>
  </contentBlock>
  <contentBlock page="0" id="i-3c849695888eaf23">
    <textBlock id="i-5b16ad9536dce347">Utskottets hemställan bifölls.</textBlock>
  </contentBlock>
  <contentBlock page="0" id="i-b77150a8c6c5fab5">
    <textBlock id="i-aefb3d25408c79fb">Trafikutskottets betänkande TU1</textBlock>
  </contentBlock>
  <contentBlock page="0" id="i-9d436258df8faa03">
    <textBlock id="i-129d5207dd8f8425">Utskottets hemställan bifölls.</textBlock>
  </contentBlock>
  <contentBlock page="0" id="i-e9b5ed2740e5552a">
    <textBlock id="i-983f32c41447ee58">Jordbruksutskottets betänkande JoU3</textBlock>
  </contentBlock>
  <contentBlock page="0" id="i-0af9d22e8094146a">
    <textBlock id="i-c929bf242da2110d">Mom. 1 (riktlinjer för det fortsatta samarbetet)</textBlock>
  </contentBlock>
  <contentBlock page="0" id="i-6b64387a0a391546">
    <textBlock id="i-594fd7d8bcc84e54">Utskottets hemställan bifölls med 284 röster mot</textBlock>
    <textBlock id="i-934f9a7f639d02b6">15 för ett under överläggningen framställt yrkande i enlighet med meningsyttring av Annika Åhnberg.</textBlock>
  </contentBlock>
  <contentBlock page="0" id="i-9139ec4c8cca5607">
    <textBlock id="i-7876d519d516161f">Mom. 2</textBlock>
  </contentBlock>
  <contentBlock page="0" id="i-47b0b1ca4319ea96">
    <textBlock id="i-f1902ace9bdacb19">Utskottets hemställan bifölls.</textBlock>
  </contentBlock>
  <contentBlock page="0" id="i-1b7111041cc11ae3">
    <textBlock id="i-2054946259fbfe6a">Bostadsutskottets betänkande BoU1</textBlock>
  </contentBlock>
  <contentBlock page="0" id="i-a4cc21a33470a2be">
    <textBlock id="i-bb3088d79370e4e6">Utskottets hemställan bifölls.</textBlock>
  </contentBlock>
  <contentBlock page="0" id="i-c7e1db33e6615ae7">
    <textBlock id="i-279b05deb727244b">Bostadsutskottets betänkande BoU2</textBlock>
  </contentBlock>
  <contentBlock page="0" id="i-33213716dfe17863">
    <textBlock id="i-663304c15051a809">Utskottets hemställan bifölls.</textBlock>
  </contentBlock>
  <contentBlock page="0" id="i-b2ed8ec0ece2b56e">
    <textBlock id="i-bf4ca4bb24a59b68">Bostadsutskottets betänkande BoU3</textBlock>
  </contentBlock>
  <contentBlock page="0" id="i-2597935014ef9a8e">
    <textBlock id="i-90045880efd1bde7">Utskottets hemställan bifölls.</textBlock>
  </contentBlock>
  <contentBlock page="0" id="i-ea19dfeaa8bba98d">
    <textBlock id="i-e5acfef0d8dc7217">Bostadsutskottets betänkande BoU4</textBlock>
  </contentBlock>
  <contentBlock page="0" id="i-3df076e6555731d7">
    <textBlock id="i-148ed2a264287cbb">Utskottets hemställan bifölls.</textBlock>
  </contentBlock>
  <contentBlock page="0" id="i-b9429f8330b2cd05">
    <textBlock id="i-032800ccb4bcc833">Bostadsutskottets betänkande BoU5</textBlock>
  </contentBlock>
  <contentBlock page="0" id="i-e2fa9c2e516de507">
    <textBlock id="i-be26db62439c45c6">Utskottets hemställan bifölls.</textBlock>
  </contentBlock>
  <contentBlock page="0" id="i-fdf11c38c4a078b1">
    <textBlock id="i-2adc4541a959d781">38 § Bordläggning</textBlock>
  </contentBlock>
  <contentBlock page="0" id="i-8fcbb0309e468037">
    <textBlock id="i-736a38da1d65e399">Anmäldes och bordlades</textBlock>
  </contentBlock>
  <contentBlock page="0" id="i-bb927a3b5ed80dbe">
    <textBlock id="i-2ffcd76d7d801dd4">Motionerna</textBlock>
  </contentBlock>
  <contentBlock page="0" id="i-b0cbb679380f59e9">
    <textBlock id="i-29db88b738659944">med anledning av prop. 1991/92:40 Vissa socialförsäkringsfrågor, m.m.</textBlock>
  </contentBlock>
  <contentBlock page="0" id="i-a0ca05f39d032f5b">
    <textBlock id="i-5c7d21ab97d1ef13">1991/92:Sf10 av Gullan Lindblad m.fl. (m,fp,c,kds)</textBlock>
  </contentBlock>
  <contentBlock page="0" id="i-fcd95c7c385e8504">
    <textBlock id="i-f9ea2675b9babc80">1991/92:Sf11 av Fredrik Reinfeldt (m)</textBlock>
  </contentBlock>
  <contentBlock page="0" id="i-6343fe81fd999444">
    <textBlock id="i-989a45299c94487b">1991/92:Sf12 av Doris Håvik m.fl. (s)</textBlock>
  </contentBlock>
  <contentBlock page="0" id="i-57bff13439bc44a8">
    <textBlock id="i-ab1592068d24cdf7">1991/92:Sf13 av Doris Håvik m.fl. (s)</textBlock>
  </contentBlock>
  <contentBlock page="0" id="i-6a48fe86d6c753c2">
    <textBlock id="i-a91ac0245db3cc5d">1991/92:Sf14 av Berith Eriksson m.fl. (v)</textBlock>
  </contentBlock>
  <contentBlock page="0" id="i-b1a865d591188f53">
    <textBlock id="i-0de5fdee327ffa4b">1991/92:Sf15 av Margitta Edgren (fp)</textBlock>
  </contentBlock>
  <contentBlock page="0" id="i-e2c9e70e3f5ee00b">
    <textBlock id="i-e99d694533dd3d5d">med anledning av skriv. 1991/92:42 Redogörelse för svenska företags verksamhet i Sydafrika</textBlock>
  </contentBlock>
  <contentBlock page="0" id="i-f3dcdad9e4e5577e">
    <textBlock id="i-80687cab9e7b40a1">1991/92:U7 av Lars Moquist m.fl. (nyd)</textBlock>
  </contentBlock>
  <contentBlock page="0" id="i-836a1e9393422dc5">
    <textBlock id="i-cb408d7d06977425">med anledning av prop. 1991/92:47 Ändrad instansordning enligt bilavgaslagen (1986:1386)</textBlock>
  </contentBlock>
  <contentBlock page="0" id="i-b703eb5e2ab90880">
    <textBlock id="i-bc26c7e8d6c47d1a">1991/92:Jo16 av Jan Sandberg m.fl. (m,fp,c,kds)</textBlock>
  </contentBlock>
  <contentBlock page="0" id="i-2e0be91e76733b87">
    <textBlock id="i-a98e262133a3cbdc">1991/92:Jo17 av Max Montalvo (nyd)</textBlock>
  </contentBlock>
  <contentBlock page="0" id="i-59d60da5718821ad">
    <textBlock id="i-c02dee37fb3a3821">med anledning av prop. 1991/92:52 Regional ledningsorganisation inom polisen</textBlock>
  </contentBlock>
  <contentBlock page="0" id="i-dc0cd4789e2216cc">
    <textBlock id="i-2ff1248b64fd2af3">1991/92:Ju6 av Karl-Göran Biörsmark m.fl.</textBlock>
    <textBlock id="i-d0276ddcc1451615">(fp,m,kds)</textBlock>
  </contentBlock>
  <contentBlock page="0" id="i-2e2ca67cadf08b33">
    <textBlock id="i-4b4c0a96189dd0cd">1991/92:Ju7 av Lars Stjernkvist m.fl. (s)</textBlock>
  </contentBlock>
  <contentBlock page="0" id="i-05061979d78cd518">
    <textBlock id="i-ab976e4f987dd29f">med anledning av prop. 1991/92:56</textBlock>
    <textBlock id="i-f5cee023f06faab0">Bostadsbyggandets finansiering år 1992, m.m.</textBlock>
  </contentBlock>
  <contentBlock page="0" id="i-6a8a8d8409f0db17">
    <textBlock id="i-99f51e960e7d0fd6">1991/92:Bo2 av Ingvar Carlsson m.fl. (s)</textBlock>
  </contentBlock>
  <contentBlock page="0" id="i-fcc8a05523bf58d0">
    <textBlock id="i-c8395133b1086e77">1991/92:Bo3 av Lars Werner m.fl. (v)</textBlock>
  </contentBlock>
  <contentBlock page="0" id="i-479b7841445940b0">
    <textBlock id="i-881b602eb87e807d">med anledning av prop. 1991/92:57 Ändring i lagen</textBlock>
    <textBlock id="i-25276bd738a1183b">(1991:742) om byggnadsgaranti, m.m.</textBlock>
  </contentBlock>
  <contentBlock page="0" id="i-f0cfe6d882aa3f40">
    <textBlock id="i-402282ccc1e6894b">1991/92:Bo4 av Oskar Lindkvist m.fl. (s)</textBlock>
  </contentBlock>
  <contentBlock page="0" id="i-6062a6ef9c8c3feb">
    <textBlock id="i-223d85e0c27bea5a">med anledning av prop. 1991/92:65 Valfrihet i barnomsorgen</textBlock>
  </contentBlock>
  <contentBlock page="0" id="i-2715baf6a26e5ad0">
    <textBlock id="i-fff58c16ac1c0095">1991/92:So7 av Ingvar Carlsson m.fl. (s)</textBlock>
  </contentBlock>
  <contentBlock page="0" id="i-78af81a3999b0275">
    <textBlock id="i-1d6a02fc7536bf17">1991/92:So8 av Gustaf von Essen (m)</textBlock>
  </contentBlock>
  <contentBlock page="0" id="i-d3ec22ae790f593d">
    <textBlock id="i-5fe354f40ceacb82">1991/92:So9 av Johan Brohult (nyd)</textBlock>
  </contentBlock>
  <contentBlock page="0" id="i-5c7d28c1146c3322">
    <textBlock id="i-b2b8f78e9bb915e4">1991/92:So10 av Inga-Britt Johansson m.fl. (s)</textBlock>
  </contentBlock>
  <contentBlock page="0" id="i-d20e72f81da5d435">
    <textBlock id="i-afcbaad0e09c0097">1991/92:So11 av Lennart Hedquist m.fl. (m)</textBlock>
  </contentBlock>
  <contentBlock page="0" id="i-2b0bc5b87912566f">
    <textBlock id="i-bd3b1bd5d749ce91">1991/92:So12 av Lars Werner m.fl. (v)</textBlock>
  </contentBlock>
  <contentBlock page="0" id="i-2e7f364b47448ae5">
    <textBlock id="i-c85ebde4065ada8d">1991/92:So13 av Roland Larsson (c)</textBlock>
  </contentBlock>
  <contentBlock page="0" id="i-3930ef199a9b9246">
    <textBlock id="i-6dc4803c61113e71">1991/92:So14 av Hary Staaf (kds)</textBlock>
  </contentBlock>
  <contentBlock page="0" id="i-76172f6aeb00f99a">
    <textBlock id="i-c16f198c54c37a09">39 § Anmälan om interpellation</textBlock>
  </contentBlock>
  <contentBlock page="0" id="i-f36838510eaff685">
    <textBlock id="i-804872fff8373608">Anmäldes att följande interpellation framställts</textBlock>
  </contentBlock>
  <contentBlock page="0" id="i-35bdcc9cc04e891f">
    <textBlock id="i-23b14ce4ad001188">den 18 november</textBlock>
  </contentBlock>
  <contentBlock page="0" id="i-7f76202544bf8145">
    <textBlock id="i-f81199397637a1f3">1991/92:48 av Stig Rindborg (m) till kommunikationsministern om finansieringen av</textBlock>
    <textBlock id="i-19a6ce98760a63f0">Arlandabanan m.m.:</textBlock>
  </contentBlock>
  <contentBlock page="0" id="i-14cfb445de1ef040">
    <textBlock id="i-366ee65aa03f00a9">Till statsrådet Mats Odell angående den privata sektorns medverkan i Arlandabanan och andra infrastrukturinvesteringar.</textBlock>
  </contentBlock>
  <contentBlock page="0" id="i-e03f9b43f2590430">
    <textBlock id="i-a2a4d6efc387510d">Sverige står inför stora utmaningar när det gäller att snabbt upprusta, modernisera och bygga ut infrastrukturen. Tillgången till bra vägar, en konkurrenskraftig järnväg och ett väl utbyggt flygnät är en förutsättning för att vi skall kunna kompensera vårt geografiska läge i förhållande till våra viktigaste konkurrensländer.</textBlock>
  </contentBlock>
  <contentBlock page="0" id="i-b45d37b6c5d43d32">
    <textBlock id="i-fb44a86a95e96c0f">Såväl i den förra regerings tillväxtproposition som i regeringsförklaringen av den 4 oktober framhålls betydelsen av en sådan utbyggnad av infrastrukturen för den övergripande tillväxten.</textBlock>
  </contentBlock>
  <contentBlock page="0" id="i-cfb93abadc4b1902">
    <textBlock id="i-393aa1fb50c29e4e">För att åstadkomma denna kraftsamling, vars omfattning uppskattats till ca 100 miljarder under</textBlock>
    <textBlock id="i-4f2deccecc56e846">1990-talet, krävs att både statliga och privata resurser mobiliseras. Regeringen har redan anvisat att, förutom ordinarie anslag, använda de medel som staten erhåller vid privatisering av statliga företag för infrastruktursatsningar.</textBlock>
  </contentBlock>
  <contentBlock page="0" id="i-374d713630bb602d">
    <textBlock id="i-f704d78f45b69757">Men även den privata sektorn måste om möjligt göras delaktig i infrastrukturuppbyggnaden. Detta har flera fördelar. Om den privata sektorn kan involveras i sådana projekt, som både är samhällsekonomiskt och företagsekonomiskt motiverade, kan det rent statliga kapitalet användas till sådana projekt som inte är företagsekonomiskt lönsamma, eller har en mycket lång pay-off-tid.</textBlock>
  </contentBlock>
  <contentBlock page="0" id="i-214af48557c7b89d">
    <textBlock id="i-314cf93f42724e5b">För det andra är det en nationell uppgift att skapa investeringsmöjligheter inom landet. Under ett flertal år har svenskt investeringskapital lämnat</textBlock>
    <textBlock id="i-bd386fc3175ed4a6">Sverige och utländska företag har endast i begränsad utsträckning investerat i Sverige.</textBlock>
  </contentBlock>
  <contentBlock page="0" id="i-07a69bdc78cd2836">
    <textBlock id="i-5db1375d5caad286">Arlandabanan, som ställts som villkor för uppförandet av en tredje landningsbana på</textBlock>
    <textBlock id="i-8f1083da9979ba5e">Arlanda, är troligen det projekt som har de bästa företagsekonomiska förutsättningarna.</textBlock>
  </contentBlock>
  <contentBlock page="0" id="i-32bdbcf3c106db34">
    <textBlock id="i-444e4232783e4f11">Flera privata intressenter har visat intresse av att erbjuda en helhetslösning, inkl. huvudsaklig finansiering, avseende Arlandabanan. Vidare finns ett intresse att tillsammans med regeringen och banverket diskutera hur ett sådant privat förslag kan anknytas till övergripande ambitioner om avreglering och konkurrens, och hur en privat monopolsituation undviks. Det senare uppges inte utgöra något problem.</textBlock>
  </contentBlock>
  <contentBlock page="0" id="i-d39f345bad3d1c56">
    <textBlock id="i-f89daae20dce8bb3">Någon reell förhandling med utgångspunkt från de privata konsortiernas förslag genomfördes icke av den tidigare regeringen, som i stället förordade en helt statlig lösning; finansierad av anslag, upplåning i Riksgälden alternativt upplåning med statsgaranti. Genom ett regeringsbeslut om bildandet av ett gemensamägt bolag mellan banverket och luftfartsverket, som dock ännu icke överlämnats till riksdagen, ville den förra regeringen besegla sitt beslut.</textBlock>
  </contentBlock>
  <contentBlock page="0" id="i-5d166600c20ce868">
    <textBlock id="i-15fa66a94a398490">Ett regeringsbeslut innebärande att 200 milj.kr.</textBlock>
    <textBlock id="i-7606ca366aa04d0e">anvisas för inledande arbete med det s.k. fyrspåret har möjliggjort för banverket att starta sådana arbeten, men detta innebär inte att en senare privat lösning omöjliggjorts.</textBlock>
  </contentBlock>
  <contentBlock page="0" id="i-803f1694362e0502">
    <textBlock id="i-f3e86b45be998708">Med hänsyn till den syn på den privata sektorn och dess medverkan i infrastrukturinvesteringar som redovisats av regeringen, torde en omprövning av den förra regeringens förslag avseende</textBlock>
    <textBlock id="i-73a885a6ae17a4ce">Arlandabanan vara naturlig.</textBlock>
  </contentBlock>
  <contentBlock page="0" id="i-2a51645c079bb749">
    <textBlock id="i-45efbb7d28e7b939">Med anledning av ovanstående skulle jag vilja rikta följande frågor till statsrådet Mats Odell:</textBlock>
  </contentBlock>
  <contentBlock page="0" id="i-adaab163d31ae87f">
    <textBlock id="i-395cf53be56e5df3">1.  På vilket sätt avser statsrådet verka för att den privata sektorn kan delta och dela affärsrisken vid de infrastrukturprojekt där sådant intresse visats?</textBlock>
  </contentBlock>
  <contentBlock page="0" id="i-5e41b82a8ea12a6c">
    <textBlock id="i-872bcd80d176603d">2.  Avser statsrådet initiera förhandlingar med de privata konsortierna avseende Arlandabanan?</textBlock>
  </contentBlock>
  <contentBlock page="0" id="i-9a1572c776586fc6">
    <textBlock id="i-5654721b438b9021">40 § Anmälan om frågor</textBlock>
  </contentBlock>
  <contentBlock page="0" id="i-d3b3023b2706fa3d">
    <textBlock id="i-5803280c192787b5">Anmäldes att följande frågor framställts</textBlock>
  </contentBlock>
  <contentBlock page="0" id="i-069355d809ac997c">
    <textBlock id="i-2cec18a15dbfef18">den 19 november</textBlock>
  </contentBlock>
  <contentBlock page="0" id="i-3902397d0f4dc96b">
    <textBlock id="i-4acdc13c29a67c4b">1991/92:162 av Catarina Rönnung (s) till justitieministern om förbud mot deltagande i rasistiska organisationer:</textBlock>
  </contentBlock>
  <contentBlock page="0" id="i-7d451390b424f278">
    <textBlock id="i-8b88e8890b534c47">Invandrarminister Birgit Friggebo har i en interpellationsdebatt den 13 november uttalat att</textBlock>
    <textBlock id="i-2c03380e0c94f1f3">''det vore en elegant lösning att inte förbjuda rasistiska organisationer som sådana utan just personerna som deltar i verksamheten''.</textBlock>
  </contentBlock>
  <contentBlock page="0" id="i-5994e805dc3aeaef">
    <textBlock id="i-b4914c603bd4cca6">Är det justitieministerns uppfattning och regeringens samlade bedömning att en framkomlig väg för att bekämpa en tilltagande främlingsfientlighet skulle vara att föreslå riksdagen anta en lag som förbjuder deltagande i och stöd till rasistiska organisationer?</textBlock>
  </contentBlock>
  <contentBlock page="0" id="i-14c9ae5e2c720db1">
    <textBlock id="i-6a67683674f79585">1991/92:163 av Eva Zetterberg (v) till socialministern om s.k. surrogatmödraskap:</textBlock>
  </contentBlock>
  <contentBlock page="0" id="i-715ca003dba3e257">
    <textBlock id="i-dbfb525d904903a9">Har regeringen för avsikt att ändra lagstiftningen så att s.k. surrogatmödrarskap blir juridiskt accepterat?</textBlock>
  </contentBlock>
  <contentBlock page="0" id="i-20d9ecc21191b3a3">
    <textBlock id="i-3f7ab49bb5568cc8">1991/92:164 av Sten Östlund (s) till arbetsmarknadsministern om sysselsättningen inom byggsektorn:</textBlock>
  </contentBlock>
  <contentBlock page="0" id="i-9b851d40f5722dca">
    <textBlock id="i-ace221c77c5f6853">I frågestunden den 14 november förklarade regeringens främsta företrädare att alla åtgärder på det ekonomiska området som regeringen föreslagit riksdagen för beslut är ägnade att gynna fördelningspolitiken genom att öka tillväxten och därmed sysselsättningen.</textBlock>
  </contentBlock>
  <contentBlock page="0" id="i-88b64c2587296577">
    <textBlock id="i-ab8c6794d167ce02">Inom byggbranschen har såväl branschorganisationer som avtalsparterna förklarat att den osäkerhet som uppstått om lånevillkoren för framtiden, den fördyring som därav kan beräknas och därtill det sänkta investeringsbidraget för bostadsbyggandet från 9,3 % till 3,1 % som regeringen föreslagit kommer att innebära stopp för igångsättandet av nya byggprojekt med åtföljande utslagning av såväl företag som anställda från byggbranschen.</textBlock>
  </contentBlock>
  <contentBlock page="0" id="i-ce27d76d99ac6b1a">
    <textBlock id="i-3358e22b133f20e1">Delar arbetsmarknadsministern sina regeringskollegors uppfattning att åtgärderna som regeringen föreslår vad avser byggandet kommer att öka tillväxten och sysselsättningen?</textBlock>
  </contentBlock>
  <contentBlock page="0" id="i-27d029b33a303e50">
    <textBlock id="i-03d28b2d3b3296d8">41 § Kammaren åtskildes kl. 14.28.</textBlock>
  </contentBlock>
  <contentBlock page="0" id="i-a7d56c278a537ecb">
    <textBlock id="i-c4e1cae1c015d0dd">Förhandlingarna leddes</textBlock>
  </contentBlock>
  <contentBlock page="0" id="i-fc2a61d65e912f1c">
    <textBlock id="i-7d5f6f059370511f">av talmannen från sammanträdets början t.o.m. 12</textBlock>
    <textBlock id="i-0a18e85237b704bc">§ anf. 27 (delvis),</textBlock>
  </contentBlock>
  <contentBlock page="0" id="i-b252d84afff890e3">
    <textBlock id="i-42b2942a3778c9de">av förste vice talmannen därefter t.o.m. 18 § anf. 57</textBlock>
    <textBlock id="i-cc9dd6e3e2948438">(delvis) och</textBlock>
  </contentBlock>
  <contentBlock page="0" id="i-3c0a38182b7b3029">
    <textBlock id="i-2a608d93481ed6da">av andre vice talmannen därefter till sammanträdets slut.</textBlock>
  </contentBlock>
</protocol>
