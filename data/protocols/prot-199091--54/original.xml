<protocol id="prot-199091--54">
  <contentBlock page="0" id="i-603e7e1bc4328d78">
    <textBlock id="i-76972784656cd571">Parentation</textBlock>
  </contentBlock>
  <contentBlock page="0" id="i-00ac726aa8aa250c">
    <textBlock id="i-93ffe0984afbb516">Anf. 1 TALMANNEN:</textBlock>
  </contentBlock>
  <contentBlock page="0" id="i-dde72bc6ef5c5137">
    <textBlock id="i-e887251ca55be8d5">Vår riksdag har nåtts av ännu ett sorgebud under denna mandatperiod. I går fick vi budet att vår riksdagskamrat Ewy Möller avlidit.</textBlock>
  </contentBlock>
  <contentBlock page="0" id="i-10ee50eab7d6513a">
    <textBlock id="i-deca3c085a243ce8">Ewy Möller hade en lång och gedigen politisk gärning bakom sig. Hon anförtroddes många uppdrag för sitt parti i hemkommunen Västervik och i hemlänet Kalmar. Däri ingick ett flertal viktiga kommunala uppdrag.</textBlock>
  </contentBlock>
  <contentBlock page="0" id="i-dcd61b1b43b3b766">
    <textBlock id="i-9290dc908a18cb54">Ewy Möller invaldes i riksdagen 1979. Hon har varit verksam i flera utskott, under sista tiden i lagoch skatteutskotten. Flera av hennes riksdagsmotioner handlade om Västerviksregionen och om Kalmar län.</textBlock>
  </contentBlock>
  <contentBlock page="0" id="i-a41a8d41f301bf33">
    <textBlock id="i-ee354e0c722c81dd">Evy Möller var en energisk och plikttrogen människa och en fin representant för sitt parti, för sin landsdel och för Sveriges riksdag. Hon uppskattades av oss alla för sitt behagliga och vänliga sätt. Vi tackar Ewy Möller för en god samhällsgärning, och vi hyllar minnet av henne med en stunds tystnad.</textBlock>
  </contentBlock>
  <contentBlock page="0" id="i-68d26599ea7b605f">
    <textBlock id="i-6c0a43666c9d0df0">1 § Information från regeringen om katastrofinsatser rörande Mellanöstern och Afrika</textBlock>
  </contentBlock>
  <contentBlock page="0" id="i-cfd66b76631d2807">
    <textBlock id="i-1f1ab8b99b5fbfb4">Anf. 2 Statsrådet LENA HJELM-WALLÉN</textBlock>
    <textBlock id="i-eb71591c822caa21">(s):</textBlock>
  </contentBlock>
  <contentBlock page="0" id="i-10493d29935b300b">
    <textBlock id="i-7b8e2d28291f4329">Herr talman! Till följd av främst krisläget i</textBlock>
    <textBlock id="i-62e25dcd56f480d9">Mellersta Östern har regeringen under de senaste månaderna beslutat om en rad humanitära biståndsinsatser. Jag vill ta detta tillfälle i akt att informera riksdagen om dessa, liksom om beslut rörande insatser i delar av Afrika.</textBlock>
  </contentBlock>
  <contentBlock page="0" id="i-391cf615c655e5a0">
    <textBlock id="i-c5a49cf46a5354de">Vad gäller krisen i Gulfen inledde Sverige redan efter Iraks invasion av Kuwait i augusti ett omfattande katastrofbistånd till den drabbade civilbefolkningen. Hjälpen har huvudsakligen kanaliserats via FN, Röda korset och olika svenska enskilda organisationer.</textBlock>
  </contentBlock>
  <contentBlock page="0" id="i-d5e9acf63514363f">
    <textBlock id="i-02f4751da683aae6">Den svenska regeringen har hela tiden hävdat att en internationell samordning genom FN krävs för att denna hjälp skall bli så effektiv som möjligt. Det är därför mycket positivt att FN nu samlat sig till en samordnad insats för bl.a. de stora grupperna av flyktingar från krisområdet. Till den FN-plan som nyligen presenterades har Sverige utfäst 17 milj.kr.</textBlock>
    <textBlock id="i-70f9b59198178e90">Planens kostnader beräknas till totalt 175 miljoner</textBlock>
    <textBlock id="i-0e6ea1584aefcfa4">US dollar och bygger på en ansvarsfördelning mellan flera olika FN-organ samt IOM --</textBlock>
    <textBlock id="i-6886973b14f4f25f">International Organisation of Migration. Den innefattar bl.a. hälsovård, vattenförsörjning, livsmedelshjälp samt transporter och mottagning av flyktingar.</textBlock>
  </contentBlock>
  <contentBlock page="0" id="i-a7d8d8cdad266455">
    <textBlock id="i-5bbe414573858559">Regeringen har i dag också fattat beslut om stöd till den plan som Internationella röda korset har presenterat för verksamhet i krigsområdet.</textBlock>
    <textBlock id="i-a77c0c185c8a633f">Beslutet innebär att 25 milj.kr. ställs till Röda korsets förfogande.</textBlock>
  </contentBlock>
  <contentBlock page="0" id="i-0dcc21d749abf607">
    <textBlock id="i-c6d16e9df63e9270">Dagens beslut innebär att Sverige nu totalt lämnat över 160 milj.kr. i katastrofbistånd till krisområdet vid Gulfen.</textBlock>
  </contentBlock>
  <contentBlock page="0" id="i-051d363ee56239d3">
    <textBlock id="i-4d110452bbf4895e">Till detta stöd kommer de insatser vi beslutat om för dem av Iraks grannländer som fått bära extra tunga bördor till följd av krisen. Vi har givit</textBlock>
    <textBlock id="i-f183721bdfca5162">Jordanien, Egypten och Turkiet extra stöd om sammanlagt 130 milj.kr. Pengarna används i</textBlock>
    <textBlock id="i-7a03a04e134a023b">Jordanien för importstöd och arbetsförmedling för hemvändande jordanier. I Egypten stöds en social fond för gästarbetare som tvingats lämna Irak och</textBlock>
    <textBlock id="i-cd1f56caeec1e207">Kuwait. Stödet till Turkiet innebär att en biståndskredit från år 1980 omvandlas till gåva, ett stöd som skall användas för utsatta grupper i landet.</textBlock>
  </contentBlock>
  <contentBlock page="0" id="i-d7984538ebd0beb9">
    <textBlock id="i-72035976de6c46af">Det sammanlagda svenska biståndet till dem som drabbats av krisen vid Gulfen har därmed hittills uppgått till ca 290 milj.kr.</textBlock>
  </contentBlock>
  <contentBlock page="0" id="i-603c22e0cd369d55">
    <textBlock id="i-96891bc69b3da082">Herr talman! Världens intresse är nu av naturliga skäl främst inriktat på kriget vid Persiska viken och dess följder. Det får emellertid inte innebära att vi blundar för det mänskliga lidande som finns också på många andra håll i världen, som dock inte ligger i världspolitikens centrum för tillfället.</textBlock>
  </contentBlock>
  <contentBlock page="0" id="i-8de21729d1c3f8d2">
    <textBlock id="i-f415e2870ef19b43">I Liberia har ett blodigt inbördeskrig pågått sedan december 1989. Drygt halva Liberias befolkning är på flykt, både i och utanför landet. De biståndsinsatser som hittills gjorts har på grund av kriget främst koncentrerats till att hjälpa flyktingar i Liberias grannländer. Men genom det vapenstillestånd som ingicks i slutet av förra året har nu olika FN-organisationer kunnat börja arbeta inne i Liberia. Det gäller särskilt FNs barnfond,</textBlock>
    <textBlock id="i-a1e3ee4dfb6aad0a">Unicef.</textBlock>
  </contentBlock>
  <contentBlock page="0" id="i-7ca91f5f4df290ca">
    <textBlock id="i-fe866360c77a42d8">Unicef har vänt sig till Sverige med begäran om stöd för hjälpinsatserna. Det gäller dels rent finansiellt stöd, dels också tekniskt bistånd, främst till ett fältsjukhus. Vi har hittills beslutat om ett bistånd på 8 milj.kr. till Unicefs insatser i Liberia.</textBlock>
    <textBlock id="i-08689a5833e33ef8">Inom ramen för detta stöd ställer Sverige dessutom, inom några dagar, en styrka ur Swedrelief, dvs.</textBlock>
    <textBlock id="i-7814d7eb014bd539">beredskapsstyrkan för katastrofhjälp, till Unicefs förfogande för hjälpinsatserna.</textBlock>
  </contentBlock>
  <contentBlock page="0" id="i-4aa1de9875cbb353">
    <textBlock id="i-165f8f0710b5c3fa">Sverige har därmed, via enskilda organisationer och FN-organ, bidragit med 16,5 milj.kr. till katastrofhjälp för Liberias befolkning.</textBlock>
  </contentBlock>
  <contentBlock page="0" id="i-abb5f2cc37169dd5">
    <textBlock id="i-0b6ae41a2f05a9eb">Även den redan hårt prövade befolkningen på</textBlock>
    <textBlock id="i-b465ca8009f5a57a">Afrikas horn löper risk att ånyo drabbas av en hungerkatastrof. FN och andra internationella organisationer befarar en svält som i sommar kommer att beröra mer än tio miljoner människor i</textBlock>
    <textBlock id="i-167b14eacf524a82">Sudan, Etiopien och Somalia.</textBlock>
  </contentBlock>
  <contentBlock page="0" id="i-f4ea127a750b7b70">
    <textBlock id="i-dc71e5159f63966e">Regeringen sände i december en svensk observatör inom en FN-mission till Sudan. Allt tyder nu på att det kommer att saknas omkring 1,5 miljoner ton spannmål i landet redan i sommar.</textBlock>
  </contentBlock>
  <contentBlock page="0" id="i-c233e3b712a6a6f6">
    <textBlock id="i-7af2d5bcf9f45033">Vi har hittills under detta budgetår bidragit med 97</textBlock>
    <textBlock id="i-d824d02fe68db9a2">milj.kr. för katastrofinsatser i Etiopien och 27,6</textBlock>
    <textBlock id="i-e137cfa4e9b4a0db">milj.kr. för Sudan. Inom regeringskansliet håller vi nu en beredskap för att kunna delta i de ytterligare hjälpinsatser som kommer att behövas på Afrikas horn.</textBlock>
  </contentBlock>
  <contentBlock page="0" id="i-66c5218ed873897e">
    <textBlock id="i-1b3597c82643b391">För att hjälpen skall nå fram behöver vi samarbeta med FN och med enskilda organisationer som verkar i området. Redan i morgon kommer företrädare för dessa organisationer till utrikesdepartementet för att tillsammans med oss diskutera hur vi bäst skall organisera hjälpinsatserna.</textBlock>
  </contentBlock>
  <contentBlock page="0" id="i-410a523a90a7756d">
    <textBlock id="i-79ace09edcea8ad6">Även i Angola och Moçambique, redan tidigare stora mottagare av svenskt katastrofbistånd, krävs ytterligare insatser. För Angola har FN riktat en appell om stöd för hjälpinsatser, sedan den angolanska regeringen och Unita-gerillan kommit överens om att tillåta fri passage för humanitära insatser. Ställningstagande till sådana insatser kommer att göras av SIDA och regeringen inom kort -- detta utöver höstens beslut om 17,3 milj.kr.</textBlock>
    <textBlock id="i-9f68311fccd1af8c">i katastrofbistånd till Angola. Vad gäller</textBlock>
    <textBlock id="i-c45f81a141532862">Moçambique har Sverige hittills under budgetåret bidragit med sammanlagt 103 milj.kr. i katastrofhjälp. Vi följer nu den fredsprocess som inletts i landet och som kommer att innebära behov av ytterligare internationellt stöd för återuppbyggnad och för repatriering av den stora flyktingbefolkningen.</textBlock>
  </contentBlock>
  <contentBlock page="0" id="i-2195c497b499c6ca">
    <textBlock id="i-510cfba9bf75e1ea">Herr talman! Detta var en genomgång av några av de större krishärdarna i världen, en genomgång som är långt ifrån fullständig. Dess värre är situationen sådan i många länder att ett omfattande katastrofbistånd krävs för att klara människors överlevnad. Genom att riksdagen har beslutat om ett stort katastrofanslag -- 847 milj.kr. detta budgetår -- är det också möjligt för Sverige att finansiera stora hjälpinsatser, genom FN-organ eller genom svenska och internationella organisationer, för att svara mot dessa behov.</textBlock>
  </contentBlock>
  <contentBlock page="0" id="i-f389b6499c292345">
    <textBlock id="i-18a5de8d22c02481">Anf. 3 PÄR GRANSTEDT (c):</textBlock>
  </contentBlock>
  <contentBlock page="0" id="i-119afd76824064a3">
    <textBlock id="i-e0a45dda31a2680b">Herr talman! Jag tackar för den värdefulla information som vi har fått om regeringens beslut om katastrofinsatser. Det är ju tyvärr så att behoven av sådana här insatser är stora och inte tenderar att minska -- kanske snarare tvärtom. Jag skulle vilja ställa några konkreta frågor med anledning av detta.</textBlock>
  </contentBlock>
  <contentBlock page="0" id="i-74e7ee6db66601f0">
    <textBlock id="i-c5151e9305dfd879">För det första har det förekommit uppgifter om att katastrofanslaget är uttömt. Jag utgår ifrån att detta inte innebär att vi upphör med katastrofinsatser resten av budgetåret. Jag vill därför gärna höra biståndsministerns kommentar till hur vi i så fall skall hantera situationen.</textBlock>
  </contentBlock>
  <contentBlock page="0" id="i-2b9ac310f2f620b6">
    <textBlock id="i-5847e162e402e74d">För det andra är det värdefullt med de insatser som redan har beslutats för offer för kriget i Irak. Men vi vet att en katastrof håller på att skapas inne i</textBlock>
    <textBlock id="i-de26203782207a1c">Irak. Det är en katastrof vars omfattning och konsekvenser vi i dag vet väldigt litet om på grund av den nyhetstystnad som råder som en följd av bombningarna i Irak. Jag skulle gärna vilja höra vilket förberedelsearbete som pågår för de mycket stora katastrofinsatser som kommer att behövas den dag det blir möjligt att göra katastrofinsatser riktade till befolkningen i Irak och Kuwait.</textBlock>
  </contentBlock>
  <contentBlock page="0" id="i-3dbb35fb878f264a">
    <textBlock id="i-87eed686ca48e018">För det tredje är behovet av katastrofinsatser som sagt oförändrat stort och kanske i växande.</textBlock>
    <textBlock id="i-b337607591bc8a62">Regeringen har vidtagit och föreslagit åtgärder som innebär att 1 miljard tas bort från biståndet. Jag skulle vilja höra hur biståndsministern ser på möjligheterna att upprätthålla ett omfattande katastrofbistånd också i ett läge där 1 miljard av det som borde vara biståndspengar används till andra insatser.</textBlock>
  </contentBlock>
  <contentBlock page="0" id="i-0457144694386e99">
    <textBlock id="i-15e084672f47714d">Anf. 4 KARL-GÖRAN BIÖRSMARK (fp):</textBlock>
  </contentBlock>
  <contentBlock page="0" id="i-42324fa9b5b33fd8">
    <textBlock id="i-da3284fd3e415a92">Herr talman! Jag tackar statsrådet för informationen. Vi vet alla att detta katastrofbistånd är välbehövligt och att också mer än detta behövs.</textBlock>
  </contentBlock>
  <contentBlock page="0" id="i-0c8c40cbad33fd44">
    <textBlock id="i-8eaeb2c72a33dbf0">Statsrådet säger nu att 847 miljoner har anslagits för katastrofbistånd innevarande budgetår. Men precis som Pär Granstedt påpekade finns det uppgifter om att dessa pengar nu skulle vara slut. Min fråga är om statsrådet har någon beredskap för att ta fram ytterligare pengar utöver de 847 miljoner som nu tydligen är använda.</textBlock>
  </contentBlock>
  <contentBlock page="0" id="i-7fd9f714bc0cd15a">
    <textBlock id="i-94a5d934c5e1399a">Som Pär Granstedt också sade är det fråga om kraftiga prutningar av biståndet, vilket vi från vårt håll motsätter oss. Jag skulle vilja fråga biståndsministern om biståndsministern av det som händer ute i världen i dag drar några nya slutsatser när det gäller konsekvenserna av den neddragning av biståndet som föreslås i budgeten.</textBlock>
  </contentBlock>
  <contentBlock page="0" id="i-0f2af6d53fc0817a">
    <textBlock id="i-99c7e1aa2d2f10b9">Jag skulle också vilja veta hur det förhåller sig med katastrofbiståndet till Etiopien. Statsrådet sade att det i morgon skall ske en överläggning om detta med företrädare för olika organisationer. Jag skulle emellertid vilja fråga om statsrådet nu kan ge någon information om läget i dag när det gäller transporter av förnödenheter i den här delen av världen, som ju är orolig och där krig förekommer.</textBlock>
    <textBlock id="i-e8375c7e6207c598">Når hjälpen i dag fram i Etiopien?</textBlock>
  </contentBlock>
  <contentBlock page="0" id="i-b7e8229a2cd41d7e">
    <textBlock id="i-a7ce25d06e2aecdd">Anf. 5 INGER KOCH (m):</textBlock>
  </contentBlock>
  <contentBlock page="0" id="i-1ac90e920eed4b3e">
    <textBlock id="i-b66ea2d90490d2a3">Herr talman! Även jag vill tacka biståndsministern för denna information.</textBlock>
  </contentBlock>
  <contentBlock page="0" id="i-f7c14753e1b440d3">
    <textBlock id="i-27f2844c85a59a61">Det är många angelägna områden som biståndsministern redovisat. Det är viktigt att</textBlock>
    <textBlock id="i-cd0b8cb3bdfcb69f">Sverige genom ett generöst katastrofanslag kan hjälpa till att lindra nöden hos de drabbade i världen. Även jag skulle med anledning av de uppgifter vi sett i massmedia om att SIDAs katastrofanslag för det här budgetåret skulle vara slut vilja fråga biståndsministern: Är detta en riktig uppgift och avser biståndsministern i så fall att föreslå omdisponeringar eller att ta i bruk de reservationer som finns i biståndsanslaget för att kunna möta uppkommande behov?</textBlock>
  </contentBlock>
  <contentBlock page="0" id="i-08a226adff89545c">
    <textBlock id="i-193267b452667228">Anf. 6 MARIANNE SAMUELSSON (mp):</textBlock>
  </contentBlock>
  <contentBlock page="0" id="i-889c6db3aa7aebb9">
    <textBlock id="i-1e073adc54f13b5a">Herr talman! Jag vill också tacka biståndsministern för den information vi har fått. Det var synnerligen intressant att få den informationen i dag när vi på nyheterna fått höra att katastrofbiståndsanslaget lär vara tömt och när vi dessutom arbetar med en ganska stram biståndsbudget, som också skall räcka för en del områden som tidigare inte omfattats av biståndet. Det är viktigt att vi får veta hur regeringen tänker agera framdeles. Jag skulle därför vilja veta hur mycket det finns kvar av katastrofbiståndsanslaget och om regeringen avser att tillskjuta ytterligare budgetmedel när situationen är sådan som den i dag är. Det är beklämmande att det krig som i dag förs kostar lika mycket under två dagar som hjälpen under ett år till</textBlock>
    <textBlock id="i-eb919f17a4f378fa">Sudan. Den jämförelsen gör att man tycker att världen är mycket märklig och att våra katastrofinsatser inte på något sätt motsvarar vad vi borde göra.</textBlock>
  </contentBlock>
  <contentBlock page="0" id="i-1d9ebad06cc025c8">
    <textBlock id="i-6d70e2734e91dd25">Kommer det att satsas ytterligare medel på katastrofbistånd, och kommer regeringen att ta initiativ för att stödja ideella organisationer att lämna bistånd i de drabbade områdena, t.ex. med hjälp av insamlingsmedel?</textBlock>
  </contentBlock>
  <contentBlock page="0" id="i-73efc7c075702beb"/>
  <contentBlock page="0" id="i-6e076fadefbbf66f">
    <textBlock id="i-74665f880fb268da">Anf. 7 HANS GÖRAN FRANCK (s):</textBlock>
  </contentBlock>
  <contentBlock page="0" id="i-d8d734291c47b598">
    <textBlock id="i-8725ca899f133013">Herr talman! Jag vill beröra insatserna i</textBlock>
    <textBlock id="i-f5299e84fd48d251">Mellanöstern.</textBlock>
  </contentBlock>
  <contentBlock page="0" id="i-e34cdc3cd65c6202">
    <textBlock id="i-9956355ea37b61e4">Min första fråga gäller de flyktingar som för åtskillig tid sedan flydde från Irak till Turkiet. De befinner sig till största delen fortfarande i flyktingläger. En del flyktingar kom också till Iran.</textBlock>
    <textBlock id="i-782663953ec7f00e">Dessa flyktingars situation är fortfarande mycket svår. Den har dessutom förvärrats av att förhållandet mellan Turkiet och Irak försämrats.</textBlock>
    <textBlock id="i-0d1add93afacb1e4">De kan inte räkna med vare sig att återvända till</textBlock>
    <textBlock id="i-a4c60b68e0900cee">Irak eller att få några förbättringar i Turkiet. Det internationella samfundet har inte ställt upp särskilt starkt för att hjälpa dem.</textBlock>
  </contentBlock>
  <contentBlock page="0" id="i-e687b089be83742f">
    <textBlock id="i-2dfd0ed93115206e">Jag skulle vilja fråga biståndsministern hur hon ser på situationen för dessa flyktingar. I det uppkomna läget kan de bli betydligt fler. Hur mycket hjälp kan de räkna med?</textBlock>
  </contentBlock>
  <contentBlock page="0" id="i-6127633791949dd8">
    <textBlock id="i-1712270d9bfec0f7">Den andra frågan gäller människorna i Irak. Jag tolkade Pär Granstedt så att han menade att de inte kan få någon humanitär hjälp eller något bistånd förrän kriget är över. Jag kan inte se att det finns någon anledning att handla så. Jag undrar hur mycket hjälp som kan komma till Irak, och inte bara till kurderna där. Räknar biståndsministern med att man skall kunna göra andra insatser av humanitärt slag i Irak? Jag utgår ifrån att Röda korset kan uträtta en del, men jag skulle vilja ha den frågan närmare belyst.</textBlock>
  </contentBlock>
  <contentBlock page="0" id="i-631292a2eeeccd3f">
    <textBlock id="i-ca8bba9492beb9ad">Anf. 8 BENGT HURTIG (v):</textBlock>
  </contentBlock>
  <contentBlock page="0" id="i-d77aa1efdcb20fda">
    <textBlock id="i-4958348b0bd9f195">Herr talman! Jag tackar för den information vi fick.</textBlock>
  </contentBlock>
  <contentBlock page="0" id="i-f1d2ade6ed0ec61c">
    <textBlock id="i-028a4b289db4855b">Många av oss var under hösten ganska oroliga för att FN genom sitt beslut tog en stor risk att ett storkrig skulle komma i gång i Mellanöstern. Ett av våra argument var att detta skulle kunna leda till en katastrof såväl för miljön som för flyktingsituationen. Nu är den utvecklingen på god väg.</textBlock>
  </contentBlock>
  <contentBlock page="0" id="i-b178b9a64673b6cb">
    <textBlock id="i-4c43e3eccf566a84">En del experter på internationell rätt har ifrågasatt om den senaste resolution som antogs är i enlighet med FNs stadgar.</textBlock>
  </contentBlock>
  <contentBlock page="0" id="i-0934b277976341e4">
    <textBlock id="i-e07ddd073e84cf08">Det bästa sättet att minska behovet av katastrofbistånd för närvarande vore att göra ett försök med eldupphör för att finna politiska och diplomatiska metoder att lösa krisen.</textBlock>
  </contentBlock>
  <contentBlock page="0" id="i-aa553ef85cbaedd2">
    <textBlock id="i-691104de4f24b316">Jag har också tagit del av uppgifterna att katastrofmedlen för första halvåret 1991 håller på att ta slut. Med hänsyn till den allmänna utvecklingen i världen kan man dra slutsatsen att det som regeringen äskat för nästa budgetår inte heller kommer att räcka till.</textBlock>
  </contentBlock>
  <contentBlock page="0" id="i-1591e3552a622698">
    <textBlock id="i-42b7ba30ea2967e3">Mina frågor är: Vad tänker man göra när det gäller första halvåret 1991? Vad tänker man göra för nästa budgetår -- kommer man att begära mer pengar?</textBlock>
  </contentBlock>
  <contentBlock page="0" id="i-95565be31fe9165d">
    <textBlock id="i-542d72476ab6411e">Anf. 9 Statsrådet LENA HJELM-WALLÉN</textBlock>
    <textBlock id="i-77728d46081735aa">(s):</textBlock>
  </contentBlock>
  <contentBlock page="0" id="i-e6bda6bb7cedca9a">
    <textBlock id="i-23a11f387ea28af8">Herr talman! Först till de frågor som rör katastrofanslaget just nu.</textBlock>
  </contentBlock>
  <contentBlock page="0" id="i-3a9a1e9761ca4080">
    <textBlock id="i-2092d422c5600252">Det är inte fullt så illa att katastrofanslaget är tömt, men anslaget är mycket hårt ansträngt av beslut som vi redan har fattat och sådant som är intecknat därför att vi och SIDA planerar för insatser som vi vet behövs den närmaste tiden. Det var en blandning av det ena och det andra som jag här redovisade för att ge riksdagen en fyllig bild av läget.</textBlock>
  </contentBlock>
  <contentBlock page="0" id="i-94427089b9fc1b7a">
    <textBlock id="i-e47a7edcbe011d9d">Naturligtvis behövs ytterligare insatser i det låg också i min information. För att skapa beredskap för nya behov av katastrofinsatser går vi nu igenom alla biståndsanslagen för att se om det finns möjligheter till omdisponering av ännu inte utnyttjade medel på andra konton till förmån för katastrofanslaget.</textBlock>
  </contentBlock>
  <contentBlock page="0" id="i-6f78ef4e2ca811b7">
    <textBlock id="i-5d5f40eb9cb2f3d7">Vad gäller nästa års anslag vill jag först betona att</textBlock>
    <textBlock id="i-aab5c5492c60d50c">Pär Granstedt, Karl-Göran Biörsmark och jag inte är ense om synen på den totala biståndsramen. Jag menar att även det Östeuropabistånd vi ger nu väl platsar inom ramen, liksom de 700 miljoner vi har fattat beslut om för omhändertagande av flyktingar från u-länder.</textBlock>
  </contentBlock>
  <contentBlock page="0" id="i-ce627833431f8caa">
    <textBlock id="i-d161d5c8504bca8e">Jag vill också erinra om att jag föreslagit riksdagen en ökning med över 200 miljoner av katastrofanslaget. Det innebär att vi nästa budgetår har ännu större möjligheter att ge katastrofbistånd, om riksdagen följer mina förslag.</textBlock>
  </contentBlock>
  <contentBlock page="0" id="i-5b8eb1ff335b0aff">
    <textBlock id="i-3badbfc9d6a45392">När det gäller de olika områden man här frågat om vill jag till att börja med säga att det framför allt är</textBlock>
    <textBlock id="i-660e48ff47bb7c63">Röda korset som arbetar med insatser inne i Irak och att det finns en plan för den typen av insatser.</textBlock>
    <textBlock id="i-97621c15f9fc7382">Det stöd som vi i dag har beslutat om till Röda korset kan också innefatta den typen av insatser.</textBlock>
  </contentBlock>
  <contentBlock page="0" id="i-a35b63662e9c4996">
    <textBlock id="i-b0e687ec54169f64">I Etiopien blir det något lättare att göra insatser i och med att Massawa-hamnen är öppnad. Det finns dock livsmedel i södra Etiopien, men man har transportproblem när det gäller att få upp dem till de krisdrabbade områdena.</textBlock>
  </contentBlock>
  <contentBlock page="0" id="i-bb808a9600a880f5">
    <textBlock id="i-9be9ae905bdfec24">De enskilda organisationerna har jag ett utomordentligt gott samarbete med. Jag har träffat deras representanter två gånger den senaste tiden i överläggningar om olika krishärdar. Jag vet också att de nu samlar in medel inte bara till Mellanöstern utan också till andra krishärdar.</textBlock>
  </contentBlock>
  <contentBlock page="0" id="i-3967b375912eb8ea">
    <textBlock id="i-a32fda5734578a16">Anf. 10 PÄR GRANSTEDT (c):</textBlock>
  </contentBlock>
  <contentBlock page="0" id="i-ae95af9aba9daf54">
    <textBlock id="i-baf1f5844217bf75">Herr talman! Det är bra att man nu inventerar möjligheterna att omdisponera medel till katastrofanslaget. Men det gäller bara på kort sikt.</textBlock>
    <textBlock id="i-9176c4462d558122">Vi måste vara medvetna om att de reservationer som kan finnas på biståndsanslaget i allmänhet har redan bestämda ändamål. Det är resurser, avsedda för andra ändamål, som kanske inte skulle utbetalas i år utan först nästa budgetår. Dessa pengar använder man nu till katastrofanslaget, och det är viktigt att kompensera de andra anslagen i fortsättningen. Detta försvåras tyvärr av regeringens biståndspolitik, som innebär att man skurit ned biståndet till tredje världen med 1</textBlock>
    <textBlock id="i-3b7f96a25fb04c7b">miljard.</textBlock>
  </contentBlock>
  <contentBlock page="0" id="i-1070c283879faa5a">
    <textBlock id="i-8bf76e0543d0f144">Om vi dessutom skall räkna med ökade behov av katastrofinsatser kommer detta naturligtvis att i ännu högre grad gå ut över vårt långsiktiga bistånd, som handlar om att bygga upp ekonomierna i tredje världen och förebygga katastrofer.</textBlock>
  </contentBlock>
  <contentBlock page="0" id="i-2c4db5bab129f3cb">
    <textBlock id="i-249e5027cdfe0764">Jag skulle ändå vilja höra hur biståndsministern ser på möjligheterna att långsiktigt bibehålla stora katastrofinsatser utan att det går ut över det långsiktiga biståndet till våra samarbetspartner i tredje världen.</textBlock>
  </contentBlock>
  <contentBlock page="0" id="i-c3fffdb31420059a">
    <textBlock id="i-714c0b3285c8f86c">Anf. 11 KARL-GÖRAN BIÖRSMARK</textBlock>
    <textBlock id="i-a197a1a85f9dc56d">(fp):</textBlock>
  </contentBlock>
  <contentBlock page="0" id="i-5f2229ec605cd542">
    <textBlock id="i-4816858f228f50a6">Herr talman! Det är inget tvivel om att det blir svårt när man nu skall försöka baka in i biståndet saker som tidigare legat utanför, t.ex. den miljard vi här talar om.</textBlock>
  </contentBlock>
  <contentBlock page="0" id="i-4deb3f2abe63c14c">
    <textBlock id="i-912173a29114847f">Det är också riktigt som biståndsministern säger att det i bugetpropositionen föreslås ytterligare ungefär 200 miljoner för katastrofbistånd. Men vi har från vårt håll i tidigare budgetförslag ökat på detta med ett antal miljoner, eftersom vi ser de svårigheter som ligger framöver.</textBlock>
  </contentBlock>
  <contentBlock page="0" id="i-377433280e7be500">
    <textBlock id="i-ca848170ffc98721">Vi har i dag framlagt vår budgetmotion och äskar där ytterligare 200 miljoner utöver regeringens förslag till katastrofbistånd. Detta kan vi göra eftersom vi inte gör besparingen på 1 miljard.</textBlock>
  </contentBlock>
  <contentBlock page="0" id="i-2da9daddadc70a15">
    <textBlock id="i-b0a6bf00f0e3f08c">Jag skulle vilja fråga: Är statsrådet mot denna bakgrund ändå inte beredd att ompröva sitt ställningstagande till prutningen med 1 miljard kronor?</textBlock>
  </contentBlock>
  <contentBlock page="0" id="i-c4dbcf3f9c11dab2">
    <textBlock id="i-3ee7a29026363e5a">Anf. 12 HANS GÖRAN FRANCK (s):</textBlock>
  </contentBlock>
  <contentBlock page="0" id="i-1365d801553c0fc8">
    <textBlock id="i-61fa7481488d26fe">Herr talman! Det biståndsministern sade om Röda korset var bra. Jag ser i svaret att det rör sig om 25</textBlock>
    <textBlock id="i-e428a421f5674df6">miljoner. Men med hänsyn till att det förefaller mycket svårt att komma in i Irak med någon hjälp annat än via Röda korset undrar jag om det inte finns anledning att göra en alldeles extra insats för dem som är i denna kniptång i Irak.</textBlock>
  </contentBlock>
  <contentBlock page="0" id="i-1c997d9a8bbbc59f">
    <textBlock id="i-f712be9fa9f6baa7">Det står också i svaret att Turkiet får extra insatser.</textBlock>
    <textBlock id="i-ab169895bcfa151a">Men när dessa medel ges till Turkiet är jag rädd för att litet eller ingenting kommer de tidigare och kommande flyktingarna från Irak till godo.</textBlock>
  </contentBlock>
  <contentBlock page="0" id="i-045ea48f22728beb">
    <textBlock id="i-460c1685f8b2487c">Jag vill därför höra biståndsministerns kommentar till dessa två frågor.</textBlock>
  </contentBlock>
  <contentBlock page="0" id="i-b379162f635949e7">
    <textBlock id="i-ca5099336c34e532">Anf. 13 MARIANNE SAMUELSSON</textBlock>
    <textBlock id="i-e62913a1b1126999">(mp):</textBlock>
  </contentBlock>
  <contentBlock page="0" id="i-a5165e8e023346c8">
    <textBlock id="i-b9bb57ea7429abcc">Herr talman! Flera riksdagspartier tycks vara överens om att regeringen i dag inte använder biståndsanslaget såsom det var avsett utan till nya, för det icke avsedda ändamålet.</textBlock>
  </contentBlock>
  <contentBlock page="0" id="i-89f67304e0284f05">
    <textBlock id="i-1e955e2e608d1715">Jag vill ta upp den omdisponeringen. Jag kan förstå att det finns möjligheter att snabbt omdisponera och få loss kapital på det sättet. Men vad händer långsiktigt? Det måste innebära att man tullar på medel till planerade projekt, som då inte kommer till stånd. Det drabbar de länder för vilka projekten var planerade och de åtgärder som vi redan har budgeterat för. Kommer dessa konton att fyllas på så att projekten kommer i gång eller kan kvinnobistånd, befolkningsplanering och annat bli sämre än vad vi har avsett?</textBlock>
  </contentBlock>
  <contentBlock page="0" id="i-eb654b550851cd08">
    <textBlock id="i-ec3b0dc5a6f4fdd1">Anf. 14 BENGT HURTIG (v):</textBlock>
  </contentBlock>
  <contentBlock page="0" id="i-813235df68e059d5">
    <textBlock id="i-f48c42e22efdc0c4">Herr talman! Jag delar inte biståndsministerns uppfattning att vi kan ta den del av biståndet som gäller samarbetet med Östeuropa och flyktingar.</textBlock>
    <textBlock id="i-d65e02758a6fbf4c">Jag tror att dessa resurser behövs för att återställa det som vi tidigare har minskat biståndsanslaget med. Klyftorna i världen ökar och skuldkrisen förvärras. Dessutom förekommer katastrofer på olika håll. Mellanöstern är nog värst just nu.</textBlock>
  </contentBlock>
  <contentBlock page="0" id="i-966c43997d1b7feb">
    <textBlock id="i-a0c4debf43ff40ec">Jag tror inte att det är möjligt att hålla biståndet på den här låga nivån. Vi tror för vår del att det skulle behöva ökas med bortåt 10 %. Huvuddelen skulle då behöva användas till de katastrofer som förmodligen kommer att inträffa under nästa budgetår.</textBlock>
  </contentBlock>
  <contentBlock page="0" id="i-c195f5430feaaec3">
    <textBlock id="i-32baad0f37d0490c">Anf. 15 Statsrådet LENA HJELM-WALLÉN</textBlock>
    <textBlock id="i-a133ed13c8c6d2f1">(s):</textBlock>
  </contentBlock>
  <contentBlock page="0" id="i-60f4b5d1d17aa49d">
    <textBlock id="i-ce3128068c787a52">Herr talman! Först vill jag ta upp den fråga från</textBlock>
    <textBlock id="i-2c377d83bd417b4e">Hans Göran Franck som jag inte svarade på tidigare, nämligen vilka möjligheter det finns att i</textBlock>
    <textBlock id="i-318c543cf3b1a402">Turkiet eller andra länder stödja de människor som har flytt eller nu flyr från Irak. Den stora FN-</textBlock>
    <textBlock id="i-0d6ce8b9e0d8ae20">planen går ut på att göra det. Detta fungerade inte riktigt bra i höstas. Nu ser vi en möjlighet till att det skall fungera väl. Vi hoppas nu att substantiellt stöd skall ges till dessa grupper. Det finns en god organisation för det, och pengar börjar nu flyta in till denna FN-plan.</textBlock>
  </contentBlock>
  <contentBlock page="0" id="i-21439b10121ea8fd">
    <textBlock id="i-1222b440166e67b3">I dag kan bara Röda korset arbeta inne i Irak.</textBlock>
    <textBlock id="i-04d347a39cf91014">Internationella röda kors-kommittén har presenterat hur man vill lägga upp programmet.</textBlock>
    <textBlock id="i-c323c11a6356290c">Svenska röda korset har svarat på det. I kontakt med oss får man en viss finansiering av det som man vill gå in med.</textBlock>
  </contentBlock>
  <contentBlock page="0" id="i-223edd9798768814">
    <textBlock id="i-e2fd62ab98ab3400">När det gäller summorna vill jag säga till Pär</textBlock>
    <textBlock id="i-c8c24e6da6c6fd8f">Granstedt att jag håller med om att det kan vara svårt att upprätthålla långsiktigheten. Det är inte specifikt för svenskt bistånd, och gäller inte speciellt av dessa skäl. Det gäller för alla länders och internationella organisationers bistånd, på grund av de stora behoven av katastrofinsatser i dagens värld. Det är ett problem som vi har att se i vitögat.</textBlock>
  </contentBlock>
  <contentBlock page="0" id="i-ade344a1b59127b4">
    <textBlock id="i-7c925ff4c9b2dc83">Som framgår av den budgetproposition som vi nyligen har lämnat värnar jag om långsiktigheten genom att öka landramarna till flertalet programländer. När vi gör omdisponeringar går det inte ut över sådant som redan är intecknat eller planerat. Det är sådana medel som vi inte har lyckats använda till specifika insatser.</textBlock>
  </contentBlock>
  <contentBlock page="0" id="i-25a2ef00aa97aa9b">
    <textBlock id="i-35d82244f1a7072a">Sverige ger 1 % av sin bruttonationalinkomst i bistånd. Vi ligger i den absoluta världstoppen när det gäller detta. Man kan alltid säga att vi borde göra ännu mer. Man skall dock inte bortse från att</textBlock>
    <textBlock id="i-2a52de453d9d6aac">Sverige härvidlag är vida generösare än nästan alla andra länder.</textBlock>
  </contentBlock>
  <contentBlock page="0" id="i-3e6e530ec84196f7">
    <textBlock id="i-4eea3963f5f0716a">Överläggningen var härmed avslutad.</textBlock>
  </contentBlock>
  <contentBlock page="0" id="i-3eac351f4e737d8d"/>
  <contentBlock page="0" id="i-ebed22f417e2031d">
    <textBlock id="i-80e6186154f0f7c1">2 § Svar på interpellation 1990/91:123 om beskattningen av gåvor</textBlock>
  </contentBlock>
  <contentBlock page="0" id="i-1775d0fe91eeb62d">
    <textBlock id="i-ac8df8432110e8a0">Anf. 16 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-b4040a8dc56e83ad">
    <textBlock id="i-7ce5aecd551b223b">Herr talman! Nic Grönvall har frågat mig vad jag avser att göra för att ett antal oavgjorda dispensansökningar avseende gåvoskatt snarast skall avgöras.</textBlock>
  </contentBlock>
  <contentBlock page="0" id="i-399acdaafcc72393">
    <textBlock id="i-472bc86bc06a2043">Bakgrunden till frågeställningen är följande. Enligt arvs- och gåvoskattelagstiftningen finns när det gäller företagsförmögenhet särskilda bestämmelser om lättnader vid beskattningen. En vanlig situation är generationsskiften i jordbruk och i familjeföretag.</textBlock>
  </contentBlock>
  <contentBlock page="0" id="i-b98ffe3a47172aff">
    <textBlock id="i-e7c6fc6d3a2f8c19">Lättnadsreglerna vid gåva infördes genom särskild lagstiftning år 1974. Motsvarande regler fanns redan tidigare för arvsbeskattningen, och skälet för att de också skulle gälla vid gåva var att möjliggöra generationsskiften i livstiden.</textBlock>
  </contentBlock>
  <contentBlock page="0" id="i-7dc1967e8cd94689">
    <textBlock id="i-cd7c1dea291e6fcd">För att lättnadsreglerna skall vara tillämpliga i gåvofallen uppställdes ett antal villkor. Ett av dem är att gåvan skall ske utan förbehåll till förmån för givaren. Syftet med detta är att givaren inte skall förena gåvan med sådana föreskrifter att denne i realiteten behåller inflytandet över den bortgivna egendomen.</textBlock>
  </contentBlock>
  <contentBlock page="0" id="i-38ccf99df5210ac7">
    <textBlock id="i-b71ab8033853b995">Redan från början rådde det en viss oklarhet i frågan om hur man skulle uppfatta kravet på att gåvan skulle vara förbehållslös. Att villkor om särskild förvaltning efter uppnådd myndighetsålder inte var ett tillåtet villkor torde de flesta ha varit överens om.</textBlock>
  </contentBlock>
  <contentBlock page="0" id="i-32811a6c853b648f">
    <textBlock id="i-c8e7ae0a8be8f04a">Mer besvärlig var frågan om hur man skulle se på det fallet att gåvotagaren skulle överlämna en revers, en s.k. vederlagsrevers, till givaren. Olika meningar framfördes.</textBlock>
  </contentBlock>
  <contentBlock page="0" id="i-71db5d03f1547e1f">
    <textBlock id="i-5eae7b2abd5728a1">Först år 1986 kom vederlagsreverser att bedömas av högsta domstolen. Domstolen fann att en sådan revers var ett otillåtet förbehåll. Det betydde att även generationsskiften som skett före högsta domstolens prövning -- och där de inblandade kanske räknat med en annan utgång -- beskattades i enlighet med vad domstolen förklarat vara gällande rätt. I vissa fall ändrades redan fattade beslut efter det att kammarkollegiet överklagat.</textBlock>
  </contentBlock>
  <contentBlock page="0" id="i-94170ead0c59048f">
    <textBlock id="i-94309fba95c75ca8">Enligt arvs- och gåvoskattelagstiftningen finns det möjligheter för regeringen att sätta ned eller befria från arvs- och gåvoskatt om det föreligger synnerliga skäl.</textBlock>
  </contentBlock>
  <contentBlock page="0" id="i-60d6f163c3eed1b4">
    <textBlock id="i-684fcd44dae5e2c0">Redan 1987 kom det in ansökningar om befrielse från gåvoskatt där bakgrunden var att gåvor kombinerats med reverser. I många fall hade de skattskyldiga påförts gåvoskatt som väsentligen översteg vad de hade räknat med.</textBlock>
  </contentBlock>
  <contentBlock page="0" id="i-659f2a3940f7194b">
    <textBlock id="i-b471444e9e01f222">I dessa ärenden gör sökandena bl.a. gällande att den omständigheten att gåvorna skett före högsta domstolens beslut är ett sådant synnerligt skäl för nedsättning. Man hävdar också att lagstiftningen är otydlig och att högsta domstolens beslut inte stod i överensstämmelse med vad som allmänt uppfattades som gällande rätt.</textBlock>
  </contentBlock>
  <contentBlock page="0" id="i-530db305dba061ed">
    <textBlock id="i-ddfee26ae0d7cdda">Jag är fullt på det klara med att visa skattskyldiga hamnat i en situation som de inte alls räknat med och att det i många fall föranlett svåra ekonomiska och andra påfrestningar. Som framgått av vad jag nyss sagt innehåller de aktuella ärendena principiella frågeställningar som inte är alldeles okomplicerade.</textBlock>
  </contentBlock>
  <contentBlock page="0" id="i-53e5bf2673c78ab7">
    <textBlock id="i-c1dbf82d1548c507">Till bilden hör också att det finns ett utredningsbetänkande, arvs- och gåvoskattekommitténs betänkande från 1987, där det föreslås att vederlagsreverser skall vara ett tillåtet villkor.</textBlock>
  </contentBlock>
  <contentBlock page="0" id="i-c83a8056d2850b81">
    <textBlock id="i-4ffec2a4c06bbc7e">Enligt den bedömning som gjordes i finansdepartementet fanns det vissa kopplingar mellan dispensärendena och ett ställningstagande till kommittéförslaget. Denna omständighet och sambandet med pågående arbete med skattereformen gjorde att det inte bedömdes möjligt att ta itu med arvs- och gåvoskattekommitténs förslag förrän arbetet med skattereformen avslutats.</textBlock>
  </contentBlock>
  <contentBlock page="0" id="i-bb7759ea21b3adbf">
    <textBlock id="i-2f76987de438cee3">Så har nu skett och jag räknar med att regeringen inom kort skall kunna fatta beslut i de ärenden Nic</textBlock>
    <textBlock id="i-54906afdcccfd9e3">Grönvall avser.</textBlock>
  </contentBlock>
  <contentBlock page="0" id="i-1b905da11320c74e">
    <textBlock id="i-a96926af62af8ce9">Anf. 17 NIC GRÖNVALL (m):</textBlock>
  </contentBlock>
  <contentBlock page="0" id="i-152bba10149dd381">
    <textBlock id="i-9ea37fe8852d9e5c">Herr talman! Jag vill säga tack till herr statsrådet för svaret. Det innehåller, såvitt jag kan se, alldeles korrekt information och innebär därför på sitt sätt ett avslöjande på nytt av byråkratins okänslighet.</textBlock>
  </contentBlock>
  <contentBlock page="0" id="i-4535fa006662c6b5">
    <textBlock id="i-5655cd00bef4ac09">Statsrådet konstaterar att det finns en vidsträckt dispensregel, som inte i sig är praxisskapande om den tillämpas. Statsrådet konstaterar vidare att dessa människor, som har råkat ut för en ändring i praxis, har haft det svårt -- i många fall inte bara ekonomiskt utan även rent personligt. Likafullt ligger ärendena stilla i byråkratins famn i fyra år, medan de människor som har sökt tillämpning av dispensen lämnas med sina problem.</textBlock>
  </contentBlock>
  <contentBlock page="0" id="i-6da5acd1696e89b9">
    <textBlock id="i-d872e8187ffa2860">Det är klart att finansministrar har mycket att göra, men en av de viktigaste uppgifter som en finansminister har är också att tjäna de människor som ansöker om hans beslut. På den punkten har finansministern, vem det nu än är -- herr Åsbrink eller någon av hans företrädare -- verkligen allvarligt svikit de sökandes rätt.</textBlock>
  </contentBlock>
  <contentBlock page="0" id="i-3ef940933208d38f">
    <textBlock id="i-0feb0f8a0de201c9">Interpellationssvaret ger skäl att även peka på omständigheter som kan debatteras litet mer principiellt. Jag vill gärna ta tillfället i akt att göra det.</textBlock>
  </contentBlock>
  <contentBlock page="0" id="i-8ca4ea87bd8fc8ce">
    <textBlock id="i-e6db5821617d585e">Vi har här en lagstiftning från 1974, vars innehåll sedermera utfyllts, som vi kan kalla det för, av praxis. Detta är ett förhållande som vi ser väldigt ofta inom skatterätten. Skatterätten kan ju inte --</textBlock>
    <textBlock id="i-e212b127c892b400">by definition eller i sig själv -- vara heltäckande.</textBlock>
    <textBlock id="i-026961815852498a">Den måste använda generella begrepp och bestämningar. Det leder till att man får en utfyllnad i praxis, vilket i sin tur gör att det väsentligaste kravet på en rättsstat -- förutsebarheten -- går förlorat. Den skattskyldige förmår inte förutse lagens innehåll i och med att inte lagstiftaren drar gränserna utan den kommande praxisen.</textBlock>
  </contentBlock>
  <contentBlock page="0" id="i-901096780e796882">
    <textBlock id="i-9b408057242c1002">Det är, vill jag säga, acceptabelt. Det hör till spelet.</textBlock>
    <textBlock id="i-de1fe768ee752a29">Det går inte att skriva heltäckande skattelagar.</textBlock>
  </contentBlock>
  <contentBlock page="0" id="i-a4fb5b9eec831d31">
    <textBlock id="i-545453e361d9595f">Jag vill dock gärna höra statsrådet Åsbrinks synpunkter på ett förslag som kommer upp här i riksdagen varje år och som är väldigt bra att debattera just med utgångspunkt i denna situation, nämligen den omvända generalklausulen, dvs. en lagstiftning som på samma sätt som skatteflyktsgeneralklausulen sade att i de fall en efterkommande tolkning ledde till icke förutsebara förändringar av skattelagens innehåll skulle skattelagen tolkas till den skattskyldiges förmån.</textBlock>
    <textBlock id="i-7cf34f84f521a80e">På detta sätt skulle man med ett enkelt, generellt verkande drag åstadkomma balans mellan de två parterna i skatteprocessen, en balans som för närvarande haltar. Jag antar att statsrådet delar min uppfattning om det. Det vore intressant med några kommenterar kring den principiella frågan.</textBlock>
  </contentBlock>
  <contentBlock page="0" id="i-982ae867b2e51502">
    <textBlock id="i-16de65ec0a185d1a">Sedan vill jag gärna ta upp ytterligare två saker av mindre väsentlighet. Statsrådet pekar på att vissa kopplingar skulle ha förekommit mellan betänkandet från 1987 och dessa ärenden. Det skulle vara förklaringen till att det tog fyra år att avgöra dem, om de nu avgörs 1991.</textBlock>
  </contentBlock>
  <contentBlock page="0" id="i-f3414594ba5404b6">
    <textBlock id="i-e6eacac1cd0494cb">Det vore värdefullt att få veta vad det var för kopplingar. De måste ha varit oerhört svåra att ta ställning till, eftersom de fick ligga så länge innan de blev belysta.</textBlock>
  </contentBlock>
  <contentBlock page="0" id="i-583a7bf3bdd40fde">
    <textBlock id="i-93baea7d0d125af2">Till sist, statsrådet Åsbrink, kan vi inte bli ense om en dag när det här skall vara färdigt? ''Inom kort'', står det. Skulle jag kunna få föreslå att statsrådet preciserar till ''före den 1 mars 1991'', så att de sökanden har något att hålla sig till?</textBlock>
  </contentBlock>
  <contentBlock page="0" id="i-3cbcf0ece2f6d6b6">
    <textBlock id="i-67d3aaa25ffada98">Anf. 18 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-bf7abc369a67b501">
    <textBlock id="i-4d6daa162f321225">Herr talman! Nic Grönvall påpekar att en del ärenden har legat i upp till fyra år. Det må vara riktigt i vissa fall. Jag vill konstatera att den tid jag har haft på mig som ansvarig i regeringen för skattefrågor är knappt ett år.</textBlock>
  </contentBlock>
  <contentBlock page="0" id="i-0c9801e19d1b7a74">
    <textBlock id="i-739ba8dac39faa68">Orsaken till dröjsmålet har jag angivit redan i svaret. Det är kopplingar till arvs- och gåvoskattekommitténs betänkande, vilka tar upp de här frågorna. Vi har inte behandlat dem ännu därför att andra, ännu större och svårare frågor har haft högsta prioritet och, som Nic Grönvall väl känner till, har dominerat den skattepolitiska scenen under de senaste åren. Det är även kopplingar till den stora skattereformen som har varit ett skäl till väntan, eftersom det finns samband med hur man skall betrakta värdering av tillgångar och skulder och hur man skall utforma kapitalbeskattning. De frågorna har nyligen avgjorts, och besluten har trätt i kraft. Det gör att vi nu på ett annat sätt än tidigare har en grund för att ta itu också med resterande frågor.</textBlock>
  </contentBlock>
  <contentBlock page="0" id="i-464d21fda123f0ec">
    <textBlock id="i-85867b6c19a9301b">Jag håller med om att det är önskvärt med förutsebarhet i skattesammanhang. Som Nic</textBlock>
    <textBlock id="i-f455f703e1141f71">Grönvall också är väl medveten om och delvis berörde i sitt inlägg är det naturligtvis omöjligt att uppfylla det önskemålet till alla delar.</textBlock>
    <textBlock id="i-9ebf8d8918e2864b">Lagstiftningen är generell till sin karaktär; den kan inte i alla delar skapa klarhet i förväg. Det sker tolkningar och utveckling av praxis. Det är den verklighet man får leva med.</textBlock>
  </contentBlock>
  <contentBlock page="0" id="i-78c69a8f1988dcce">
    <textBlock id="i-920867b67f281f61">Jag vill ändå erinra om att regeringen nyligen har lagt fram en lagrådsremiss som innebär vissa förslag till förändringar när det gäller rättsnämndens verksamhet. Om förslagen genomförs är jag övertygad om att vi kan påskynda den process som sker via rättsnämnden och som berör de förhandsbesked som de skattskyldiga kan få den vägen.</textBlock>
  </contentBlock>
  <contentBlock page="0" id="i-557417a535210c1a">
    <textBlock id="i-93fe7ac5484c98c8">Slutligen vill jag säga att jag inte är beredd att nu ange den exakta tidpunkt när dessa ärenden kommer att avgöras. Men jag kan upprepa vad jag sade i mitt svar om att jag räknar med att det skall ske mycket snart.</textBlock>
  </contentBlock>
  <contentBlock page="0" id="i-66119c0d3c5bf98f">
    <textBlock id="i-656cb8b7594f5716">Anf. 19 NIC GRÖNVALL (m):</textBlock>
  </contentBlock>
  <contentBlock page="0" id="i-35e5c31f9d8bc973">
    <textBlock id="i-778bf82c9218d2e9">Herr talman! Jag vill egentligen bara tacka statsrådet för hans sympatiska inlägg. Jag gläder mig mycket över att statsrådet här säger sig förstå behovet av förutsägbarhet och vill verka för att den ökar bl.a. genom innehållet i lagrådsremissen.</textBlock>
  </contentBlock>
  <contentBlock page="0" id="i-3b2686945906951d">
    <textBlock id="i-d8f1b1848c27ad16">Jag beklagar att vi inte kan få ett datum, men jag måste å andra sidan acceptera att regeringar inte är handelsmän i vanlig mening. Anbud och accept är inte begrepp som gäller i deras arbete, men jag räknar med att ''inom kort'' verkligen skall vara inom kort.</textBlock>
  </contentBlock>
  <contentBlock page="0" id="i-7c0a3baf0ec7cc5e">
    <textBlock id="i-0026b71a532b74cc">Överläggningen var härmed avslutad.</textBlock>
  </contentBlock>
  <contentBlock page="0" id="i-51262650d09187c7">
    <textBlock id="i-43c0505bde070ef5">3 § Meddelande om svar på interpellation</textBlock>
    <textBlock id="i-7cb6aba5bb501a15">1990/91:116</textBlock>
  </contentBlock>
  <contentBlock page="0" id="i-f62964220f40bc55">
    <textBlock id="i-40abe5ac5c24ef1c">Anf. 20 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-496f8ba90d59e249">
    <textBlock id="i-45d0014d6ada3d49">Herr talman! Med hänvisning till riksdagsordningen vill jag meddela att interpellation nr 116 av Håkan Hansson om rikskapitalförsörjningen i svenskt näringsliv på 90-</textBlock>
    <textBlock id="i-d345b149f32557ec">talet ej kan besvaras inom den föreskrivna tiden på grund av arbetsbelastning. Jag har kommit överens med Håkan Hansson om att besvara interpellationen den 22 februari 1991.</textBlock>
  </contentBlock>
  <contentBlock page="0" id="i-678b4de09ec61c39">
    <textBlock id="i-5ece5a9f7749cef9">4 § Bordläggning</textBlock>
  </contentBlock>
  <contentBlock page="0" id="i-9990e261e4368681">
    <textBlock id="i-3e8779be775bda81">Anmäldes och bordlades</textBlock>
  </contentBlock>
  <contentBlock page="0" id="i-869a4ee4bb698fd5">
    <textBlock id="i-bb392ab527407848">Proposition</textBlock>
  </contentBlock>
  <contentBlock page="0" id="i-77bdcae61cb0d9b1">
    <textBlock id="i-ca121d5d8382ca23">1990/91:75 Importrutiner i ett datoriserat tullförfarande, m.m.</textBlock>
  </contentBlock>
  <contentBlock page="0" id="i-ca610ab97323c573">
    <textBlock id="i-f7b1d267c5707908">Motionerna</textBlock>
  </contentBlock>
  <contentBlock page="0" id="i-b50090a659550671">
    <textBlock id="i-41613a669bd59740">med anledning av proposition 1990/91:65 Ändring i regeringsformen med anledning av ett europeiskt ekonomiskt samarbetsområde</textBlock>
  </contentBlock>
  <contentBlock page="0" id="i-d7715bee411e86ba">
    <textBlock id="i-173104aa5f8a7de2">1990/91:K32 av tredje vice talmannen Bertil</textBlock>
    <textBlock id="i-18500e7e7a1f1440">Fiskesjö m.fl. (c)</textBlock>
  </contentBlock>
  <contentBlock page="0" id="i-d468a2fd555677d6">
    <textBlock id="i-9cfd7fd0dfa4090e">1990/91:K33 av Lars Werner m.fl. (v)</textBlock>
  </contentBlock>
  <contentBlock page="0" id="i-e98b2c95f98ff254">
    <textBlock id="i-cc4303901272131b">1990/91:K34 av Hadar Cars (fp)</textBlock>
  </contentBlock>
  <contentBlock page="0" id="i-7f58e123e6929bf4">
    <textBlock id="i-6af66bc7f7d75f43">1990/91:K35 av Inger Schörling m.fl. (mp)</textBlock>
  </contentBlock>
  <contentBlock page="0" id="i-e1bdd6c695fd9f2f">
    <textBlock id="i-2d06d4bd8cc0868a">5 § Anmälan om interpellationer</textBlock>
  </contentBlock>
  <contentBlock page="0" id="i-6275d0c670d0a7c5">
    <textBlock id="i-f2a4e94780568096">Anmäldes att följande interpellationer framställts</textBlock>
  </contentBlock>
  <contentBlock page="0" id="i-fef21de3ebc1e86c">
    <textBlock id="i-add9237995548e44">den 23 januari</textBlock>
  </contentBlock>
  <contentBlock page="0" id="i-2e749d473b8e0dfc">
    <textBlock id="i-2cbe00533be436e8">1990/91:133 av Ulla Tillander (c) till statsrådet</textBlock>
    <textBlock id="i-86fe9e2775b11340">Göran Persson om skolhälsovården:</textBlock>
  </contentBlock>
  <contentBlock page="0" id="i-75a8d0c68cd53034">
    <textBlock id="i-98ea4d92102a84b2">Förslaget att i ett nafs skära bort skolläkarna vid</textBlock>
    <textBlock id="i-33795571f38d6e3d">Malmö skolor är oöverlagt och kortsynt. Utan skymten av beslutsunderlag eller konsekvensbeskrivning föreslår man av ekonomiska motiv besparingen. Malmö, den goda staden, hotar att bli först i landet att ståta med en så drastisk, blint verkande åtgärd -- en skolhälsovård utan läkarexpertis.</textBlock>
  </contentBlock>
  <contentBlock page="0" id="i-57981c21c005e68d">
    <textBlock id="i-25b6a5ebc09634dc">Konsekvenserna är uppenbara för alla med erfarenhet från skolarbete, lärare och annan personal. Det är viktigt att skolläkaren som ankare och med medicinsk sakkunskap och erfarenhet finns till hands kontinuerligt som stöd på skolorna.</textBlock>
    <textBlock id="i-2e7156e2ea871fa7">Många barn/elever är i dag socialt utsatta. Den sociala nedrustning som det här är fråga om, drabbar dem. Som alltid är det de svagaste, mest sårbara, de i behov av att någon ser, upptäcker, stöttar, tröstar, hjälper på ett kvalificerat sätt, som kommer i kläm.</textBlock>
  </contentBlock>
  <contentBlock page="0" id="i-cc160f16db54c41b">
    <textBlock id="i-f8ae6b3772633401">Det är oövertänkt och hänsynslöst, förhoppningsvis ett olycksfall i arbetet, att förgripa sig på skolläkarna och deras verksamhet på gräsrots- och barfotanivå, decentraliserad, nära, direkt, snabb, kontinuerlig.</textBlock>
  </contentBlock>
  <contentBlock page="0" id="i-aea39ce1fe678e78">
    <textBlock id="i-298142411582e46e">Att hänvisa till vårdcentraler vittnar om okunnighet om hur otillräckligt utbyggda dessa alltjämt är i Malmö.</textBlock>
  </contentBlock>
  <contentBlock page="0" id="i-2f3ad372b66461a4">
    <textBlock id="i-6998aea6e1c51b18">Med hänvisning till ovanstående vill jag till skolministern ställa följande fråga:</textBlock>
  </contentBlock>
  <contentBlock page="0" id="i-38dc4c2ed06914bd">
    <textBlock id="i-f78bdd5bc73a8622">Vad ämnar regeringen vidta för åtgärder för att tillförsäkra eleverna en god skolhälsovård?</textBlock>
  </contentBlock>
  <contentBlock page="0" id="i-5002ff4c6fa6ece5">
    <textBlock id="i-9312e5f19a37f999">1990/91:134 av Maria Leissner (fp) till statsrådet</textBlock>
    <textBlock id="i-ea124723c4893a63">Maj-Lis Lööw om de sovjetiska judarna:</textBlock>
  </contentBlock>
  <contentBlock page="0" id="i-8b8d452603b58e8b">
    <textBlock id="i-782ac92bb3d29102">Sönderfallet i Sovjet har bl.a. lett till att populistiska och delvis fascistiska rörelser fått en omfattande och snabb spridning. I de många olika rörelser som finns, framför allt de s.k. pamjatgrupperna, återfinns två grundkomponenter:</textBlock>
    <textBlock id="i-828f5f177590f156">nationalism och antisemitism.</textBlock>
  </contentBlock>
  <contentBlock page="0" id="i-ba131276cc4d3acb">
    <textBlock id="i-da1c14b8c799865c">Det sovjetiska samhället har alltid utövat en form av institutionell antisemitism gentemot sina judiska medborgare, manifesterad bl.a. i utbildningsväsendet alltifrån att lärare missgynnat judiska barn i betygssättning till rena hinder för judiska studenter att studera vid högre lärosäten.</textBlock>
    <textBlock id="i-53c0fd06db78dae7">Förföljelse av de judar som aktivt sökt utöva sin religion, eller på annat sätt värna om den egna kulturen, har ofta tagit sig våldsamma uttryck:</textBlock>
    <textBlock id="i-cd450a26704ea8dd">misshandel, avskedanden, arresteringar, fängslanden m.m. Allt detta har varit väl känt både i det svenska regeringskansliet och hos allmänheten.</textBlock>
  </contentBlock>
  <contentBlock page="0" id="i-74c56856b7c12a0f">
    <textBlock id="i-c92d1ddd0fc7b6ed">Samtidigt som denna institutionella antisemitism finns kvar i Sovjet, har dessutom en antisemitisk våg uppstått, såväl i olika folkrörelser som Pamjat som i attityder hos enskilda. Antisemitismen har vuxit i takt med det accelererande sönderfallet av den sovjetiska staten och de växande påfrestningar som alla medborgare utsätts för.</textBlock>
  </contentBlock>
  <contentBlock page="0" id="i-09f981fa3cd045a0">
    <textBlock id="i-5c6d81b350a4de20">Det finns otäcka paralleller mellan 30-talets</textBlock>
    <textBlock id="i-5b35b7fd1fe359cd">Tyskland och 90-talets Sovjet. Vissa pamjatgrupper bär t.o.m. uniform, en del av dem har gamla tsaristiska uniformer, andra har mer hemmagjorda.</textBlock>
    <textBlock id="i-164aca1f003b049c">Den öppna antisemitiska agitationen ökar, judar blir uppmanade att resa ''hem'' till Israel, de blir utpekade som syndabockar antingen genom att kommunismen och alla dess illdåd skylls på judar eller genom att kapitalismen skylls på dem. Det finns ett starkt behov av en kollektiv syndabock för matbristen och desintegrationen i Sovjet. Judarna blir alltmer allmänt utpekade som syndabock, inte bara i pamjatgrupperna utan också i de breda folklagren. Parallellerna till nazismens födelse för</textBlock>
    <textBlock id="i-7376a88d251a11e4">60 år sedan är påtagliga.</textBlock>
  </contentBlock>
  <contentBlock page="0" id="i-cce835154332a704">
    <textBlock id="i-c4d7089be1fbcddf">De sovjetiska judarna utsätts av dessa skäl allt oftare i vardagliga situationer för trakasserier och smädelser. När de köar för att köpa mat blir de ibland utsatta för antisemitiska smädelser från sina kögrannar och det händer att de blir förvägrade betjäning i affärer. Företrädare för Pamjat får öppet sprida rent antisemitisk propaganda på gator och torg.</textBlock>
  </contentBlock>
  <contentBlock page="0" id="i-11759dcc5e5d16fa">
    <textBlock id="i-b05f3b88476ebc9d">Ren fysisk förföljelse av sovjetiska judar sker dagligen. Judiska skolbarn misshandlas många gånger av äldre elever i skolan utan att någon lärare eller annan personal ingriper. Det händer allt oftare att judar misshandlas på öppen gata av antisemiter, utan att någon från ordningsmakten ingriper.</textBlock>
    <textBlock id="i-7c5788007c301a7c">Misshandeln har i vissa fall urartat till regelrätta mord. Rädslan för pogromer är stor.</textBlock>
  </contentBlock>
  <contentBlock page="0" id="i-ceb6dfa69deb835a">
    <textBlock id="i-4dc5f8a22d6c5d2f">Under de senaste två åren har ett par hundra sovjetiska judar sökt asyl i Sverige. En del har blivit misshandlade. Några har suttit åratal i fängelse.</textBlock>
    <textBlock id="i-3b2630c5e3b40a1c">Halva familjer har flytt av rädsla för fortsatt förföljelse medan familjefadern sitter fängslad kvar i Sovjet. Några av barnen har synliga spår av misshandel. Alla bär på en livslång historia av antisemitisk förföljelse.</textBlock>
  </contentBlock>
  <contentBlock page="0" id="i-b7681062e6807880">
    <textBlock id="i-037fa92d14e614e9">Gemensamt för dem alla är att de väntat på besked.</textBlock>
    <textBlock id="i-95df7565667cac13">De flesta väntar fortfarande på invandrarverkets besked, några på regeringens efter att ha fått sina asylansökan avslagen av invandrarverket. Några av dem har väntat i över ett halvår på att ärendet skall avgöras av regeringen.</textBlock>
  </contentBlock>
  <contentBlock page="0" id="i-2bf7935d62024f49">
    <textBlock id="i-0a2b84443ddefd09">Det förefaller som om regeringen har lagt de sovjetiska judarnas asylansökningar på hög, i väntan på något. Frågan är vad regeringen väntar på. I normala fall avgörs ett överklagande på en månad, kanske några veckor längre.</textBlock>
    <textBlock id="i-4b2467976dca527c">Invandrarverket förefaller också invänta regeringens besked om överklagandena innan man fattar beslut om resten av asylansökningarna.</textBlock>
    <textBlock id="i-9199e16774874feb">Denna väntan är mycket påfrestande för de asylsökande, och måste göras så kort som möjligt av humanitära skäl.</textBlock>
  </contentBlock>
  <contentBlock page="0" id="i-842378432e4d51bb">
    <textBlock id="i-86728996d0d364ff">Den normala svenska inställningen i asylpolitiken är att varje fall skall bedömas individuellt. Det finns dock oroande tecken på att man vid statens invandrarverk anser att denna princip inte skall gälla för judiska flyktingar från Sovjetunionen.</textBlock>
    <textBlock id="i-e28880db2b253487">Uttalanden av typen ''riktiga judar åker till Israel'', ger onekligen intrycket att judar som flyr till</textBlock>
    <textBlock id="i-b769352e4bbe5f3e">Sverige kollektivt anses diskvalificerade från prövning, oavsett vilka förhållanden de flytt från.</textBlock>
  </contentBlock>
  <contentBlock page="0" id="i-9a6826ccabf52ebe">
    <textBlock id="i-2f48f21d1bfa2240">Detta tillsammans med att ärendena alldeles uppenbart lagts på is har skapat ovisshet om regeringens politik gentemot asylsökande sovjetiska judar. Såväl de svenska judiska församlingarna som de asylsökande sovjetiska judarna känner därför en stark oro.</textBlock>
  </contentBlock>
  <contentBlock page="0" id="i-a92321518be1b722">
    <textBlock id="i-4ffab4ceccc73be8">Jag vill därför fråga invandrarministern</textBlock>
  </contentBlock>
  <contentBlock page="0" id="i-972a6216e9d7a002">
    <textBlock id="i-9deef17875f83e7e">1. Hur bedömer invandrarministern den personliga säkerheten för de sovjetiska judarna i dagens</textBlock>
    <textBlock id="i-2921cf978a09aebe">Sovjet?</textBlock>
  </contentBlock>
  <contentBlock page="0" id="i-951a5d1d42ce618a">
    <textBlock id="i-37b1517cbcb6d583">2. Gör invandrarministern den bedömningen att antisemitisk förföljelse, även i de fall den inte är sanktionerad av statsmakterna, kan utgöra tillräcklig grund för asyl?</textBlock>
  </contentBlock>
  <contentBlock page="0" id="i-d4c40c84480588ad">
    <textBlock id="i-d2cba0de67d630c6">3. Av vilken anledning har regeringen avvaktat med att fatta beslut om de asylsökande sovjetiska judarna?</textBlock>
  </contentBlock>
  <contentBlock page="0" id="i-5ae8c1f5bc293119">
    <textBlock id="i-f5cf5b064e9fdd75">4. Kan invandrarministern bekräfta att principen om individuell prövning av asylansökningar måste gälla även för judar som flyr från Sovjetunionen till</textBlock>
    <textBlock id="i-83612a581e94ceb4">Sverige?</textBlock>
  </contentBlock>
  <contentBlock page="0" id="i-6e303c33f8033357">
    <textBlock id="i-f3ba71e6c16b4602">6 § Amälan om frågor</textBlock>
  </contentBlock>
  <contentBlock page="0" id="i-cda8b8e12ccc3f4d">
    <textBlock id="i-d481f7dac435d0c0">Anmäldes att följande frågor framställts</textBlock>
  </contentBlock>
  <contentBlock page="0" id="i-a461ae7bd53bfa51">
    <textBlock id="i-15d0decde2af4465">den 23 januari</textBlock>
  </contentBlock>
  <contentBlock page="0" id="i-adb5eab609c820d3">
    <textBlock id="i-ec81ff15da638e06">1990/91:354 av Göthe Knutson (m) till statsministern om det svenska fältsjukhuset vid</textBlock>
    <textBlock id="i-38df6d82a4dd15a1">Gulfen:</textBlock>
  </contentBlock>
  <contentBlock page="0" id="i-045a57e0bdbae1e2">
    <textBlock id="i-7ebdbc51ad2df15c">Eftersom försvarsminister Roine Carlsson inte ville svara på mina följdfrågor angående det svenska fältsjukhuset vid Gulfen, när han på tisdagen i riksdagen gav mig svar på tidigare ställd fråga, ber jag statsministern om svar i ärendet.</textBlock>
  </contentBlock>
  <contentBlock page="0" id="i-619f87847854b1eb">
    <textBlock id="i-a1c636accd8782dd">Bakgrunden till frågan är bl.a. att svenska fältsjukhus saknar skyddsanordningar mot stridsgas. För den skull behöver tälten förses med såväl gasfilter (C-skydd) som tätningsutrustning.</textBlock>
    <textBlock id="i-f2a2177975693809">Risken för att Irak kan komma att använda kemiska stridsmedel torde även beröra ett svenskt fältsjukhus.</textBlock>
  </contentBlock>
  <contentBlock page="0" id="i-50544b7907e49c34">
    <textBlock id="i-19f10fe89c52ce16">Jag vill fråga statsministern när det svenska fältsjukhuset beräknas vara klart för avfärd, när det kan vara upprättat i krigsområdet och om anläggningen då är försedd med C-skydd och tätningsutrustning.</textBlock>
  </contentBlock>
  <contentBlock page="0" id="i-f27a72f9362bccdc">
    <textBlock id="i-8e4fe0ebd5d27af8">1990/91:355 av Maria Leissner till statsrådet Maj-</textBlock>
    <textBlock id="i-0b6bd51ababcdf9d">Lis Lööw om invandrarverkets ärendehandläggning:</textBlock>
  </contentBlock>
  <contentBlock page="0" id="i-cf1b790836f788b4">
    <textBlock id="i-11b9fb609f255032">I TV 4s program Kalla Fakta den 22 januari framkom det att invandrarverket har vissa problem med sina rutiner. Det tar lång tid innan handlingar registreras. När handlingar flyttas mellan olika avdelningar vet man inte alltid var de finns. Ibland förekommer det t.o.m., enligt verkets företrädare, att asylsökandes handlingar försvinner.</textBlock>
  </contentBlock>
  <contentBlock page="0" id="i-05ecd177471368a7">
    <textBlock id="i-ed8b83e6f6b1471a">Mot den bakgrunden vill jag fråga invandrarministern om regeringen är beredd att vidta åtgärder för att hjälpa invandrarverket att modernisera sin ärendehantering.</textBlock>
  </contentBlock>
  <contentBlock page="0" id="i-573b261131cf1784">
    <textBlock id="i-37b52091e628f754">den 24 januari</textBlock>
  </contentBlock>
  <contentBlock page="0" id="i-6b5bc5a8596bcfb2">
    <textBlock id="i-3e01c19f46958ea7">1990/91:356 av Olle Östrand (s) till bostadsministern om räntan på statliga ombyggnadslån:</textBlock>
  </contentBlock>
  <contentBlock page="0" id="i-bef0d50f3c850281">
    <textBlock id="i-6a4d50f2106fdbbe">Riksdagen beslöt år 1988 (1988/89:BoUly, FiU 10)</textBlock>
    <textBlock id="i-5bcee0d09ee65543">om en förändring av räntebidragsreglerna för sådana ombyggnader av bostäder som genomförs med statliga lån. I riksdagsbeslutet föreskrevs dock vissa undantag. Sålunda skulle den lägre garanterade räntan kunna tillämpas vid ombyggnad om det är motiverat ur sysselsättningssynpunkt.</textBlock>
  </contentBlock>
  <contentBlock page="0" id="i-d5b914dc20b58414">
    <textBlock id="i-a49d1d4298f2e938">Det finns nu skäl för regeringen att i större omfattning än för närvarande använda sig av möjligheten att öka ombyggandet av bostäder genom att av sysselsättningspolitiska skäl bevilja den lägre garanterade räntan, eftersom arbetslösheten för byggnadsarbetarna ökar. I</textBlock>
    <textBlock id="i-2fb3108de1a650b0">december förra året var 4,7 % av medlemmarna i</textBlock>
    <textBlock id="i-9cb1a9701b8864a2">Byggnadsarbetareförbundets A-kassa arbetslösa;</textBlock>
    <textBlock id="i-708347f7f2beae79">en ökning med 1,6 procentenheter på bara en månad. Situationen beräknas förvärras, inte minst i Norrlandslänen.</textBlock>
  </contentBlock>
  <contentBlock page="0" id="i-b436993f6efbfc47">
    <textBlock id="i-79130969489bcd40">Med hänvisning till det anförda vill jag ställa följande fråga till bostadsministern:</textBlock>
  </contentBlock>
  <contentBlock page="0" id="i-10c90c8f5fb27e9f">
    <textBlock id="i-c184ec78d10b2c8b">Ämnar regeringen av sysselsättningspolitiska skäl medge att den lägre garanterade räntan beviljas vid ombyggande av bostäder i större omfattning än i dag?</textBlock>
  </contentBlock>
  <contentBlock page="0" id="i-4fb5c58e22c05304">
    <textBlock id="i-a44dd901cb7eca1f">7 § Kammaren åtskildes kl. 15.18</textBlock>
  </contentBlock>
  <contentBlock page="0" id="i-bca2a14a01b57309">
    <textBlock id="i-b8709ebf9152abec">Förhandlingarna leddes</textBlock>
  </contentBlock>
  <contentBlock page="0" id="i-b87aeafb4e5f2309">
    <textBlock id="i-256216313390f293">av talmannen från sammanträdets början t.o.m.</textBlock>
    <textBlock id="i-36d0f63aca2de46a">anf. 1 och</textBlock>
  </contentBlock>
  <contentBlock page="0" id="i-895d9d342c9d34b5">
    <textBlock id="i-4dff071cd43fa6f5">av andre vice talmannen därefter till sammanträdets slut.</textBlock>
  </contentBlock>
</protocol>
