<protocol id="prot-199192--72">
  <contentBlock ix="0" page="0">
    <textBlock ix="0">1 § Meddelande om ändring i sammanträdesplanen</textBlock>
  </contentBlock>
  <contentBlock ix="1" page="0">
    <textBlock ix="0">Anf.  1 TALMANNEN:</textBlock>
  </contentBlock>
  <contentBlock ix="2" page="0">
    <textBlock ix="0">Med ändring av planen för kammarsammanträden kommer kammaren att sammanträda för bordläggningsplenum fredagen den 13 mars kl.</textBlock>
    <textBlock ix="1">9.00.</textBlock>
  </contentBlock>
  <contentBlock ix="3" page="0">
    <textBlock ix="0">2 § Ledighet</textBlock>
  </contentBlock>
  <contentBlock ix="4" page="0">
    <textBlock ix="0">Talmannen meddelade att Sonja Rembo (m)</textBlock>
    <textBlock ix="1">ansökt om sjukledighet under tiden den 9 mars --</textBlock>
    <textBlock ix="2">den 10 april.</textBlock>
  </contentBlock>
  <contentBlock ix="5" page="0">
    <textBlock ix="0">Kammaren biföll denna ansökan.</textBlock>
  </contentBlock>
  <contentBlock ix="6" page="0">
    <textBlock ix="0">Talmannen anmälde att Anita Sidén (m) skulle tjänstgöra som ersättare för Sonja Rembo.</textBlock>
  </contentBlock>
  <contentBlock ix="7" page="0">
    <textBlock ix="0">3 § Anmälan om kompletteringsval till skatteutskottet och arbetsmarknadsutskottet</textBlock>
  </contentBlock>
  <contentBlock ix="8" page="0">
    <textBlock ix="0">Talmannen meddelade</textBlock>
  </contentBlock>
  <contentBlock ix="9" page="0">
    <textBlock ix="0">dels att folkpartiet liberalernas riksdagsgrupp som suppleant i skatteutskottet under Kjell Johanssons ledighet anmält hans ersättare Conny Sandholm,</textBlock>
  </contentBlock>
  <contentBlock ix="10" page="0">
    <textBlock ix="0">dels att moderata samlingspartiets riksdagsgrupp som suppleant i arbetsmarknadsutskottet under</textBlock>
    <textBlock ix="1">Sonja Rembos ledighet anmält hennes ersättare</textBlock>
    <textBlock ix="2">Anita Sidén.</textBlock>
  </contentBlock>
  <contentBlock ix="11" page="0">
    <textBlock ix="0">Talmannen förklarade valda till</textBlock>
  </contentBlock>
  <contentBlock ix="12" page="0">
    <textBlock ix="0">suppleant i skatteutskottet</textBlock>
  </contentBlock>
  <contentBlock ix="13" page="0">
    <textBlock ix="0">Conny Sandholm (fp)</textBlock>
  </contentBlock>
  <contentBlock ix="14" page="0">
    <textBlock ix="0">suppleant i arbetsmarknadsutskottet</textBlock>
  </contentBlock>
  <contentBlock ix="15" page="0">
    <textBlock ix="0">Anita Sidén (m)</textBlock>
  </contentBlock>
  <contentBlock ix="16" page="0">
    <textBlock ix="0">4 § Justering av protokoll</textBlock>
  </contentBlock>
  <contentBlock ix="17" page="0">
    <textBlock ix="0">Justerades protokollen för den 25, 26 och 27</textBlock>
    <textBlock ix="1">februari.</textBlock>
  </contentBlock>
  <contentBlock ix="18" page="0">
    <textBlock ix="0">5 § Hänvisning av ärenden till utskott</textBlock>
  </contentBlock>
  <contentBlock ix="19" page="0">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="20" page="0">
    <textBlock ix="0">Propositionerna</textBlock>
  </contentBlock>
  <contentBlock ix="21" page="0">
    <textBlock ix="0">1991/92:106 till socialförsäkringsutskottet</textBlock>
  </contentBlock>
  <contentBlock ix="22" page="0">
    <textBlock ix="0">1991/92:155 till arbetsmarknadsutskottet</textBlock>
  </contentBlock>
  <contentBlock ix="23" page="0"/>
  <contentBlock ix="24" page="0">
    <textBlock ix="0">6 § Bordläggning</textBlock>
  </contentBlock>
  <contentBlock ix="25" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="26" page="0">
    <textBlock ix="0">Propositionerna</textBlock>
  </contentBlock>
  <contentBlock ix="27" page="0">
    <textBlock ix="0">1991/92:111 Statens ansvar för skador som orsakas av polishundar m.m.</textBlock>
  </contentBlock>
  <contentBlock ix="28" page="0">
    <textBlock ix="0">1991/92:154 Dubbelbeskattningsavtal mellan</textBlock>
    <textBlock ix="1">Sverige och Österrike</textBlock>
  </contentBlock>
  <contentBlock ix="29" page="0"/>
  <contentBlock ix="30" page="0">
    <textBlock ix="0">Förslag</textBlock>
  </contentBlock>
  <contentBlock ix="31" page="0">
    <textBlock ix="0">1991/92:17 Riksdagens revisorers förslag angående granskningen av de statliga affärskoncernerna</textBlock>
  </contentBlock>
  <contentBlock ix="32" page="0">
    <textBlock ix="0">Redogörelserna</textBlock>
  </contentBlock>
  <contentBlock ix="33" page="0">
    <textBlock ix="0">1991/92:7 Riksdagens revisorers berättelse över granskningen av Stiftelsen Riksbankens jubileumsfonds verksamhet under år 1991</textBlock>
  </contentBlock>
  <contentBlock ix="34" page="0">
    <textBlock ix="0">1991/92:9 Riksdagens revisorers berättelse över granskningen av riksbankens verksamhet under år</textBlock>
    <textBlock ix="1">1991</textBlock>
  </contentBlock>
  <contentBlock ix="35" page="0">
    <textBlock ix="0">Konstitutionsutskottets betänkanden</textBlock>
  </contentBlock>
  <contentBlock ix="36" page="0">
    <textBlock ix="0">1991/92:KU16 Riksdagens förvaltningskontors förslag om anslag på tilläggsbudget till statsbudgeten för budgetåret 1991/92</textBlock>
  </contentBlock>
  <contentBlock ix="37" page="0">
    <textBlock ix="0">1991/92:KU25 Anslag till allmänna val</textBlock>
  </contentBlock>
  <contentBlock ix="38" page="0">
    <textBlock ix="0">1991/92:KU26 Anslag till datainspektionen</textBlock>
  </contentBlock>
  <contentBlock ix="39" page="0">
    <textBlock ix="0">1991/92:KU29 Stöd till politiska partier</textBlock>
  </contentBlock>
  <contentBlock ix="40" page="0">
    <textBlock ix="0">Finansutskottets betänkande</textBlock>
  </contentBlock>
  <contentBlock ix="41" page="0">
    <textBlock ix="0">1991/92:FiU20 Den ekonomiska politiken och budgetregleringen</textBlock>
  </contentBlock>
  <contentBlock ix="42" page="0">
    <textBlock ix="0">Skatteutskottets betänkanden</textBlock>
  </contentBlock>
  <contentBlock ix="43" page="0">
    <textBlock ix="0">1991/92:SkU16 Anslag till skatteförvaltningen, m.m.</textBlock>
  </contentBlock>
  <contentBlock ix="44" page="0">
    <textBlock ix="0">1991/92:SkU17 Anslag till tullverket, m.m.</textBlock>
  </contentBlock>
  <contentBlock ix="45" page="0">
    <textBlock ix="0">Lagutskottets betänkanden</textBlock>
  </contentBlock>
  <contentBlock ix="46" page="0">
    <textBlock ix="0">1991/92:LU18 Friköp av historiska arrenden</textBlock>
  </contentBlock>
  <contentBlock ix="47" page="0">
    <textBlock ix="0">1991/92:LU19 Internationella oljeskadefonden</textBlock>
  </contentBlock>
  <contentBlock ix="48" page="0">
    <textBlock ix="0">Försvarsutskottets betänkande</textBlock>
  </contentBlock>
  <contentBlock ix="49" page="0">
    <textBlock ix="0">1991/92:FöU9 Kemikaliekontroll</textBlock>
  </contentBlock>
  <contentBlock ix="50" page="0">
    <textBlock ix="0">Trafikutskottets betänkanden</textBlock>
  </contentBlock>
  <contentBlock ix="51" page="0">
    <textBlock ix="0">1991/92:TU7 Komunikationsdepartementet m.m.</textBlock>
  </contentBlock>
  <contentBlock ix="52" page="0">
    <textBlock ix="0">1991/92:TU8 SMHI, SGI och statens haverikommission</textBlock>
  </contentBlock>
  <contentBlock ix="53" page="0">
    <textBlock ix="0">1991/92:TU9 Transportforskning</textBlock>
  </contentBlock>
  <contentBlock ix="54" page="0">
    <textBlock ix="0">Arbetsmarknadsutskottets betänkanden</textBlock>
  </contentBlock>
  <contentBlock ix="55" page="0">
    <textBlock ix="0">1991/92:AU5 Anslag till arbetsmarknadsdepartementet m.m.</textBlock>
  </contentBlock>
  <contentBlock ix="56" page="0">
    <textBlock ix="0">1991/92:AU6 Rättegången i arbetstvister och anslag till arbetsdomstolen m.m.</textBlock>
  </contentBlock>
  <contentBlock ix="57" page="0">
    <textBlock ix="0">1991/92:AU8 Anslag till jämställdhet</textBlock>
  </contentBlock>
  <contentBlock ix="58" page="0">
    <textBlock ix="0">1991/92:AU9 Statlig personalpolitik</textBlock>
  </contentBlock>
  <contentBlock ix="59" page="0">
    <textBlock ix="0">7 § Anmälan om interpellationer</textBlock>
  </contentBlock>
  <contentBlock ix="60" page="0">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="61" page="0">
    <textBlock ix="0">den 27 februari</textBlock>
  </contentBlock>
  <contentBlock ix="62" page="0">
    <textBlock ix="0">1991/92:121 av Ingela Mårtensson (fp) till utrikesministern om kärnvapenprov:</textBlock>
  </contentBlock>
  <contentBlock ix="63" page="0">
    <textBlock ix="0">Sedan 1963 är endast atomsprängningar under jord tillåtna enligt det partiella provstoppsavtalet mellan kärnvapenmakterna. Underjordiska prov på mindre än 150 kiloton skulle inte leda till radioaktiva utsläpp hävdade stormakternas expertis.</textBlock>
  </contentBlock>
  <contentBlock ix="64" page="0">
    <textBlock ix="0">Men enligt ett flertal vetenskapliga rapporter från olika testområden läcker radioaktiva ämnen ut från provhålen. Dagens Nyheter hade nyligen ett reportage från den sovjetiska provsprängningsplatsen Semipalatinsk som skildrar en tragedi av ohygglig omfattning.</textBlock>
  </contentBlock>
  <contentBlock ix="65" page="0">
    <textBlock ix="0">Frankrike har sprängt och provat kärnvapen på</textBlock>
    <textBlock ix="1">Moruroa och Fangataufa i Stilla havet sedan 60-</textBlock>
    <textBlock ix="2">talet trots den polynesiska befolkningens protester.</textBlock>
    <textBlock ix="3">Frankrike tillåter inte oberoende vetenskapliga studier för att undersöka eventuellt läckage.</textBlock>
  </contentBlock>
  <contentBlock ix="66" page="0">
    <textBlock ix="0">Kärnvapen är politiskt och militärt oanvändbara nu när det kalla kriget har upphört. De spelade t.ex.</textBlock>
    <textBlock ix="1">ingen roll under gulfkriget. Vi befinner oss alltså i en historisk situation då kärnvapenprov inte motiveras av försvarsskäl.</textBlock>
  </contentBlock>
  <contentBlock ix="67" page="0">
    <textBlock ix="0">OSS har beslutat om moratorium för kärnvapenprov under 1992. Alla ansträngningar bör nu göras för att få de övriga kärnvapenstaterna att också inställa sina planer på kärnvapenprov.</textBlock>
  </contentBlock>
  <contentBlock ix="68" page="0">
    <textBlock ix="0">Utrikesministern har låtit göra en översyn av den svenska nedrustningspolitiken. I uppdraget ingick också att ge rekommendationer om dess framtida utformning. I januari presenterades resultatet i rapporten ''Nedrustningspolitik och rustningskontroll i en ny tid''.</textBlock>
  </contentBlock>
  <contentBlock ix="69" page="0">
    <textBlock ix="0">I rekommendationerna vad gäller kärnvapenprov står att: ''Sverige bör fortsatt arbeta för en begränsning av kärnvapenproven och på sikt ett fullständigt stopp för dessa. Det är dock av yttersta vikt att provstoppsfrågan inte omöjliggör en förlängning av icke-spridningsavtalet och en förstärkning av NPT-regimen.''</textBlock>
  </contentBlock>
  <contentBlock ix="70" page="0">
    <textBlock ix="0">Mot denna bakgrund skulle jag vilja ställa följande frågor till utrikesministern:</textBlock>
  </contentBlock>
  <contentBlock ix="71" page="0">
    <textBlock ix="0">1.  Kommer Sverige att verka för att ett fullständigt provstopp kan komma till stånd så snart som möjligt?</textBlock>
  </contentBlock>
  <contentBlock ix="72" page="0">
    <textBlock ix="0">2.  Är den svenska regeringen beredd att ta initiativ till att oberoende vetenskapliga studier görs vid olika testområden för att bedöma effekterna vid proverna?</textBlock>
  </contentBlock>
  <contentBlock ix="73" page="0">
    <textBlock ix="0">1991/92:122 av Magnus Persson (s) till kommunikationsministern om Vänersjöfarten:</textBlock>
  </contentBlock>
  <contentBlock ix="74" page="0">
    <textBlock ix="0">Ulf Adelsohn har utrett det statliga stödet till</textBlock>
    <textBlock ix="1">Vänersjöfarten. Utredningsförslagen överlämnades till departementet i september och har bemötts positivt av i princip samtliga remissinstanser.</textBlock>
  </contentBlock>
  <contentBlock ix="75" page="0">
    <textBlock ix="0">För Vänersjöfartens framtid är det viktigt att utredningens förslag snarast genomförs.</textBlock>
  </contentBlock>
  <contentBlock ix="76" page="0">
    <textBlock ix="0">Kommunikationsministern aviserar i årets budgetproposition 1991/92:100 bil. 7 att han avser tillsätta ytterligare en utredning om transportalternativ på Vänern. En bred opinion runt Vänern har uppfattningen att ett fortsatt utredande, kanske t.o.m. över huvudet på regionens företrädare, skapar oro och osäkerhet om Vänersjöfartens framtid. Riksdagsledamöter från såväl opposition som regeringspartier har i riksdagen motionerat om att ingen ytterligare utredning bör komma till stånd.</textBlock>
  </contentBlock>
  <contentBlock ix="77" page="0">
    <textBlock ix="0">1.  På vilka grunder underkänner statsrådet Ulf</textBlock>
    <textBlock ix="1">Adelsohns utredning?</textBlock>
  </contentBlock>
  <contentBlock ix="78" page="0">
    <textBlock ix="0">2.  Vilken inställning har departementet till</textBlock>
    <textBlock ix="1">Vänersjöfartens framtid?</textBlock>
  </contentBlock>
  <contentBlock ix="79" page="0">
    <textBlock ix="0">1991/92:123 av Margareta Gard (m) till utrikesministern om relationerna mellan Sverige och baltstaterna:</textBlock>
  </contentBlock>
  <contentBlock ix="80" page="0">
    <textBlock ix="0">Intresset för den framtida utvecklingen i de baltiska staterna är stort i stora delar av västvärlden. Så även i Sverige som har många historiska band med dessa områden.</textBlock>
  </contentBlock>
  <contentBlock ix="81" page="0">
    <textBlock ix="0">Det finns dock ett förflutet som sällan berörs i dessa välviljans dagar.</textBlock>
  </contentBlock>
  <contentBlock ix="82" page="0">
    <textBlock ix="0">Detta har uppmärksammats i tyska magasinet Der</textBlock>
    <textBlock ix="1">Spiegel (Nr 51, 1991-12-16) som i en initierad artikel om Sveriges förhållningssätt till dessa länder under rubriken ''Detta är ett öppet sår. Förräderiet mot Baltikum -- ett förträngt kapitel i Sveriges historia'' bl.a. skriver följande:</textBlock>
  </contentBlock>
  <contentBlock ix="83" page="0">
    <textBlock ix="0">''Det handlar om guld och utlämnandet av flyktingar, om småaktig krämaranda och räddhågad servilitet gentemot en mäktig granne.</textBlock>
    <textBlock ix="1">Det handlar om förräderi mot självförkunnande ideal, något som de flesta svenskar alltför gärna vill glömma, i den mån de vet något om detta. Hur det neutrala mönsterlandet Sverige uppförde sig mot balterna, när dessa till följd av Hitler--Stalinpakten slukades av Sovjetunionen, hör med sina beklämmande detaljer nu som tidigare till hemligheterna i den nyare svenska historien.</textBlock>
  </contentBlock>
  <contentBlock ix="84" page="0">
    <textBlock ix="0">-- -- --</textBlock>
  </contentBlock>
  <contentBlock ix="85" page="0">
    <textBlock ix="0">Ännu i början av detta år tillbakavisade den socialdemokratiske utrikesministern Sten</textBlock>
    <textBlock ix="1">Andersson bryskt redovisningen av denna politiska belastning. Det är inte till gagn för någon, inte för de baltiska staterna och inte till nytta för Sverige om man rotar i det förgångna.</textBlock>
  </contentBlock>
  <contentBlock ix="86" page="0">
    <textBlock ix="0">-- -- --</textBlock>
  </contentBlock>
  <contentBlock ix="87" page="0">
    <textBlock ix="0">Men det är just detta som nutidshistorikerna är ute efter. Därvid måste de emellertid, som exempelvis</textBlock>
    <textBlock ix="1">Karlis Kangeris vid centralen för baltiska studier hos Stockholms universitet, ägna stora skärmytslingar med utrikesdepartementets arkivarier. Dessa håller nämligen efter sekretessens upphörande tillbaka dokumenten. För historiker är det i dag nästan lättare att från sovjetiska källor få informationer om de händelser som inte är ärorika för Sverige.</textBlock>
  </contentBlock>
  <contentBlock ix="88" page="0">
    <textBlock ix="0">-- -- --</textBlock>
  </contentBlock>
  <contentBlock ix="89" page="0">
    <textBlock ix="0">Den 13 juli 1940 fick svenska riksbanken anvisning från den estniska och den litauiska Centralbanken att överlämna deras i Stockholm deponerade guldreserv till sovjetiska statsbanken. Estland hade i Sverige 2 908 kg guld och Litauen 1 250 kg.</textBlock>
  </contentBlock>
  <contentBlock ix="90" page="0">
    <textBlock ix="0">I stället för att -- som nästan alla andra stater gjorde -- spärra guldet och andra tillgångar, uppdrog statsminister Per-Albin Hansson åt riksbanken att omedelbart genomföra den begärda transaktionen. Redan den 15 juli var Moskva i besittning av det baltiska guldet.</textBlock>
  </contentBlock>
  <contentBlock ix="91" page="0">
    <textBlock ix="0">-- -- --</textBlock>
  </contentBlock>
  <contentBlock ix="92" page="0">
    <textBlock ix="0">På grund av pågående förhandlingar med Ryssland är det bättre att genast uppfylla detta krav än att senare behöva göra det under påtryckningar, så motiverade Hansson folkhemmets ideologiska skapare i den svenska välfärdsstaten, sitt handlande.</textBlock>
  </contentBlock>
  <contentBlock ix="93" page="0">
    <textBlock ix="0">-- -- --</textBlock>
  </contentBlock>
  <contentBlock ix="94" page="0">
    <textBlock ix="0">Stockholm överlämnade då -- förutom guldet --</textBlock>
    <textBlock ix="1">även samtliga baltiska fartyg som fanns i svenska hamnar. Likaså överlämnades Baltrepublikernas legationer jämte inventarier och arkiv till Moskva.''</textBlock>
  </contentBlock>
  <contentBlock ix="95" page="0">
    <textBlock ix="0">Artikeln är inget ärofyllt dokument för Sverige.</textBlock>
    <textBlock ix="1">Det anförs att källinhämtning från utrikesdepartementet inte varit möjlig -- trots att sekretesstiden utgått. Måhända kan utrikesdepartementets dokument ge förklaringar som skulle vara till nytta för historieskrivningen om de blev tillgängliga. En vitbok i frågan kan vara en väg att göra upp med Sveriges förflutna gentemot baltstaterna under andra världskriget. En annan väg är att låta forskarna ta del av de dokument som inte längre är sekretessbelagda.</textBlock>
  </contentBlock>
  <contentBlock ix="96" page="0">
    <textBlock ix="0">Mot bakgrund av det ovan anförda vill jag till utrikesministern ställa följande frågor:</textBlock>
  </contentBlock>
  <contentBlock ix="97" page="0">
    <textBlock ix="0">Är utrikesministern beredd att medverka till att det behövs utges en vitbok om Sveriges agerande gentemot de baltiska länderna under andra världskriget?</textBlock>
  </contentBlock>
  <contentBlock ix="98" page="0">
    <textBlock ix="0">Är utrikesministern villig att medverka till att svenska icke sekretessbelagda dokument i dessa frågor görs tillgängliga för forskare?</textBlock>
  </contentBlock>
  <contentBlock ix="99" page="0">
    <textBlock ix="0">den 28 februari</textBlock>
  </contentBlock>
  <contentBlock ix="100" page="0">
    <textBlock ix="0">1991/92:124 av Ulla Orring (fp) till jordbruksministern om rennäringen och forskningen:</textBlock>
  </contentBlock>
  <contentBlock ix="101" page="0">
    <textBlock ix="0">Rennäringen utgör ett viktigt försörjningsunderlag för delar av den samiska befolkningen i landet.</textBlock>
    <textBlock ix="1">Samtidigt är det en icke oväsentlig del av näringslivet i Norrlands inland. Renskötsel bedrivs inom i stort sett hela Norrbottens, Västerbottens och Jämtlands län samt delar av Kopparbergs och</textBlock>
    <textBlock ix="2">Västernorrlands län.</textBlock>
  </contentBlock>
  <contentBlock ix="102" page="0">
    <textBlock ix="0">Utan tvivel kan rennäringen tillskrivas en betydelsefull roll i den regionala strukturen på samma sätt som jordbruket har i glesbygder för övrigt. Dessutom måste rennäringens betydelse som sammanhållande element för samisk kultur även framhållas.</textBlock>
  </contentBlock>
  <contentBlock ix="103" page="0">
    <textBlock ix="0">Med tanke på rennäringens betydelse har de forskningsinsatser som hittills satsats varit mycket begränsade. Det har länge varit ett önskemål att sammanföra forskningsinsatserna till ett gemensamt centrum som borde förläggas till Umeå och med renforskningsstationer i både Norrbotten och Västerbotten. Den övergripande målsättningen för ett sammanhållet forskningscentrum och forskningsprogram för rennäringen bör vara att skapa ett brett och samtidigt tillräckligt djupgående kunskapsunderlag för en fortsatt allsidig utveckling av rennäringen.</textBlock>
  </contentBlock>
  <contentBlock ix="104" page="0">
    <textBlock ix="0">Renforskningen har alltför länge arbetat under splittrade förhållanden. I Umeå verkar två universitet -- Umeå universitet och Sveriges lantbruksuniversitet (SLU) -- båda med omfattande forsknings- och utvecklingsarbete. Det skulle nu behövas byggas ett för de två universiteten gemensamt renforskningscentrum.</textBlock>
  </contentBlock>
  <contentBlock ix="105" page="0">
    <textBlock ix="0">De förutsättningarna syns nu helt eliminerade i och med att SLU:s styrelse beslutat att för sin del avveckla renforskningen. Denna åtgärd kommer att innebära mycket negativa konsekvenser för rennäringen.</textBlock>
  </contentBlock>
  <contentBlock ix="106" page="0">
    <textBlock ix="0">Jag anser i motsats till SLU:s styrelse att rennäringen behöver en egen produktionsinriktad forskning för att leva vidare. På samma sätt som forskning sker inom jord- och skogsbruk.</textBlock>
  </contentBlock>
  <contentBlock ix="107" page="0">
    <textBlock ix="0">Förbättrad kunskap om renen och rennäringens förutsättningar är nödvändig för den långsiktiga planeringen av renskötseln liksom för andra näringars utnyttjande av naturresurser inom renskötselområdet.</textBlock>
  </contentBlock>
  <contentBlock ix="108" page="0">
    <textBlock ix="0">En sådan kunskap blir också än mer nödvändig i vårt moderna samhälle för att skapa ökad förståelse mellan samer och övrig befolkning, när det gäller renskötseln och dess problem.</textBlock>
  </contentBlock>
  <contentBlock ix="109" page="0">
    <textBlock ix="0">Men renforskningen är inte enbart en regional angelägenhet utan i högsta grad även av nationell betydelse. Det får därför inte ske att rennäringen ställs helt utan egna forskningsresurser.</textBlock>
  </contentBlock>
  <contentBlock ix="110" page="0">
    <textBlock ix="0">Med anledning av det ovan anförda vill jag fråga statsrådet om statsrådet ämnar vidtaga några åtgärder för att säkerställa renforskningen och dessutom om planer föreligger att satsa på ett renforskningscentrum i Umeå?</textBlock>
  </contentBlock>
  <contentBlock ix="111" page="0">
    <textBlock ix="0">1991/92:125 av Peeter Luksep (m) till statsrådet Alf</textBlock>
    <textBlock ix="1">Svensson om handläggningstiderna vid BITS:</textBlock>
  </contentBlock>
  <contentBlock ix="112" page="0">
    <textBlock ix="0">Det svenska samhällets intresse för att bidra med biståndsinsatser till Baltikum har varit mycket stort. Mycket har genomförts med enskilda människors, organisationers och institutioners egna insatser. Men många har också önskat stöd av svenska biståndsmedel.</textBlock>
  </contentBlock>
  <contentBlock ix="113" page="0">
    <textBlock ix="0">Detta stora intresse är såväl ett glädjande tecken på solidaritet med grannfolk som ett förhållande som är till stor hjälp i de baltiska ländernas ansträngningar att förändras efter fem årtionden av förtryck. Men tyvärr har jag som riksdagsledamot erfarit att många som ansökt om stöd till sina projekt från BITS inte får besked. De får vare sig ja eller nej. Ett antal har uppgivit att de har väntat så länge som ett år eller mer. Många har svårt att över huvud taget få kontakt med BITS. Några som lyckats få kontakt upplever i stället hur handläggare ständigt byts ut och man får så att säga börja om från början med allting varje gång.</textBlock>
  </contentBlock>
  <contentBlock ix="114" page="0">
    <textBlock ix="0">Att alla projekt inte skall få bistånd och att biståndsmedlen är begränsade är självklart.</textBlock>
    <textBlock ix="1">Samtidigt är det ett anständighetskrav att de som ansöker om stöd också skall få ett svar, och detta inom rimlig tid.</textBlock>
  </contentBlock>
  <contentBlock ix="115" page="0">
    <textBlock ix="0">Jag vill därför ställa följande frågor:</textBlock>
  </contentBlock>
  <contentBlock ix="116" page="0">
    <textBlock ix="0">Hur många ansökningar om bistånd för projekt i</textBlock>
    <textBlock ix="1">Baltikum har inkommit till BITS under innevarande och föregående budgetår?</textBlock>
  </contentBlock>
  <contentBlock ix="117" page="0">
    <textBlock ix="0">Hur många av dessa ansökningar har bifallits helt eller delvis, resp. avslagits?</textBlock>
  </contentBlock>
  <contentBlock ix="118" page="0">
    <textBlock ix="0">Finns det ansökningar som har lämnats obesvarade?</textBlock>
  </contentBlock>
  <contentBlock ix="119" page="0">
    <textBlock ix="0">Förekommer det att ansökningar har tagit längre tid att behandla än tre månader?</textBlock>
  </contentBlock>
  <contentBlock ix="120" page="0">
    <textBlock ix="0">1991/92:126 av Pontus Wiklund (kds) till statsrådet</textBlock>
    <textBlock ix="1">Bo Könberg om resursbrister i sjukvården:</textBlock>
  </contentBlock>
  <contentBlock ix="121" page="0">
    <textBlock ix="0">De medicinska framstegen ger allt större möjligheter att bota eller lindra sjukdomstillstånd, även upp i allt högre åldrar. Antalet vårdplatser för mera resurskrävande sjukvård minskar och vårdtiderna blir allt kortare. Gapet ökar mellan angelägna behov av meningsfull sjukvård och tillgängliga resurser att ge sådan vård.</textBlock>
  </contentBlock>
  <contentBlock ix="122" page="0">
    <textBlock ix="0">Vi fördelar vårdresurserna på ett jämlikt sätt.</textBlock>
    <textBlock ix="1">Patientens inflytande över sin vård är starkt begränsat trots att vi vet att de upplevda behoven liksom kraven är individuellt mycket olika. Många upplever att de inte får tillräckligt kvalificerad vård eller att vårdtiderna är för korta.</textBlock>
  </contentBlock>
  <contentBlock ix="123" page="0">
    <textBlock ix="0">De som får plats i vårdapparaten får vanligen under vårdtiden en mycket god och kvalitativt högstående vård. Av tradition har vi höga ambitioner. Om det uppkommer misstanke på medicinska felgrepp eller misstag i vården är det väl känt att man kan göra anmälan till hälso- och sjukvårdens ansvarsnämnd eller socialstyrelsen, där en kvalificerad utredning och bedömning görs.</textBlock>
  </contentBlock>
  <contentBlock ix="124" page="0">
    <textBlock ix="0">Den som hamnar utanför sjukvårdsapparaten, mellan dess sängar eller på för låg vårdnivå har emellertid små möjligheter att få klagomål objektivt prövade och bedömda.</textBlock>
  </contentBlock>
  <contentBlock ix="125" page="0">
    <textBlock ix="0">Det ter sig allt mer anläget att tillskapa ett nationellt organ för sådan verksamhet, alternativt att hälso- och sjukvårdens ansvarsnämnd får utvidgade eller socialstyrelsen fördjupade ansvarsområden.</textBlock>
  </contentBlock>
  <contentBlock ix="126" page="0">
    <textBlock ix="0">Med anledning av det ovan anförda vill jag ställa följande fråga:</textBlock>
  </contentBlock>
  <contentBlock ix="127" page="0">
    <textBlock ix="0">Anser statsrådet Könberg att det är angeläget med ett nationellt organ som granskar och bedömer patienters och anhörigas klagomål på bristande sjukvårdsresurser?</textBlock>
  </contentBlock>
  <contentBlock ix="128" page="0">
    <textBlock ix="0">den 2 mars</textBlock>
  </contentBlock>
  <contentBlock ix="129" page="0">
    <textBlock ix="0">1991/92:127 av Johan Lönnroth (v) till utrikesministern om yrkesförbud i Tyskland:</textBlock>
  </contentBlock>
  <contentBlock ix="130" page="0">
    <textBlock ix="0">Det är helt i sin ordning att den gamla regimens mångfaldiga brott mot de mänskliga rättigheterna i f.d. DDR prövas och bestraffas i det tyska rättsväsendet.</textBlock>
  </contentBlock>
  <contentBlock ix="131" page="0">
    <textBlock ix="0">Men det finns också tendenser till att man i dagens</textBlock>
    <textBlock ix="1">Tyskland inte bara bestraffar brott, utan också åsikter. I nr 1 1992 av tidskriften 'Ekonomisk</textBlock>
    <textBlock ix="2">Debatt' (s. 60--62) redogör Bo Sandelin för ett fall där en kvinnlig universitetslärare avskedas och förmenas alternativ arbetsplats med motiveringen att hennes tidigare ''uppdrag och funktioner'' i SED</textBlock>
    <textBlock ix="3">(det östtyska kommunistpartiet) ''i dag och i framtiden'' räknas till hennes ''personliga kännetecken''.</textBlock>
  </contentBlock>
  <contentBlock ix="132" page="0">
    <textBlock ix="0">Det ovan nämnda fallet prövas nu rättsligt efter ett överklagande och möjligen tvingas myndigheterna mildra beslutet om avsked. Men det finns flera hundra liknande fall där både lärare inom hela skolväsendet och advokater drabbats av ett liknande yrkesförbud på grund av sina åsikter eller nuvarande partimedlemskap.</textBlock>
  </contentBlock>
  <contentBlock ix="133" page="0">
    <textBlock ix="0">Mot denna bakgrund vill jag fråga:</textBlock>
  </contentBlock>
  <contentBlock ix="134" page="0">
    <textBlock ix="0">Vilka initiativ kommer utrikesministern att ta för att uppgörelsen med den gamla DDR-regimen i</textBlock>
    <textBlock ix="1">Tyskland skall följa ingångna konventioner om mänskliga rättigheter?</textBlock>
  </contentBlock>
  <contentBlock ix="135" page="0">
    <textBlock ix="0">1991/92:128 av Berith Eriksson (v) till justitieministern om förändringar i rättshjälpslagen:</textBlock>
  </contentBlock>
  <contentBlock ix="136" page="0">
    <textBlock ix="0">Syftet med 1973 års rättshjälpsreform beskrivs på följande sätt i propositionen (1972:4):</textBlock>
  </contentBlock>
  <contentBlock ix="137" page="0">
    <textBlock ix="0">''Det ena är att rättshjälp skall kunna utgå i fråga om varje rättslig angelägenhet där behov av rättshjälp föreligger oavsett om ärendet behandlas av domstol eller förvaltningsmyndighet eller gäller rådfrågning eller biträde vid förhandling utan att ärendet är föremål för sådan behandling.</textBlock>
  </contentBlock>
  <contentBlock ix="138" page="0">
    <textBlock ix="0">Det andra grundkravet är att rättshjälp bör medges i sådan utsträckning att ingen av ekonomiska skäl hindras från att tillvarata sina intressen i rättsligt hänseende men att var och en skall bidra till kostnaderna för rättshjälpen efter förmåga.''</textBlock>
  </contentBlock>
  <contentBlock ix="139" page="0">
    <textBlock ix="0">Riksrevisionsverket har nyligen avslutat regeringsuppdraget att granska rättshjälpens effektivitet. I uppdraget ingick också att analysera hur inskränkningarna i rättshjälpen slagit rättssäkerhetsmässigt. På denna helt avgörande punkt nöjer sig utredningen med konstaterandet att</textBlock>
    <textBlock ix="1">''den övre inkomstgränsen vid vilken man kan beviljas allmän rättshjälp, varierat mycket under åren. Detta är en indiaktion på att målen för rättshjälpen inte är absoluta. Av bl.a. denna anledning är det inte möjligt att bedöma rättshjälpssystemets måluppfyllelse.''</textBlock>
  </contentBlock>
  <contentBlock ix="140" page="0">
    <textBlock ix="0">I RRV:s undersökning konstateras</textBlock>
  </contentBlock>
  <contentBlock ix="141" page="0">
    <textBlock ix="0">att ungefär en tredjedel av de som döms till fängelse saknat offentlig försvarare,</textBlock>
  </contentBlock>
  <contentBlock ix="142" page="0">
    <textBlock ix="0">att gruppen som är berättigad till rättshjälp blivit mindre än den var 1973,</textBlock>
  </contentBlock>
  <contentBlock ix="143" page="0">
    <textBlock ix="0">samt</textBlock>
  </contentBlock>
  <contentBlock ix="144" page="0">
    <textBlock ix="0">att enligt uppgifter från Advokatsamfundet timkostnadsnormen i rättshjälpslagen bara är ungefär hälften av vad som betalas på marknaden för liknande tjänster.</textBlock>
  </contentBlock>
  <contentBlock ix="145" page="0">
    <textBlock ix="0">RRV för fram ett antal besparingsförslag som höjda egenavgifter, sänkt inkomstgräns för möjlighet att erhålla rättshjälp, anskaffande av rättshjälp vid gemensam ansökan om äktenskapskillnad och att invandrarverkets budget skall belastas med kostnaderna för rättshjälp i asylärenden.</textBlock>
  </contentBlock>
  <contentBlock ix="146" page="0">
    <textBlock ix="0">Redan i nuläget finns mycket stora brister i rättshjälpen om syftet är att uppnå målen med reformen. Marginella förbättringar har genomförts, t.ex. rätten till målsägandebiträde för våldtagna eller misshandlade kvinnor. Men det är mycket allvarligt att så stor andel av de som dömts till fängelse inte haft offentlig försvarare, att de flesta som direktavvisas till länder där allvarliga kränkningar av mänskliga rättigheter förekommer inte får offentligt biträde, att den som tagits i förvar enligt utlänningslagen har rätt till offentligt biträde först efter tre dygn och att rättshjälpsavgifterna är så höga att den som har en månadsinkomst på</textBlock>
    <textBlock ix="1">13 000 kr. har en rättshjälpsavgift på 4 450 kr.</textBlock>
  </contentBlock>
  <contentBlock ix="147" page="0">
    <textBlock ix="0">Mot denna bakgrund vill jag fråga om regeringen</textBlock>
  </contentBlock>
  <contentBlock ix="148" page="0">
    <textBlock ix="0">1.  står bakom målsättningen för rättshjälpsreformen,</textBlock>
  </contentBlock>
  <contentBlock ix="149" page="0">
    <textBlock ix="0">2.  är beredd att utlova att det i vart fall inte är aktuellt med höjda rättshjälpsavgifter och/eller höjd inkomstgräns för rättshjälp,</textBlock>
  </contentBlock>
  <contentBlock ix="150" page="0">
    <textBlock ix="0">3.  redan nu kan avvisa förslaget att invandrarverkets budget skall belastas med rättshjälpskostnader,</textBlock>
  </contentBlock>
  <contentBlock ix="151" page="0">
    <textBlock ix="0">4.  kommer att höja timkostnadsnormen i riktning mot den nivå som gäller på motsvarande marknad för advokattjänster,</textBlock>
  </contentBlock>
  <contentBlock ix="152" page="0">
    <textBlock ix="0">5.  är beredd att slå fast att det inte är aktuellt att undanta äktenskapsskillnad efter gemensam ansökan från rättshjälpsområdet,</textBlock>
  </contentBlock>
  <contentBlock ix="153" page="0">
    <textBlock ix="0">6.  är beredd att avvisa tanken på att föra över rättshjälpen till privata försäkringsalternativ.</textBlock>
  </contentBlock>
  <contentBlock ix="154" page="0">
    <textBlock ix="0">den 5 mars</textBlock>
  </contentBlock>
  <contentBlock ix="155" page="0">
    <textBlock ix="0">1991/92:129 av Ingela Mårtensson (fp) till utrikesministern om Östtimor:</textBlock>
  </contentBlock>
  <contentBlock ix="156" page="0">
    <textBlock ix="0">Indonesien har det senaste året trappat upp våldet mot befolkningen på Östtimor. I slutet av året genomförde indonesisk militär en massaker på civila som deltog i ett fredligt sorgetåg i Östtimors huvudstad Dili. Vittnen till detta illdåd och påföljande övergrepp har därefter systematiskt undanröjts.</textBlock>
  </contentBlock>
  <contentBlock ix="157" page="0">
    <textBlock ix="0">Dessa händelser väckte stor uppmärksamhet internationellt och protester hördes från regeringar världen över. Den indonesiska regeringen svarade med att tillsätta en kommission. Sverige anmodade</textBlock>
    <textBlock ix="1">Indonesien att ''fullfölja sin planerade undersökning av händelsen snabbt, noggrant och opartiskt. De ansvariga måste ställas inför rätta utan dröjsmål.''</textBlock>
  </contentBlock>
  <contentBlock ix="158" page="0">
    <textBlock ix="0">Den indonesiska undersökningskommissionen lägger nu huvudsakligen skulden för massakern på deltagarna i tåget. En internationell juristkommitté</textBlock>
    <textBlock ix="1">har följt undersökningen och menar att den inte uppfyller internationellt erkänd standard vad gäller opartiskhet, tillförlitlighet och teknisk kompetens.</textBlock>
  </contentBlock>
  <contentBlock ix="159" page="0">
    <textBlock ix="0">I dagarna kommer en internationell demonstration att äga rum på den plats där de uppemot 180</textBlock>
    <textBlock ix="1">människorna dödades i massakern.</textBlock>
  </contentBlock>
  <contentBlock ix="160" page="0">
    <textBlock ix="0">Brotten mot mänskliga rättigheter har pågått under lång tid i Östtimor. FN har uttalat att befolkningen själv skall få bestämma om sitt eget öde. EG har stött ett portugisiskt förslag om förhandlingar mellan representanter för Östtimor, Indonesien och Portugal. Europas regeringar, som så energiskt hävdat folkrättens principer på andra håll, har ett ansvar att upprätthålla det diplomatiska trycket mot Indonesien.</textBlock>
  </contentBlock>
  <contentBlock ix="161" page="0">
    <textBlock ix="0">Mot denna bakgrund skulle jag vilja ställa följande frågor till utrikesministern:</textBlock>
  </contentBlock>
  <contentBlock ix="162" page="0">
    <textBlock ix="0">1.  På vilket sätt följer den svenska regeringen de rättegångar som snart skall äga rum med anledning av massakern i Östtimor i november 1991?</textBlock>
  </contentBlock>
  <contentBlock ix="163" page="0">
    <textBlock ix="0">2.  Kommer den svenska regeringen att ta några initiativ för att folkrättens principer skall gälla i</textBlock>
    <textBlock ix="1">Östtimor?</textBlock>
  </contentBlock>
  <contentBlock ix="164" page="0">
    <textBlock ix="0">den 6 mars</textBlock>
  </contentBlock>
  <contentBlock ix="165" page="0">
    <textBlock ix="0">1991/92:130 av Stig Rindborg (m) till kommunikationsministern om lagstiftningen om markanvändning för järnväg:</textBlock>
  </contentBlock>
  <contentBlock ix="166" page="0">
    <textBlock ix="0">Regeringen har i flera sammanhang klargjort sin ambition att under 1990-talet genomföra stora investeringar i Sveriges infrastruktur. Betydande delar av dessa nödvändiga investeringar kommer att göras i transportnätet, särskilt i vägar och i järnvägsnätet.</textBlock>
  </contentBlock>
  <contentBlock ix="167" page="0">
    <textBlock ix="0">Regeringen har betonat vikten av att sådana investeringar i stor utsträckning kan påbörjas under den rådande lågkonjunkturen och snabbt färdigställas. Detta gäller exempelvis</textBlock>
    <textBlock ix="1">Arlandabanan.</textBlock>
  </contentBlock>
  <contentBlock ix="168" page="0">
    <textBlock ix="0">Efter att järnvägsnätet reducerats sedan 1940-talet, skedde en omsvängning i utvecklingen i slutet av</textBlock>
    <textBlock ix="1">1980-talet, vilket markerats i den förda trafikpolitiken sedan dess. Denna omsvängning har tagit sig uttryck som satsningar på snabbtåg, banförstärkningar och dubbelspår.</textBlock>
  </contentBlock>
  <contentBlock ix="169" page="0">
    <textBlock ix="0">Dessa satsningar väcker frågor kring gällande lagstiftningsläge. Sedan 1930-talet har Sverige haft en ändamålsenlig väglagstiftning som reglerat rätten att dra väg och ersättningsfrågor i förhållande till berörda markägare. Denna rätt benämns vägrätt.</textBlock>
  </contentBlock>
  <contentBlock ix="170" page="0">
    <textBlock ix="0">Den markrättsliga regleringen av rätten att dra järnväg har däremot varit begränsad. I brist på särskild lagstiftning har expropriationslagen och delar av fastighetsbildningslagen tillämpats. Detta har lett till mycket tidskrävande arrangemang.</textBlock>
  </contentBlock>
  <contentBlock ix="171" page="0">
    <textBlock ix="0">I ett läge med obetydlig utbyggnad av järnvägsnätet kan det vara en acceptabel ordning, trots att den nuvarande lagstiftningen gör regleringen av markfrågor både tidsödande och omständlig. SJ</textBlock>
    <textBlock ix="1">hemställde emellertid redan för 17 år sedan om att regeringen skulle ta initiativ till en mer ändamålsenlig lagstiftning. Frågan aktualiserades åter när satsningarna på spårbunden trafik initierades i den trafikpolitiska propositionen</textBlock>
    <textBlock ix="2">1987/88:50.</textBlock>
  </contentBlock>
  <contentBlock ix="172" page="0">
    <textBlock ix="0">I kommunikationsdepartementet utreddes under</textBlock>
    <textBlock ix="1">1989 frågan om markanvänding för järnväg (Ds</textBlock>
    <textBlock ix="2">1989:69) och ett förslag till lagstiftning presenterades (Förslag till Lag om markanvändning för järnväg). Förslaget kan sägas i huvudsak innebära att väglagstiftningens vägrätt inom järnvägslagstiftningen skulle motsvaras av en banrätt. Denna skulle alltså innebära en rätt att nyttja marken för järnvägsändamål så länge järnvägen består. Syftet med lagförslaget var att förkorta genomförandetiden vid järnvägsinvesteringar.</textBlock>
  </contentBlock>
  <contentBlock ix="173" page="0">
    <textBlock ix="0">I utredningen motiverades behovet av lagstiftning bl.a. av att:</textBlock>
  </contentBlock>
  <contentBlock ix="174" page="0">
    <textBlock ix="0">''Enligt nuvarande lagstiftning erfordras expropriation för att mark, i varje fall i någon utsträckning, tvångsvis skall få tas i anspråk för järnväg. Expropriationsförfarandet är långdraget och kostsamt och innebär att tillstånd i allmänhet skall sökas hos regeringen. Förfarandet har alltmer kommit att framstå som belastande för banverket</textBlock>
    <textBlock ix="1">(tidigare för SJ) och regeringskansliet, samtidigt som ett regeringsavgörande ofta inte är påkallat från rättssäkerhetssynpunkt. Särskilt erfarenheterna från förberedelserna för</textBlock>
    <textBlock ix="2">Grödingebanan har förstärkt uppfattningen att expropriationsförfarandet inte är ändamålsenligt för planering och genomförande av angelägna järnvägsprojekt. Även den nya planlagstiftningen motiverar en översyn av denna fråga.''</textBlock>
  </contentBlock>
  <contentBlock ix="175" page="0">
    <textBlock ix="0">Efter remissbehandling av förslaget valde emellertid den förra regeringen att inte ta några initiativ i ärendet, trots att en mycket övervägande del av remissinstanserna ställde sig principiellt positiva till en lagstiftning. Denna passivitet från den socialdemokratiska regeringens sida är att beklaga.</textBlock>
  </contentBlock>
  <contentBlock ix="176" page="0">
    <textBlock ix="0">Den borgerliga regeringen har en möjlighet att förbättra situationen. De är väsentligt att regeringen nu följer upp sina mycket vällovliga initiativ till satstningar på infrastrukturen, med initiativ till underlättande lagstiftning.</textBlock>
  </contentBlock>
  <contentBlock ix="177" page="0">
    <textBlock ix="0">Kritik kan anföras mot enskildheter i det förslag som utarbetades inom kommunikationsdepartementet för tre år sedan, vilket också flera remissinstanser gjorde.</textBlock>
    <textBlock ix="1">Exempelvis är det ett oeftergivligt krav att den enskilde markägarens rätt till ersättning inte försämras, liksom att rättssäkerheten upprätthålls.</textBlock>
    <textBlock ix="2">Ersättningsnivåerna vid expropriation kan också behöva ses över, så att den enskildes intressen inte blir lidande vid exempelvis denna typ av infrastrukturinvesteringar.</textBlock>
  </contentBlock>
  <contentBlock ix="178" page="0">
    <textBlock ix="0">Det är av stor betydelse att den markrättsliga lagstiftningen är ändamålsenlig, eftersom många fastigheter berörs av nya spårsträckningar och av ändringar i det befintliga järnvägsnätet. Frågan bör således behandlas av regeringen utifrån föreliggande förslag och remissvar och en proposition föreläggas riksdagen.</textBlock>
  </contentBlock>
  <contentBlock ix="179" page="0">
    <textBlock ix="0">Med anledning av ovanstående vill jag rikta följande fråga till statsrådet Mats Odell:</textBlock>
  </contentBlock>
  <contentBlock ix="180" page="0">
    <textBlock ix="0">Avser statsrådet att ta initiativ till en mer ändamålsenlig lagstiftning avseende markanvändning för järnväg?</textBlock>
  </contentBlock>
  <contentBlock ix="181" page="0">
    <textBlock ix="0">1991/92:131 av Ulf Kristersson (m) till arbetsmarknadsministern om lönegarantin:</textBlock>
  </contentBlock>
  <contentBlock ix="182" page="0">
    <textBlock ix="0">Den så kallade lönegarantin tillkom 1971 för att garantera de anställda möjlighet att få ut sina lönefordringar om arbetsgivaren kom på obestånd.</textBlock>
  </contentBlock>
  <contentBlock ix="183" page="0">
    <textBlock ix="0">Det har på senare tid blivit allt vanligare att lönegaranti används som ett medel att under en tid driva företag vidare trots att företaget är på obestånd. Därvid finns risk för att konkurrenssnedvridande fördelar uppstår för det berörda företaget.</textBlock>
  </contentBlock>
  <contentBlock ix="184" page="0">
    <textBlock ix="0">Vilka åtgärder avser statsrådet vidta för att lönegarantin inte skall användas i sådant syfte?</textBlock>
  </contentBlock>
  <contentBlock ix="185" page="0"/>
  <contentBlock ix="186" page="0">
    <textBlock ix="0">8 § Anmälan om frågor</textBlock>
  </contentBlock>
  <contentBlock ix="187" page="0">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="188" page="0">
    <textBlock ix="0">den 27 februari</textBlock>
  </contentBlock>
  <contentBlock ix="189" page="0">
    <textBlock ix="0">1991/92:437 av Harry Staaf (kds) till kommunikationsministern om utbyggnaden av västkustbanan:</textBlock>
  </contentBlock>
  <contentBlock ix="190" page="0">
    <textBlock ix="0">Enligt statssekreteraren på kommunikationsdepartementet finns för dagen inga möjligheter att diskutera en tidigareläggning av en dubbelspårsutbyggnad på västkustbanan.</textBlock>
  </contentBlock>
  <contentBlock ix="191" page="0">
    <textBlock ix="0">Delar kommunikationsministern den uppfattningen?</textBlock>
  </contentBlock>
  <contentBlock ix="192" page="0">
    <textBlock ix="0">1991/92:438 av Christer Lindblom (fp) till näringsministern om innovativ verksamhet:</textBlock>
  </contentBlock>
  <contentBlock ix="193" page="0">
    <textBlock ix="0">Regeringen har signalerat bättre villkor för små och medelstora företag på olika områden. Det gäller skattelättnader, bättre lånemöjligheter och därmed bättre möjligheter för riskkapitalförsörjning.</textBlock>
    <textBlock ix="1">Framför allt har dessa åtgärder riktats mot redan existerande företag som har behov av investeringar.</textBlock>
    <textBlock ix="2">Sverige behöver ju också ett nyföretagande baserat på nya produkter.</textBlock>
  </contentBlock>
  <contentBlock ix="194" page="0">
    <textBlock ix="0">Min fråga till näringsministern är:</textBlock>
  </contentBlock>
  <contentBlock ix="195" page="0">
    <textBlock ix="0">Vad kommer regeringen att göra för att underlätta innovativ verksamhet, där utvecklingsfasen medför mycket stora kostnader för enskilda uppfinnare, innan deras idéer över huvud taget kan omsättas i produktion?</textBlock>
  </contentBlock>
  <contentBlock ix="196" page="0">
    <textBlock ix="0">1991/92:439 av Håkan Holmberg (fp) till statsrådet</textBlock>
    <textBlock ix="1">Beatrice Ask om information till skolans elever om den nazistiska utrotningen av judar:</textBlock>
  </contentBlock>
  <contentBlock ix="197" page="0">
    <textBlock ix="0">Radio Islam bedriver en hets mot judar av ett slag som torde sakna motsvarighet såväl i Sverige som övriga Västeuropa under efterkrigstiden. Den programansvarige Ahmed Rami har också fällts för hets mot folkgrupp men eftersom verksamheten ändå fortsatt har den på nytt anmälts.</textBlock>
  </contentBlock>
  <contentBlock ix="198" page="0">
    <textBlock ix="0">Under 1991 utvidgade Radio Islam sin propaganda.</textBlock>
    <textBlock ix="1">Målgruppen är nu inte bara närradiolyssnare i allmänhet utan också elever i gymnasieskolan. I</textBlock>
    <textBlock ix="2">sändningen natten mellan 23 och 24 januari 1991</textBlock>
    <textBlock ix="3">beskrev Rami själv hur han erbjöd sig att komma till gymnasieskolor för att presentera sitt budskap.</textBlock>
    <textBlock ix="4">Detta lyckades också vid minst två skolor. Vid en tredje lyckades Rami få elever att komma till sin studio för ett samtal på temat att förintelsen av sex miljoner judar under andra världskriget aldrig ägt rum. En gymnasielärare i Stockholm har den 30</textBlock>
    <textBlock ix="5">november i en debattartikel i Dagens Nyheter försvarat Ramis verksamhet på skolorna.</textBlock>
  </contentBlock>
  <contentBlock ix="199" page="0">
    <textBlock ix="0">Mot denna bakgrund vill jag fråga skolministern:</textBlock>
  </contentBlock>
  <contentBlock ix="200" page="0">
    <textBlock ix="0">Vilka åtgärder är skolministern beredd att vidta för att tillse att svenska skolelever får korrekt information om nazismen och den nazistiska utrotningen av sex miljoner judar under andra världskriget?</textBlock>
  </contentBlock>
  <contentBlock ix="201" page="0">
    <textBlock ix="0">1991/92:440 av Jan Bergqvist (s) till statsrådet Bo</textBlock>
    <textBlock ix="1">Lundgren om tillståndet för SE-banken att förvärva aktier i Skandia:</textBlock>
  </contentBlock>
  <contentBlock ix="202" page="0">
    <textBlock ix="0">Den 20 februari avvisade regeringen riksbankens begäran att få ta del av samtliga omständigheter som ligger till grund för beslutet att ge SE-banken tillstånd att förvärva aktier i Skandia. Det rör sig om handlingar som i sin helhet borde ha funnits tillgängliga vid riksbankens prövning av tillståndsfrågan. Det främsta skälet till att riksbanken begärt att få ut dessa uppgifter är riksbankens behov att ha närmare kännedom om regeringens tolkning av bankrörelselagen och därmed om grunderna för regeringens överväganden. Ett ytterligare skäl för riksbankens begäran är att riksbanken, som övervakare av det finansiella systemet och som ständig kreditgivare till banker och ''lender of last resort'' till kreditinstitut, behöver informera sig om en utveckling där samverkan annonseras mellan landets största affärsbank och landets största försäkringsbolag. Riksbanken kan med stöd av sekretesslagen se till att uppgifterna kommer att åtnjuta sekretess också inom riksbanken.</textBlock>
  </contentBlock>
  <contentBlock ix="203" page="0">
    <textBlock ix="0">Mot denna bakgrund vill jag fråga statsrådet</textBlock>
    <textBlock ix="1">Lundgren:</textBlock>
  </contentBlock>
  <contentBlock ix="204" page="0">
    <textBlock ix="0">Varför hindrar regeringen riksbanken att få närmare kännedom om vad som ligger till grund för regeringens tolkning av bankrörelselagen?</textBlock>
  </contentBlock>
  <contentBlock ix="205" page="0">
    <textBlock ix="0">1991/92:441 av Raimo Pärssinen (s) till utbildningsminister Per Unckel om högskolan i</textBlock>
    <textBlock ix="1">Gävle/Sandviken:</textBlock>
  </contentBlock>
  <contentBlock ix="206" page="0">
    <textBlock ix="0">Högskolan Gävle/Sandviken har en mycket besvärlig lokalsituation. En ny högskolebyggnad är planerad och projekterad.</textBlock>
  </contentBlock>
  <contentBlock ix="207" page="0">
    <textBlock ix="0">När tänker regeringen ge klartecken för byggnationen?</textBlock>
  </contentBlock>
  <contentBlock ix="208" page="0">
    <textBlock ix="0">1991/92:442 av Hans Karlsson (s) till kommunikationsministern om vägprojekt i Örebro län:</textBlock>
  </contentBlock>
  <contentBlock ix="209" page="0">
    <textBlock ix="0">Kommunikationsministern har aviserat en tidigareläggning av vissa vägprojekt. I Örebro län har vi ett mycket besvärligt sysselsättningsläge.</textBlock>
    <textBlock ix="1">Arbetslösheten är avsevärt högre än riksgenomsnittet.</textBlock>
  </contentBlock>
  <contentBlock ix="210" page="0">
    <textBlock ix="0">Mot bakgrund av ovanstående vill jag fråga kommunikationsministern följande:</textBlock>
  </contentBlock>
  <contentBlock ix="211" page="0">
    <textBlock ix="0">Kommer Örebro län att omfattas av de tidigareläggningar som planeras för vissa vägprojekt?</textBlock>
  </contentBlock>
  <contentBlock ix="212" page="0">
    <textBlock ix="0">1991/92:443 av Lars Moquist (nyd) till statsrådet</textBlock>
    <textBlock ix="1">Alf Svensson om biståndet till Nicaragua:</textBlock>
  </contentBlock>
  <contentBlock ix="213" page="0">
    <textBlock ix="0">I Expressen den 4 och 5 februari 1992 tar man upp de missförhållanden som rör biståndet till</textBlock>
    <textBlock ix="1">Nicaragua. SIDA-tjänstemannen Eivor Halkjaer har i tidningen uttalat sig i frågan. Under den utrikespolitiska debatten lämnade biståndsministern i replik ett svar till mig med innebörden att uppgifterna i Expressen inte var korrekta men att dementi inte begärts eller införts.</textBlock>
  </contentBlock>
  <contentBlock ix="214" page="0">
    <textBlock ix="0">Biståndsministern beskyllde mig för alltför yviga svängar i Nicaraguafrågan. Jag tror dock att biståndsministern bagatelliserar frågan. Alf</textBlock>
    <textBlock ix="1">Svensson tycks vara nöjd om representanter för</textBlock>
    <textBlock ix="2">Nicaraguas regering är nöjda. Svenska skattebetalare kanske inte är lika nöjda.</textBlock>
  </contentBlock>
  <contentBlock ix="215" page="0">
    <textBlock ix="0">Min fråga till biståndsministern:</textBlock>
  </contentBlock>
  <contentBlock ix="216" page="0">
    <textBlock ix="0">Vad är sanningen i den av Expressen angivna och av mig i utrikesdebatten relaterade</textBlock>
    <textBlock ix="1">Nicaraguaskandalen?</textBlock>
  </contentBlock>
  <contentBlock ix="217" page="0">
    <textBlock ix="0">1991/92:444 av Håkan Holmberg (fp) till kulturministern om avvisning av personer som ämnar begå brott i Sverige:</textBlock>
  </contentBlock>
  <contentBlock ix="218" page="0">
    <textBlock ix="0">Närradiostationen Radio Islam har sedan ett flertal år bedrivit en alltmer öppen nynazistisk och antisemitisk propaganda i Sverige. Verksamheten har föranlett riksdagsmotioner med krav på översyn av lagen om hets mot folkgrupp samt skärpning av närradiolagen. Enligt sändningar nyligen har gruppen kring Radio Islam nu också inbjudit en ledande europeisk nynazist och s.k.</textBlock>
    <textBlock ix="1">historierevisionist, den franske akademikern</textBlock>
    <textBlock ix="2">Robert Faurisson, till Sverige.</textBlock>
  </contentBlock>
  <contentBlock ix="219" page="0">
    <textBlock ix="0">Faurisson har under många år hävdat att förintelsen av sex miljoner judar under andra världskriget aldrig ägt rum, samt att judarna tjänar pengar på att sprida ut ''lögnen'' om förintelsen. Enligt Radio</textBlock>
    <textBlock ix="1">Islam är detta det budskap han nu skall föra ut också till svensk publik. Faurisson har flera gånger dömts i fransk domstol för sin antisemitiska propaganda och också vägrats inresa i Tyskland.</textBlock>
    <textBlock ix="2">Enligt min mening talar allt för att syftet med besöket i Sverige är att bedriva propaganda som också i vårt land är att betrakta som brottslig i enlighet med lagen om hets mot folkgrupp.</textBlock>
  </contentBlock>
  <contentBlock ix="220" page="0">
    <textBlock ix="0">Mot denna bakgrund vill jag fråga invandrarministern:</textBlock>
  </contentBlock>
  <contentBlock ix="221" page="0">
    <textBlock ix="0">Vilka möjligheter finns att använda svensk lag för att avvisa personer som besöker Sverige i syfte att begå brott här?</textBlock>
  </contentBlock>
  <contentBlock ix="222" page="0">
    <textBlock ix="0">1991/92:445 av Leif Marklund (s) till arbetsmarknadsministern om den regionala samordningsgruppen för insatser i Arjeplog:</textBlock>
  </contentBlock>
  <contentBlock ix="223" page="0">
    <textBlock ix="0">Den 17 januari 1991 beslutade den socialdemokratiska regeringen att tillkalla en regional samordningsgrupp för insatser i Arjeplogs kommun.</textBlock>
  </contentBlock>
  <contentBlock ix="224" page="0">
    <textBlock ix="0">Gruppens uppgift är att i samarbete med berörda statliga och kommunala myndigheter m.fl. ta initiativ till och samordna regionala utvecklingsinsatser i Arjeplogs kommun samt även svara för information till industridepartementet.</textBlock>
  </contentBlock>
  <contentBlock ix="225" page="0">
    <textBlock ix="0">Regeringen bemyndigade chefen för industridepartementet att på förslag från länsstyrelsen i Norrbottens län utse ordförande och övriga ledamöter samt experter i gruppen.</textBlock>
  </contentBlock>
  <contentBlock ix="226" page="0">
    <textBlock ix="0">Enligt ett departementsprotokoll från den 7 januari</textBlock>
    <textBlock ix="1">1992 har chefen för arbetsmarknadsdepartementet, statsrådet Börje Hörnlund, entledigat Per</textBlock>
    <textBlock ix="2">Dahlberg, Arjeplog, från uppdraget utan motivering och från samma dag förordnat centerpartisten Per-Gunnar Sundström.</textBlock>
  </contentBlock>
  <contentBlock ix="227" page="0">
    <textBlock ix="0">Mot bakgrund av det anförda vill jag fråga statsrådet:</textBlock>
  </contentBlock>
  <contentBlock ix="228" page="0">
    <textBlock ix="0">Av vilket skäl har Per Dahlberg blivit entledigad?</textBlock>
  </contentBlock>
  <contentBlock ix="229" page="0">
    <textBlock ix="0">1991/92:446 av Thage G. Peterson (s) till statsministern om en internationell front mot rasism och främlingsfientlighet:</textBlock>
  </contentBlock>
  <contentBlock ix="230" page="0">
    <textBlock ix="0">Från socialdemokratisk sida har vi efterlyst regeringsinitiativ på det nordiska och internationella planet för att bilda en internationell front mot rasism och främlingsfientlighet.</textBlock>
  </contentBlock>
  <contentBlock ix="231" page="0">
    <textBlock ix="0">Jag vill fråga statsministern om han tog upp den ökande rasismen, antisemitismen och främlingsfientligheten i Europa i sina samtal med</textBlock>
    <textBlock ix="1">FN:s generalsekreterare och USA:s president vid sitt besök i USA nyligen.</textBlock>
  </contentBlock>
  <contentBlock ix="232" page="0">
    <textBlock ix="0">1991/92:447 av Elisabeth Fleetwood (m) till kulturministern om Wasamuseet:</textBlock>
  </contentBlock>
  <contentBlock ix="233" page="0">
    <textBlock ix="0">Enligt uppgifter i pressen har vissa utrymmen i</textBlock>
    <textBlock ix="1">Wasamuseet drabbats av mögelangrepp.</textBlock>
  </contentBlock>
  <contentBlock ix="234" page="0">
    <textBlock ix="0">Med anledning av dessa uppgifter ber jag att till kulturministern få ställa följande fråga:</textBlock>
  </contentBlock>
  <contentBlock ix="235" page="0">
    <textBlock ix="0">Vilka åtgärder avser kulturministern vidta för att medverka till att skyndsamma åtgärder mot mögelangreppen i Wasamuseet vidtas?</textBlock>
  </contentBlock>
  <contentBlock ix="236" page="0">
    <textBlock ix="0">1991/92:448 av Stefan Attefall (kds) till kulturministern om praxis rörande uppehållstillstånd för missionärer:</textBlock>
  </contentBlock>
  <contentBlock ix="237" page="0">
    <textBlock ix="0">Enligt uppgift praktiserar invandrarverket en regel som innebär att missionärer som regel beviljas uppehållstillstånd i Sverige för ett år i taget under högst tre år.</textBlock>
  </contentBlock>
  <contentBlock ix="238" page="0">
    <textBlock ix="0">Tidigare kunde missionärer få permanent uppehållstillstånd efter viss tid i landet. Under 1988</textBlock>
    <textBlock ix="1">skedde dock en omsvängning och det bestämdes att missionsarbete i Sverige var av den karaktären att det inte var aktuellt att ge bosättningstillstånd i vårt land.</textBlock>
  </contentBlock>
  <contentBlock ix="239" page="0">
    <textBlock ix="0">Efter ett aktuellt fall i Jokkmokk finns det anledning att uppmärksamma effekterna av den nu gällande praxisen. En amerikansk kvinna har i tre år arbetat ideellt i en frikyrkoförsamling. Hennes omkostnader har bekostats av hennes församlingsvänner i USA. I Jokkmokk har hon varit en stor tillgång genom sina språkkunskaper och sitt engagemang i barn- och ungdomsarbete.</textBlock>
  </contentBlock>
  <contentBlock ix="240" page="0">
    <textBlock ix="0">Min fråga till kultur- och invandrarministern är därför vilka motiv ligger bakom den rådande praxisen som ministern är beredd att ta initiativ till när det gäller en förändring av nu rådande regler.</textBlock>
  </contentBlock>
  <contentBlock ix="241" page="0">
    <textBlock ix="0">den 28 februari</textBlock>
  </contentBlock>
  <contentBlock ix="242" page="0">
    <textBlock ix="0">1991/92:449 av Marianne Andersson (c) till statsrådet Beatrice Ask om det nordiska samarbetet i den nya läroplanen för grundskolan:</textBlock>
  </contentBlock>
  <contentBlock ix="243" page="0">
    <textBlock ix="0">I direktiven till läroplanskommittén finns inget om det nordiska samarbetet. Det är märkligt i synnerhet som ministerrådet nu tydligt uttalar att ungdomsarbetet, språkförståelsen och den nordiska identiteten är ett prioriterat område.</textBlock>
    <textBlock ix="1">Särskilt viktigt är detta inför ett EG-medlemskap.</textBlock>
  </contentBlock>
  <contentBlock ix="244" page="0">
    <textBlock ix="0">Jag vill därför fråga skolministern:</textBlock>
  </contentBlock>
  <contentBlock ix="245" page="0">
    <textBlock ix="0">På vilket sätt avser regeringen föra in det nordiska samarbetet i den nya läroplanen för grundskolan?</textBlock>
  </contentBlock>
  <contentBlock ix="246" page="0">
    <textBlock ix="0">1991/92:450 av Annika Åhnberg (v) till statsrådet</textBlock>
    <textBlock ix="1">Alf Svensson om katastrofinsatser till Zambia:</textBlock>
  </contentBlock>
  <contentBlock ix="247" page="0">
    <textBlock ix="0">Zambias president Chiluba har förklarat landet som katastrofområde på grund av den svåra torka, som reducerat årets majsskörd till en tredjedel av den förväntade. Möjligheter till import av livsmedel finns inte. Zambia är ett av de värst skuldtyngda länderna i u-världen. Huvudorsaken är det kraftiga prisfallet på kopparn, som svarar för</textBlock>
    <textBlock ix="1">85 % av exportinkomsterna. Redan i oktober slog tidskriften Africa South larm om den hotande svältkatastrofen -- det förelåg ett akut behov på 50</textBlock>
    <textBlock ix="2">miljoner dollar för att avvärja den.</textBlock>
  </contentBlock>
  <contentBlock ix="248" page="0">
    <textBlock ix="0">Sedan dess har det första flerpartivalet hållits. Den nya regeringen har utfäst sig att utveckla ett demokratiskt styre. Därför är det dubbelt viktigt att omvärlden nu ställer upp med erforderlig hjälp, för att rädda de fattiga från svält och säkra en demokratisk utveckling. Behovet av snabba och samordnade internationella insatser för att lindra svältkatastrofen är akut. Jag vill därför fråga biståndsministern:</textBlock>
  </contentBlock>
  <contentBlock ix="249" page="0">
    <textBlock ix="0">Vilka åtgärder avser regeringen vidta för att sådana samordnade internationella katastrofinsatser snabbt kommer till stånd?</textBlock>
  </contentBlock>
  <contentBlock ix="250" page="0">
    <textBlock ix="0">1991/92:451 av Annika Åhnberg (v) till civilministern om ursprungsmärkning av livsmedel:</textBlock>
  </contentBlock>
  <contentBlock ix="251" page="0">
    <textBlock ix="0">Livsmedelsproduktionen i Sverige skiljer sig i många avseenden från den i Europa. Vi tillåter inte tillsatser och metoder som accepteras i en del andra länder. Vi ställer högre krav på djurskydd och miljöskydd. Vi har dessutom en god efterlevnad av kraven. I EG-länderna där tillväxthormoner inte heller tillåts är kontrollen av efterlevnaden undermålig.</textBlock>
  </contentBlock>
  <contentBlock ix="252" page="0">
    <textBlock ix="0">Handeln med livsmedel blir alltmer internationaliserad. Konsumenternas krav på tillförlitlig information om livsmedlens ursprung måste tillgodoses. Det är ett oavvisligt krav! Men i dag märks livsmedel som är beredda i Sverige med</textBlock>
    <textBlock ix="1">Sverige som ursprungsland, även om råvaran är importerad. Konsumenterna blir förda bakom ljuset och detta är helt i enlighet med svensk lagstiftning! Konsumenterna fråntas därmed möjligheten att välja bort t.ex. kött som producerats med hjälp av tillväxthormoner, under usla villkor för djuren och med negativa miljöeffekter. Jag vill därför fråga konsumentministern:</textBlock>
  </contentBlock>
  <contentBlock ix="253" page="0">
    <textBlock ix="0">Vilka åtgärder avser regeringen vidta för att tillgodose konsumenternas krav på korrekt information om livsmedel?</textBlock>
  </contentBlock>
  <contentBlock ix="254" page="0">
    <textBlock ix="0">1991/92:452 av Tage Påhlsson (c) till statsrådet Bo</textBlock>
    <textBlock ix="1">Könberg om sjukvården och begreppet färdigbehandlad:</textBlock>
  </contentBlock>
  <contentBlock ix="255" page="0">
    <textBlock ix="0">Den s.k. ÄDEL-reformen innebär bl.a. att färdigbehandlade patienter skall skrivas ut från sjukhusen för fortsatt rehabilitering vid kommunala institutioner eller i bostaden.</textBlock>
    <textBlock ix="1">Landstingen debiterar kommunerna 1 800 kr. per dag för patienter som ligger kvar på sjukhuset efter färdigbehandlingsdatum.</textBlock>
  </contentBlock>
  <contentBlock ix="256" page="0">
    <textBlock ix="0">På många håll i landet föreligger nu en beklaglig skillnad i tolkningen av innebörden i begreppet</textBlock>
    <textBlock ix="1">''färdigbehandlad''. Vid flera sjukhus tolkar man det hela så att detta skall omfatta även patienter --</textBlock>
    <textBlock ix="2">främst äldre -- som är så illa däran att inget återstår att göra. Följaktligen sänder man iväg patienter som ligger för döden, ofta till stora praktiska problem för patienter, kommun och anhöriga, och framför allt till ett ovärdigt skjutsande runt under livets sista dagar.</textBlock>
  </contentBlock>
  <contentBlock ix="257" page="0">
    <textBlock ix="0">Det tycks som om ÄDEL-reformens ekonomiska profil sätter den mänskliga sidan av vården på undantag. Det kan såvitt jag förstår inte ha varit riksdagens mening när reformen beslutades att den skulle få effekter av det här slaget.</textBlock>
  </contentBlock>
  <contentBlock ix="258" page="0">
    <textBlock ix="0">Jag förutsätter att regeringen har blivit uppmärksammad på de här beskrivna problemen och vill därför fråga biträdande socialministern om regeringen avser att ta initiativ till att lösa de föreliggande tolkningstvisterna mellan landsting och kommuner?</textBlock>
  </contentBlock>
  <contentBlock ix="259" page="0">
    <textBlock ix="0">1991/92:453 av Annika Åhnberg (v) till jordbruksministern om avhorning av kalvar:</textBlock>
  </contentBlock>
  <contentBlock ix="260" page="0">
    <textBlock ix="0">Avhorning av kalvar är ett smärtsamt ingrepp.</textBlock>
    <textBlock ix="1">Nödvändigheten av det kan verkligen ifrågasättas.</textBlock>
    <textBlock ix="2">Enligt 11 § i djurskyddslagen skall veterinär anlitas vid operativa ingrepp på djur. Detta gäller fr.o.m.</textBlock>
    <textBlock ix="3">den 1 januari 1992 även avhorning av kalvar, vilket tidigare var undantaget.</textBlock>
  </contentBlock>
  <contentBlock ix="261" page="0">
    <textBlock ix="0">I förarbeten till lagen anges att anlitande av veterinär betyder att veterinären skall vara närvarande då ingreppet görs. Trots detta tolkas nu en synnerligen oklar skrivning från jordbruksdepartementet av Svensk</textBlock>
    <textBlock ix="1">Husdjursskötsel ekonomisk förening på ett helt annat sätt. Man menar att det som nu gäller är en sorts generell delegation till utbildade husdjurstekniker. Veterinärförbundet delar inte denna uppfattning. Den åberopade departementsskrivelsen är på inget sätt klargörande. Jag måste därför fråga jordbruksministern:</textBlock>
  </contentBlock>
  <contentBlock ix="262" page="0">
    <textBlock ix="0">Avser regeringen att vidta några åtgärder för att klarlägga vilka regler som skall gälla vid avhorning av kalvar?</textBlock>
  </contentBlock>
  <contentBlock ix="263" page="0">
    <textBlock ix="0">1991/92:454 av Ingela Mårtensson (fp) till statsrådet Alf Svensson om världsmötet om fattiga landsbygdskvinnor:</textBlock>
  </contentBlock>
  <contentBlock ix="264" page="0">
    <textBlock ix="0">FN:s internationella fond för jordbruksutveckling</textBlock>
    <textBlock ix="1">(IFAD) har i dagarna arrangerat ett världsmöte om fattiga landsbygdskvinnor i Genève. IFAD hade inbjudit ett 70-tal fruar till statsöverhuvuden och regeringsledare från FN-länderna. Avsikten var att dessa skulle söka lösningar på de ökade problemen för världens fattiga landsbygdskvinnor.</textBlock>
    <textBlock ix="2">Sammankomsten har kostat FN närmare 600 000</textBlock>
    <textBlock ix="3">dollar. Ämnet för konferensen är högst angeläget men sättet att genomföra den är minst sagt uppseendeväckande och har väckt stor upprördhet.</textBlock>
  </contentBlock>
  <contentBlock ix="265" page="0">
    <textBlock ix="0">Mot denna bakgrund vill jag ställa följande fråga:</textBlock>
  </contentBlock>
  <contentBlock ix="266" page="0">
    <textBlock ix="0">Avser biståndsministern att i FN reagera mot det sätt på vilket IFAD arrangerat ett världsmöte om fattiga landsbygdskvinnor i Genève?</textBlock>
  </contentBlock>
  <contentBlock ix="267" page="0">
    <textBlock ix="0">den 3 mars</textBlock>
  </contentBlock>
  <contentBlock ix="268" page="0">
    <textBlock ix="0">1991/92:455 av Kristina Svensson (s) till utbildningsministern om högskoleprovet:</textBlock>
  </contentBlock>
  <contentBlock ix="269" page="0">
    <textBlock ix="0">Det s.k. högskoleprovet för inträde till högskolan visar under en följd av år en oacceptabel skillnad mellan mäns och kvinnors provresultat. Provet gynnar män. I förhållande till sina gymnasiebetyg erhåller män i genomsnitt högre resultat på högskoleprovet. Kvinnor däremot erhåller i genomsnitt sämre resultat på provet i jämförelse med betyg från gymnasieskolan. Generellt får män bättre resultat på såväl samtliga delprov som på slutresultatet.</textBlock>
  </contentBlock>
  <contentBlock ix="270" page="0">
    <textBlock ix="0">Vilka initiativ avser utbildningsministern att vidtaga för att högskoleprovet skall bli mera könsneutralt?</textBlock>
  </contentBlock>
  <contentBlock ix="271" page="0">
    <textBlock ix="0">1991/92:456 av Kristina Svensson (s) till statsrådet</textBlock>
    <textBlock ix="1">Alf Svensson om bistånd till El Salvador:</textBlock>
  </contentBlock>
  <contentBlock ix="272" page="0">
    <textBlock ix="0">Inbördeskriget i El Salvador har upphört och ett fredsavtal undertecknades i Mexico den 16 januari</textBlock>
    <textBlock ix="1">1992. Kriget är slut, men fattigdomen är densamma som under åratal av inre strider.</textBlock>
  </contentBlock>
  <contentBlock ix="273" page="0">
    <textBlock ix="0">Biståndsministern, som var närvarande vid undertecknandet av fredsavtalet, har vid flera tillfällen utlovat stöd till El Salvador. Den 23 mars kommer ett förberedande givarmöte att äga rum i</textBlock>
    <textBlock ix="1">Washington.</textBlock>
  </contentBlock>
  <contentBlock ix="274" page="0">
    <textBlock ix="0">Jag vill därför fråga biståndsministern:</textBlock>
  </contentBlock>
  <contentBlock ix="275" page="0">
    <textBlock ix="0">På vilket sätt kommer Sverige att lämna bistånd till</textBlock>
    <textBlock ix="1">El Salvador?</textBlock>
  </contentBlock>
  <contentBlock ix="276" page="0">
    <textBlock ix="0">1991/92:457 av Sven-Olof Petersson (c) till försvarsministern om europeiskt samarbete mellan värnpliktiga:</textBlock>
  </contentBlock>
  <contentBlock ix="277" page="0">
    <textBlock ix="0">Det svenska värnpliktsrådet har hos regeringen hemställt att få medel för deltagande i kontakter med värnpliktiga från andra europeiska länder.</textBlock>
    <textBlock ix="1">Denna hemställan har regeringen ej bifallit.</textBlock>
  </contentBlock>
  <contentBlock ix="278" page="0">
    <textBlock ix="0">Med tanke på den alltmer ökade internationalisering som sker inom skilda områden och de ökade kontakter av olika slag samhället i övrigt nu får med andra länder och intressegrupper är det fattade beslutet märkligt.</textBlock>
  </contentBlock>
  <contentBlock ix="279" page="0">
    <textBlock ix="0">Jag vill fråga försvarsministern varför denna hemställan ej har bifallits.</textBlock>
  </contentBlock>
  <contentBlock ix="280" page="0">
    <textBlock ix="0">den 4 mars</textBlock>
  </contentBlock>
  <contentBlock ix="281" page="0">
    <textBlock ix="0">1991/92:458 av Bertil Måbrink (v) till statsrådet Alf</textBlock>
    <textBlock ix="1">Svensson om El Salvador:</textBlock>
  </contentBlock>
  <contentBlock ix="282" page="0">
    <textBlock ix="0">Det internationella givarmötet för El Salvador, som skall hållas i Washington den 23 mars, blir ytterst viktigt för den fortsatta utvecklingen i landet. Det måste resultera i sådana utfästelser om bistånd att återuppbyggnaden säkras. Det är givetvis nödvändigt att båda avtalsparterna kan delta i mötet som likaberättigade parter. Utan FMLN kan återuppbyggnaden och demokratiseringsprocessen inte genomföras.</textBlock>
  </contentBlock>
  <contentBlock ix="283" page="0">
    <textBlock ix="0">Från svensk sida måste det vara en angelägen uppgift att på alla sätt stödja återuppbyggnaden och fredsprocessen i El Salvador -- både med statligt bistånd och genom insatser från enskilda organisationer.</textBlock>
  </contentBlock>
  <contentBlock ix="284" page="0">
    <textBlock ix="0">Med hänvisning till vad som anförts vill jag fråga biståndsministern:</textBlock>
  </contentBlock>
  <contentBlock ix="285" page="0">
    <textBlock ix="0">Vilka åtgärder avser regeringen att vidta för att stödja återuppbyggnaden i El Salvador och</textBlock>
    <textBlock ix="1">FMLN:s deltagande i givarmötet i Washington?</textBlock>
  </contentBlock>
  <contentBlock ix="286" page="0">
    <textBlock ix="0">1991/92:459 av Lars Stjernkvist (s) till utbildningsministern om vuxenpedagogiken:</textBlock>
  </contentBlock>
  <contentBlock ix="287" page="0">
    <textBlock ix="0">Den kunskap i vuxenpedagogik, som utvecklats i vårt land, har uppmärksammats internationellt.</textBlock>
    <textBlock ix="1">Inte minst när det gäller att utbilda vuxna med dålig eller obefintlig skolunderbyggnad fordras en särskild pedagogik.</textBlock>
  </contentBlock>
  <contentBlock ix="288" page="0">
    <textBlock ix="0">Linköping har utvecklats till ett vuxenpedagogiskt centrum. Här finns grundvuxlärarlinjen, folkhögskolelärarlinjen samt ett vuxenutbildningscentrum.</textBlock>
  </contentBlock>
  <contentBlock ix="289" page="0">
    <textBlock ix="0">I propositionen om lärarutbildningen föreslås att grundvuxutbildningen ersätts av en påbyggnadskurs. Därmed urholkas den kunskap som finns inom vuxenpedagogiken.</textBlock>
  </contentBlock>
  <contentBlock ix="290" page="0">
    <textBlock ix="0">Mot bakgrund av ovanstående undrar jag hur statsrådet avser att försvara och utveckla kunskapen inom det vuxenpedagogiska området.</textBlock>
  </contentBlock>
  <contentBlock ix="291" page="0">
    <textBlock ix="0">1991/92:460 av Bertil Måbrink (v) till statsrådet Alf</textBlock>
    <textBlock ix="1">Svensson om bistånd till Kina:</textBlock>
  </contentBlock>
  <contentBlock ix="292" page="0">
    <textBlock ix="0">Är det för att den kinesiska regimen respekterar de mänskliga rättigheterna som den belönas med svenskt bistånd?</textBlock>
  </contentBlock>
  <contentBlock ix="293" page="0">
    <textBlock ix="0">1991/92:461 av Maj-Lis Lööw (s) till statsrådet Alf</textBlock>
    <textBlock ix="1">Svensson om flyktingströmmen från Burma till</textBlock>
    <textBlock ix="2">Bangladesh:</textBlock>
  </contentBlock>
  <contentBlock ix="294" page="0">
    <textBlock ix="0">På vilket sätt stödjer Sverige de insatser som behövs för att hjälpa Bangladesh att klara flyktingströmmen från Burma?</textBlock>
  </contentBlock>
  <contentBlock ix="295" page="0">
    <textBlock ix="0">På vilket sätt stödjer Sverige den bangladeshiska regeringens begäran hos FN om påtryckningar på den burmesiska regeringen beträffande förtrycket av minoriteter?</textBlock>
  </contentBlock>
  <contentBlock ix="296" page="0">
    <textBlock ix="0">1991/92:462 av Erling Bager (fp) till utrikesministern om hjälp till Kroatien:</textBlock>
  </contentBlock>
  <contentBlock ix="297" page="0">
    <textBlock ix="0">Förödelsen är stor i Kroatien efter kriget. Städer och byar har skadats, många människor är hemlösa. Den kroatiska regeringen har vädjat till västeuropeiska länder om hjälp med bl.a.</textBlock>
    <textBlock ix="1">nödbostäder. Det är viktigt att vi från svensk sida på olika sätt medverkar för att lindra den mänskliga nöd som är omfattande i Kroatien.</textBlock>
  </contentBlock>
  <contentBlock ix="298" page="0">
    <textBlock ix="0">Vilka initiativ avser regeringen att ta för att hjälpa</textBlock>
    <textBlock ix="1">Kroatien?</textBlock>
  </contentBlock>
  <contentBlock ix="299" page="0">
    <textBlock ix="0">den 6 mars</textBlock>
  </contentBlock>
  <contentBlock ix="300" page="0">
    <textBlock ix="0">1991/92:463 av Birgitta Dahl (s) till socialministern om socialdepartementets information om att starta eget daghem m.m.:</textBlock>
  </contentBlock>
  <contentBlock ix="301" page="0">
    <textBlock ix="0">Samtliga anställda på dag- och fritidshem samt studerande på landets förskollärarutbildningar, uppenbart även många andra, har i dagarna fått ta del av broschyrer och ljudband från socialdepartementet. ''Att starta eget dag- eller fritidshem''. Materialet är producerat av annonsbyråer.</textBlock>
  </contentBlock>
  <contentBlock ix="302" page="0">
    <textBlock ix="0">Socialministern litar uppenbarligen inte på marknadskrafterna. Regeringens politik leder till att många kommunalt drivna daghem läggs ned.</textBlock>
    <textBlock ix="1">Samtidigt satsar regeringen statliga medel på en kampanj för privatisering när personalen hotas av arbetslöshet och många föräldrar och barn förlorat sin dagisplats. Så vill man tvinga fram en privatisering människor inte frivilligt väljer.</textBlock>
  </contentBlock>
  <contentBlock ix="303" page="0">
    <textBlock ix="0">Jag vill fråga socialministern:</textBlock>
  </contentBlock>
  <contentBlock ix="304" page="0">
    <textBlock ix="0">Hur mycket har det kostat att framställa och distribuera de två broschyrerna och ljudbandet?</textBlock>
  </contentBlock>
  <contentBlock ix="305" page="0">
    <textBlock ix="0">1991/92:464 av Lennart Brunander (c) till statsrådet</textBlock>
    <textBlock ix="1">Alf Svensson om livsmedelsbistånd till östländer:</textBlock>
  </contentBlock>
  <contentBlock ix="306" page="0">
    <textBlock ix="0">I de baltiska länderna liksom i Ryssland är det nu stor brist på mat. Så kommer det med all sannolikhet att vara även de närmaste åren.</textBlock>
    <textBlock ix="1">Samtidigt ligger åkrar oanvända i Sverige. Det vore rimligt att svenska bönder fick producera mer mat, som genom svenskt livsmedelsbistånd kunde mätta hungriga munnar på andra sidan Östersjön.</textBlock>
  </contentBlock>
  <contentBlock ix="307" page="0">
    <textBlock ix="0">Jag anser att biståndsministern borde skriva kontrakt med svenska bönder. Ett kontrakt som går ut på att de odlade mark och producerade livsmedel som skall användas till svenskt livsmedelsbistånd i stor skala. Enligt min uppfattning är det stötande att människor svälter på andra sidan Östersjön, samtidigt som vi i Sverige avstår från att använda de möjligheter vi har att producera mat.</textBlock>
  </contentBlock>
  <contentBlock ix="308" page="0">
    <textBlock ix="0">Jag vill fråga biståndsministern om han är beredd att nu ta initiativ för att skapa de möjligheter jag här pekat på och för att få till stånd ett kraftigt livsmedelsbistånd till våra grannar i öster.</textBlock>
  </contentBlock>
  <contentBlock ix="309" page="0">
    <textBlock ix="0">1991/92:465 av Annika Åhnberg (v) till utrikesministern om gatubarnen i Rio de Janeiro:</textBlock>
  </contentBlock>
  <contentBlock ix="310" page="0">
    <textBlock ix="0">Mördandet av gatubarn i Rio de Janeiro har ökat.</textBlock>
    <textBlock ix="1">Anledningen är att den stora internationella miljökonferensen skall hållas där i juni 1992 och att det därför finns en önskan att kunna uppvisa en så</textBlock>
    <textBlock ix="2">''ren'' och välfungerande stad som möjligt.</textBlock>
  </contentBlock>
  <contentBlock ix="311" page="0">
    <textBlock ix="0">För oss i Sverige och i andra välmående länder kan detta verka helt groteskt -- som hämtat från en skräckroman om en framtid där onskan slutgiltigt segrat. Faktum är dock att det redan i dag är dokumenterat att det mördas tusentals gatubarn i</textBlock>
    <textBlock ix="1">Sydamerika varje år -- vilket i sig är lika monstruöst och ofattbart som att Rios gator nu ''extrastädas''</textBlock>
    <textBlock ix="2">inför Riokonferensen.</textBlock>
  </contentBlock>
  <contentBlock ix="312" page="0">
    <textBlock ix="0">Sverige har här ett dubbelt ansvar -- dels som ett drivande land bakom konferensen, dels som ett land som hittills hållit barnens rättigheter högt --</textBlock>
    <textBlock ix="1">Sverige var t.ex. bland de första länderna att ratificera FN:s barnkonvention.</textBlock>
  </contentBlock>
  <contentBlock ix="313" page="0">
    <textBlock ix="0">Jag vill därför fråga:</textBlock>
  </contentBlock>
  <contentBlock ix="314" page="0">
    <textBlock ix="0">--  Hur avser utrikesministern att agera för att ge</textBlock>
    <textBlock ix="1">Rio de Janeiros gatubarn bättre alternativ än att bli mördade på grund av Riokonferensen?</textBlock>
  </contentBlock>
  <contentBlock ix="315" page="0">
    <textBlock ix="0">1991/92:466 av Hadar Cars (fp) till jordbruksministern om konkurrens mellan producenter av mejeri- och charkuterivaror:</textBlock>
  </contentBlock>
  <contentBlock ix="316" page="0">
    <textBlock ix="0">Vad avser regeringen göra för att vi i Sverige skall få en fungerande konkurrens mellan producenter av mejeri- och charkuterivaror?</textBlock>
  </contentBlock>
  <contentBlock ix="317" page="0">
    <textBlock ix="0">1991/92:467 av John Andersson (v) till jordbruksministern om det svenska jordbruket och</textBlock>
    <textBlock ix="1">EG:</textBlock>
  </contentBlock>
  <contentBlock ix="318" page="0">
    <textBlock ix="0">En stor fråga för vårt land borde vara hur vårt jordbruk kommer att kunna hävda sig i ett framtida svenskt EG-medlemskap. När det gäller djuruppfödningen ser en jämförelse mellan EG och</textBlock>
    <textBlock ix="1">Sverige i dag ut som följer:</textBlock>
  </contentBlock>
  <contentBlock ix="319" page="0">
    <textBlock ix="0">c15,2,8,8 &gt; t8p6,4,2p6 &gt; nh1 &gt; </textBlock>
  </contentBlock>
  <contentBlock ix="320" page="0">
    <textBlock ix="0">ttEGtSveriget l3 &gt; h1 &gt; </textBlock>
  </contentBlock>
  <contentBlock ix="321" page="0">
    <textBlock ix="0">tTillväxtantibiotika tillåtstjatnejt tTillväxthormoner tillåtstnejtnejt tHalm i grisboxartnejtjat tBurar för smågrisartjatnejt tMörklagda stallartförekommertnejt tUppbundna suggortvanligttnejt tKadavermjöl i fodertjatnejt tSalmonella i köttproduktiontjatnejt tGödkalv utan hötjatnejt l3 &gt; h1 &gt; </textBlock>
  </contentBlock>
  <contentBlock ix="322" page="0">
    <textBlock ix="0">n</textBlock>
  </contentBlock>
  <contentBlock ix="323" page="0">
    <textBlock ix="0">Med hänvisning till ovanstående vill jag fråga jordbruksministern:</textBlock>
  </contentBlock>
  <contentBlock ix="324" page="0">
    <textBlock ix="0">Vilka åtgärder avser jordbruksministern vidta för att det svenska jordbruket inte ska behöva konkurrera på ovanstående villkor i ett framtida svenskt medlemskap i</textBlock>
    <textBlock ix="1">EG?</textBlock>
  </contentBlock>
  <contentBlock ix="325" page="0">
    <textBlock ix="0">1991/92:468 av Annika Åhnberg (v) till statsrådet Görel</textBlock>
    <textBlock ix="1">Thurdin om Haga--Brunnsvikenområdet:</textBlock>
  </contentBlock>
  <contentBlock ix="326" page="0">
    <textBlock ix="0">Mellan Sverige och Bryssel är avståndet kort anser regeringen. Mellan Stockholm och Södertälje tycks det oändligt. I en tid när Mälardalen ses som en sammanhållen region kallas i propositionen om lärarutbildning lärarhögskolans placering i Södertälje för</textBlock>
    <textBlock ix="1">''en perifer lokalisering''. Ologiskt är också att propositionen dels anger att ''det ankommer dock på de enskilda högskoleenheterna att avgöra olika utbildningars förläggning i regionen'', dels säger: ''skall förutsättningarna prövas för en omlokalisering av högskolan till i första hand Brunnsvikenområdet''.</textBlock>
    <textBlock ix="2">Nyligen har regeringen betonat vikten av naturvårds- och kulturvårdshänsyn i det känsliga området Haga--</textBlock>
    <textBlock ix="3">Brunnsviken. Man har uppmanat berörda kommuner till samordning och restriktivitet.</textBlock>
  </contentBlock>
  <contentBlock ix="327" page="0">
    <textBlock ix="0">För lärarhögskolan finns en alternativ lokalisering, som erbjuder de bästa möjligheter med avseende på utbildningens kvalitet, närhet till universitet och framtida expansion -- Södertälje!</textBlock>
  </contentBlock>
  <contentBlock ix="328" page="0">
    <textBlock ix="0">Jag vill därför fråga:</textBlock>
  </contentBlock>
  <contentBlock ix="329" page="0">
    <textBlock ix="0">Avser regeringen omlokalisera flera perifera verksamheter, t.ex. konsumentverket i Vällingby till det känsliga Haga--Brunnsviken-området?</textBlock>
  </contentBlock>
  <contentBlock ix="330" page="0">
    <textBlock ix="0">1991/92:469 av Ingela Thalén (s) till arbetsmarknadsministern om åtgärderna mot ungdomsarbetslösheten:</textBlock>
  </contentBlock>
  <contentBlock ix="331" page="0">
    <textBlock ix="0">Enligt ett pressmeddelande från arbetsmarknadsdepartementet storsatsar regeringen mot ungdomsarbetslösheten genom att erbjuda 40 000</textBlock>
    <textBlock ix="1">ungdomar praktik efter den 1 juli 1992. Detta skall ske inom ramen för befintliga resurser.</textBlock>
  </contentBlock>
  <contentBlock ix="332" page="0">
    <textBlock ix="0">Med anledning därav skulle jag vilja ställa följande fråga till arbetsmarknadsminister Börje Hörnlund:</textBlock>
  </contentBlock>
  <contentBlock ix="333" page="0">
    <textBlock ix="0">Vilka beräkningar ligger till grund för regeringens förslag?</textBlock>
  </contentBlock>
  <contentBlock ix="334" page="0">
    <textBlock ix="0">1991/92:470 av Ingela Thalén (s) till arbetsmarknadsministern om arbetslöshetsförsäkringens egenavgift:</textBlock>
  </contentBlock>
  <contentBlock ix="335" page="0">
    <textBlock ix="0">Enligt uppgift kommer någon ny arbetslöshetsförsäkring inte att genomföras per 1 januari 1993.</textBlock>
  </contentBlock>
  <contentBlock ix="336" page="0">
    <textBlock ix="0">Med anledning därav skulle jag vilja ställa följande fråga till arbetsmarknadsminister Börje Hörnlund:</textBlock>
  </contentBlock>
  <contentBlock ix="337" page="0">
    <textBlock ix="0">Avser regeringen ändå att föreslå att egenavgiften i arbetslöshetsförsäkringen höjs per den 1 januari 1993?</textBlock>
  </contentBlock>
  <contentBlock ix="338" page="0">
    <textBlock ix="0">9 § Kammaren åtskildes kl. 15.02.</textBlock>
  </contentBlock>
  <contentBlock ix="339" page="0">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
