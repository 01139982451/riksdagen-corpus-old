<protocol id="prot-1964-höst-fk--31">
  <contentBlock page="0" ix="0">
    <textBlock ix="0">RIKSDAGENS PROTOKOLL</textBlock>
  </contentBlock>
  <contentBlock page="0" ix="1">
    <textBlock ix="0"> </textBlock>
  </contentBlock>
  <contentBlock page="0" ix="2">
    <textBlock ix="0">Nr 31 FÖRSTA KAMMAREN 1964</textBlock>
  </contentBlock>
  <contentBlock page="0" ix="3">
    <textBlock ix="0"> </textBlock>
  </contentBlock>
  <contentBlock page="0" ix="4">
    <textBlock ix="0">16—17 oktober</textBlock>
  </contentBlock>
  <contentBlock page="0" ix="5">
    <textBlock ix="0">Debatter m, m.</textBlock>
  </contentBlock>
  <contentBlock page="0" ix="6">
    <textBlock ix="0">Fredagen den 16 oktober Sid. Hälsningsord av talmannen ........eseseee es ec ee ere rer ret nt 3 Interpellationer: av herr Sundin ang. studiestöd åt elever vid realskolor m. fl. .. 4 av herr Sundin ang. det blivande nordiska odontologiska materialprovningsinstitutet ..........esseeses er er eter r ere t rr 5 av herr Jonasson om upprustning av vägnätet i Klarälvdalen .. 6</textBlock>
  </contentBlock>
  <contentBlock page="0" ix="7">
    <textBlock ix="0">av herr Adolfsson ang. utrustning av svenska militära förband med stridsgas s:ss:s.ssss ee. see see RR ee RR KÖR RR AE RR RR RE RR 7</textBlock>
  </contentBlock>
  <contentBlock page="0" ix="8">
    <textBlock ix="0">av herr Sveningsson ang. erfarenheterna av bestämmelsen i barnavårdslagen om viss rätt för polisen att taga barn och ungdom i förvar, Im. IN. .....sssessess0cec 005000 rt 7 Meddelande ang. enkla frågor: av herr Sveningsson ang. hastighetsbegränsning för motorfordon 38</textBlock>
  </contentBlock>
  <contentBlock page="0" ix="9">
    <textBlock ix="0">av herr Lager ang. utspisningen av officerare ......s.esersette 8</textBlock>
    <textBlock ix="1">av herr Lundström om enhetliga bedömningsnormer vid AB Svensk Bilprovnings provningsanstalter «......sessse0set&gt;&gt; 8</textBlock>
    <textBlock ix="2">av herr Sundin ang. försvarets sjukvårdsstyrelses upphandling av dentalmateriel .........ssssessccsec secrets sett r rr RR RR 8</textBlock>
  </contentBlock>
  <contentBlock page="0" ix="10">
    <textBlock ix="0">Lördagen den 17 oktober</textBlock>
  </contentBlock>
  <contentBlock page="0" ix="11">
    <textBlock ix="0">Interpellation av herr Hernelius ang. föreskrifterna om häktning .. 9</textBlock>
  </contentBlock>
  <contentBlock page="0" ix="12">
    <textBlock ix="0"> </textBlock>
  </contentBlock>
  <contentBlock page="0" ix="13">
    <textBlock ix="0">1 Första kammarens protokoll 1964. Nr 31</textBlock>
  </contentBlock>
  <contentBlock page="1" ix="0">
    <textBlock ix="0"> </textBlock>
  </contentBlock>
  <contentBlock page="1" ix="1">
    <textBlock ix="0"> </textBlock>
  </contentBlock>
  <contentBlock page="1" ix="2">
    <textBlock ix="0">unmityärdane så</textBlock>
  </contentBlock>
  <contentBlock page="1" ix="3">
    <textBlock ix="0"> </textBlock>
  </contentBlock>
  <contentBlock page="1" ix="4">
    <textBlock ix="0">iida</textBlock>
  </contentBlock>
  <contentBlock page="1" ix="5">
    <textBlock ix="0"> </textBlock>
  </contentBlock>
  <contentBlock page="1" ix="6">
    <textBlock ix="0"> </textBlock>
  </contentBlock>
  <contentBlock page="1" ix="7">
    <textBlock ix="0">vdlldar</textBlock>
  </contentBlock>
  <contentBlock page="1" ix="8">
    <textBlock ix="0">is neatlog</textBlock>
  </contentBlock>
  <contentBlock page="1" ix="9">
    <textBlock ix="0">  </textBlock>
  </contentBlock>
  <contentBlock page="1" ix="10">
    <textBlock ix="0">Sa</textBlock>
  </contentBlock>
  <contentBlock page="1" ix="11">
    <textBlock ix="0">äg lara oe fn</textBlock>
  </contentBlock>
  <contentBlock page="1" ix="12">
    <textBlock ix="0">  </textBlock>
  </contentBlock>
  <contentBlock page="1" ix="13">
    <textBlock ix="0">MSN ef</textBlock>
  </contentBlock>
  <contentBlock page="1" ix="14">
    <textBlock ix="0">ST ENNTA on ; AG ltr</textBlock>
  </contentBlock>
  <contentBlock page="1" ix="15">
    <textBlock ix="0">Ane</textBlock>
  </contentBlock>
  <contentBlock page="1" ix="16">
    <textBlock ix="0">andolis TK usb anv biöT</textBlock>
  </contentBlock>
  <contentBlock page="1" ix="17">
    <textBlock ix="0">re tr Re</textBlock>
  </contentBlock>
  <contentBlock page="1" ix="18">
    <textBlock ix="0">fo SBL ANSAe for</textBlock>
  </contentBlock>
  <contentBlock page="1" ix="19">
    <textBlock ix="0">   </textBlock>
  </contentBlock>
  <contentBlock page="1" ix="20">
    <textBlock ix="0"> </textBlock>
  </contentBlock>
  <contentBlock page="1" ix="21">
    <textBlock ix="0"> </textBlock>
  </contentBlock>
  <contentBlock page="1" ix="22">
    <textBlock ix="0">fessör boat</textBlock>
  </contentBlock>
  <contentBlock page="1" ix="23">
    <textBlock ix="0">bag Torö</textBlock>
  </contentBlock>
  <contentBlock page="1" ix="24">
    <textBlock ix="0">ror 0 fi QTRUTRIGTIR v</textBlock>
  </contentBlock>
  <contentBlock page="1" ix="25">
    <textBlock ix="0">fören sattiofUTAZs at sun sulor nd ve Gr</textBlock>
  </contentBlock>
  <contentBlock page="1" ix="26">
    <textBlock ix="0"> </textBlock>
  </contentBlock>
  <contentBlock page="1" ix="27">
    <textBlock ix="0">gedlogrokat</textBlock>
  </contentBlock>
  <contentBlock page="1" ix="28">
    <textBlock ix="0"> </textBlock>
  </contentBlock>
  <contentBlock page="1" ix="29">
    <textBlock ix="0">I</textBlock>
  </contentBlock>
  <contentBlock page="1" ix="30">
    <textBlock ix="0"> </textBlock>
  </contentBlock>
  <contentBlock page="1" ix="31">
    <textBlock ix="0"> </textBlock>
  </contentBlock>
  <contentBlock page="1" ix="32">
    <textBlock ix="0"> </textBlock>
  </contentBlock>
  <contentBlock page="1" ix="33">
    <textBlock ix="0"> </textBlock>
  </contentBlock>
  <contentBlock page="1" ix="34">
    <textBlock ix="0"> </textBlock>
  </contentBlock>
  <contentBlock page="2" ix="0">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="2" ix="1">
    <textBlock ix="0">Nr 31 3</textBlock>
  </contentBlock>
  <contentBlock page="2" ix="2">
    <textBlock ix="0">Fredagen den 16 oktober</textBlock>
  </contentBlock>
  <contentBlock page="2" ix="3">
    <textBlock ix="0">Kammaren sammanträdde kl. 14.00.</textBlock>
  </contentBlock>
  <contentBlock page="2" ix="4">
    <textBlock ix="0">Herr TALMANNEN öppnade sammanträdet med följande ord:</textBlock>
    <textBlock ix="1">Jag ber att få hälsa kammarens ärade ledamöter välkomna till denna riksdags höstsession.</textBlock>
    <textBlock ix="2">Såvitt nu kan bedömas torde arbetet komma att väl räcka till även under denna session. Men de olika utskotten brukar ju visa prov på god arbetsintensitet, då det gäller att få fram ärendena till behandling i kamrarna, och jag är övertygad om att så kommer att bli fallet även vid denna session.</textBlock>
    <textBlock ix="3">Härmed förklarar jag sessionen Öppnad.</textBlock>
  </contentBlock>
  <contentBlock page="2" ix="5">
    <textBlock ix="0">Härefter yttrade herr TALMANNEN:</textBlock>
    <textBlock ix="1">Till kammarens ledamöter har före höstsessionens början per post utsänts en preliminär plan för första kammarens plena under sessionens första månad. Denna plan har även utdelats å bänkarna.</textBlock>
    <textBlock ix="2">Såsom av planen framgår besvaras enkla frågor även denna höstsession tisdagar, i andra kammaren kl. 15.00 och i första kammaren kl. 16.00. Frågestunderna börjar dock ej nästa tisdag, utan först den 27 ds. Höstens »remissdebatt» hålles onsdagen den 11 november med eventuell fortsättning torsdagen den 12 samma månad.</textBlock>
  </contentBlock>
  <contentBlock page="2" ix="6">
    <textBlock ix="0">Upplästes och lades till handlingarna följande från justitiedepartementet ankomna</textBlock>
    <textBlock ix="1">Protokoll, hållet inför statsrådet och t. f. chefen för justitiedepartementet Hermansson den 16 oktober 1964.</textBlock>
  </contentBlock>
  <contentBlock page="2" ix="7">
    <textBlock ix="0">Till justitiedepartementet hade den 9 oktober 1964 från överståthållaräm-</textBlock>
  </contentBlock>
  <contentBlock page="2" ix="8">
    <textBlock ix="0">+1 Första kammarens protokoll 1964. Nr 31</textBlock>
  </contentBlock>
  <contentBlock page="2" ix="9">
    <textBlock ix="0">betet inkommit fullmakt för pastorn Joel Sörenson, vilken vid ny röstsammanräkning den 7 oktober 1964 blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock ix="1">Vid granskning av fullmakten, som företogs inför t. f. chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes icke någon anmärkning mot fullmakten.</textBlock>
    <textBlock ix="2">Protokoll över vad sålunda förekommit skulle jämte den granskade fullmakten överlämnas till första kamma- Ten.</textBlock>
    <textBlock ix="3">I ämbetet:</textBlock>
  </contentBlock>
  <contentBlock page="2" ix="10">
    <textBlock ix="0">K. G. Grönhagen</textBlock>
  </contentBlock>
  <contentBlock page="2" ix="11">
    <textBlock ix="0">Det antecknades, att herr Sörenson utsetts att inträda såsom ledamot av kammaren i stället för herr Hanson, Per-Olof, vilken avsagt sig riksdagsmannabefattningen.</textBlock>
  </contentBlock>
  <contentBlock page="2" ix="12">
    <textBlock ix="0">Herr Sörenson infann sig nu och intog sin plats i kammaren.</textBlock>
  </contentBlock>
  <contentBlock page="2" ix="13">
    <textBlock ix="0">Upplästes följande till kammaren inkomna ansökningar:</textBlock>
  </contentBlock>
  <contentBlock page="2" ix="14">
    <textBlock ix="0">Till riksdagens första kammare</textBlock>
  </contentBlock>
  <contentBlock page="2" ix="15">
    <textBlock ix="0">På grund av utlandsvistelse får jag hemställa om ledighet från riksdagsarbetet under tiden den 16/10—den 20/10.</textBlock>
    <textBlock ix="1">Stockholm den 29 september 1964</textBlock>
  </contentBlock>
  <contentBlock page="2" ix="16">
    <textBlock ix="0">Axel Strand</textBlock>
  </contentBlock>
  <contentBlock page="2" ix="17">
    <textBlock ix="0">Till riksdagens första kammare</textBlock>
  </contentBlock>
  <contentBlock page="2" ix="18">
    <textBlock ix="0">Härmed får jag anhålla om tjänstledighet från riksdagsarbetet för tiden den 16 och den 17 oktober 1964 för utrikes tjänsteresa.</textBlock>
    <textBlock ix="1">Stockholm den 12 oktober 1964</textBlock>
  </contentBlock>
  <contentBlock page="2" ix="19">
    <textBlock ix="0">Herman Kling</textBlock>
  </contentBlock>
  <contentBlock page="3" ix="0">
    <textBlock ix="0">4 Nr 31</textBlock>
  </contentBlock>
  <contentBlock page="3" ix="1">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="3" ix="2">
    <textBlock ix="0">Interpellation ang. studiestöd åt elever vid realskolor m. fl.</textBlock>
  </contentBlock>
  <contentBlock page="3" ix="3">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="4">
    <textBlock ix="0">Härmed anhåller jag om ledighet från deltagande i riksdagsarbetet från och med den 20 oktober till och med den 6 november för att som delegat deltaga i Unescos generalkonferens i Paris.</textBlock>
    <textBlock ix="1">Stockholm den 16 oktober 1964</textBlock>
  </contentBlock>
  <contentBlock page="3" ix="5">
    <textBlock ix="0">Ruth Hamrin-Thorell</textBlock>
  </contentBlock>
  <contentBlock page="3" ix="6">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="7">
    <textBlock ix="0">Härmed anhåller jag vördsamt om ledighet från riksdagsarbetet fredagen den 16 oktober 1964 för deltagande i det skandinaviska försvarsministermötet i Oslo.</textBlock>
    <textBlock ix="1">Stockholm den 12 oktober 1964</textBlock>
  </contentBlock>
  <contentBlock page="3" ix="8">
    <textBlock ix="0">Sven Andersson</textBlock>
  </contentBlock>
  <contentBlock page="3" ix="9">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="10">
    <textBlock ix="0">Härmed anhåller jag om befrielse från att deltaga i riksdagsarbetet under tiden den 18 oktober—den 2 november 1964 på grund av studieresa i USA.</textBlock>
    <textBlock ix="1">Västerås den 3 september 1964</textBlock>
  </contentBlock>
  <contentBlock page="3" ix="11">
    <textBlock ix="0">Sven Nyman y</textBlock>
  </contentBlock>
  <contentBlock page="3" ix="12">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="13">
    <textBlock ix="0">För deltagande som ledare i de olympiska spelen i Tokyo får jag härmed vördsamt anhålla om ledighet från riksdagsarbetet under tiden den 16—den 30 oktober 1964.</textBlock>
    <textBlock ix="1">Kalmar den 29 september 1964</textBlock>
  </contentBlock>
  <contentBlock page="3" ix="14">
    <textBlock ix="0">Lars Schött</textBlock>
  </contentBlock>
  <contentBlock page="3" ix="15">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="16">
    <textBlock ix="0">Härmed anhåller jag om ledighet från riksdagsarbetet under tiden den 19 oktober—-den 7 november. Jag skall den 20 oktober—den 2 november som delegat för Sveriges Socialdemokratiska Kvinnoförbund deltaga i studiekurs om Community development vid Carmel Institute i Haifa för att därefter deltaga i Europarådets session i Strasbourg.</textBlock>
    <textBlock ix="1">Stockholm den 15 oktober 1964</textBlock>
  </contentBlock>
  <contentBlock page="3" ix="17">
    <textBlock ix="0">Lisa Mattson</textBlock>
  </contentBlock>
  <contentBlock page="3" ix="18">
    <textBlock ix="0">Till riksdagens första kammare</textBlock>
  </contentBlock>
  <contentBlock page="3" ix="19">
    <textBlock ix="0">Till följd av utlandsresa är jag förhindrad deltaga i första kammarens sammanträde fredagen den 16 oktober 1964 och får därför vördsamt anhålla om ledighet från riksdagsarbetet denna dag.</textBlock>
    <textBlock ix="1">Gävle den 10 oktober 1964</textBlock>
  </contentBlock>
  <contentBlock page="3" ix="20">
    <textBlock ix="0">Per Hilding De begärda ledigheterna beviljades.</textBlock>
  </contentBlock>
  <contentBlock page="3" ix="21">
    <textBlock ix="0">Anmäldes och bordlades följande till kammaren överlämnade kungl. pPropositioner:</textBlock>
  </contentBlock>
  <contentBlock page="3" ix="22">
    <textBlock ix="0">nr 166, med förslag till lag om ändring i sjölagen;</textBlock>
    <textBlock ix="1">nr 168, med förslag till lag om svensk domstols prövning av äktenskapsmål i vissa fall, m. m.;</textBlock>
    <textBlock ix="2">nr 169, med förslag till lag med vissa bestämmelser angående fastighetsbildning efter ändring i kommunal indelning m. m.; och</textBlock>
    <textBlock ix="3">nr 172, angående befrielse i visst fall från betalningsskyldighet till kronan.</textBlock>
  </contentBlock>
  <contentBlock page="3" ix="23">
    <textBlock ix="0">Interpellation ang. studiestöd åt elever vid realskolor m. fl.</textBlock>
  </contentBlock>
  <contentBlock page="3" ix="24">
    <textBlock ix="0">Herr SUNDIN (cp) erhöll på begäran ordet och yttrade:</textBlock>
    <textBlock ix="1">Herr talman! Vårriksdagens beslut om reformering av det studiesociala stödet avsåg att trygga de ekonomiska villkoren för studerande. De nya bestämmelserna, som vad avser studiehjälpsreglementet trädde i kraft den 1 juli i år, medför emellertid sämre förhållanden för realskoleelever. De övergångsbestämmelser som gäller för dessa kan inte anses tillfredsställande lösa de ekonomiska förhållandena för ifrågavarande kategori studerande.</textBlock>
    <textBlock ix="2">Elev i realskolor och liknande skolor skall i studiehjälpshänseende jämställas med elev vid grundskolan, vilket innebär rätt till studiehjälp i form av förlängt barnbidrag med 60 kronor i må-</textBlock>
  </contentBlock>
  <contentBlock page="4" ix="0">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="4" ix="1">
    <textBlock ix="0">Nr 31 5</textBlock>
  </contentBlock>
  <contentBlock page="4" ix="2">
    <textBlock ix="0">Interpellation ang. det blivande nordiska odontologiska materialprovningsinstitutet</textBlock>
  </contentBlock>
  <contentBlock page="4" ix="3">
    <textBlock ix="0">naden; detta skall jämföras med studiehjälpsreglementets studiebidrag på 75 kronor i månaden. Dessutom utgår inackorderingstillägg eller resetillägg i enlighet med studiehjälpsreglementet, om grundskola inte finns i elevens hemkommun.</textBlock>
    <textBlock ix="1">Följden blir sålunda betydligt försämrade förhållanden, och speciellt för barn till mindre bemedlade föräldrar blir situationen svår. De har ju inte någon möjlighet att komma i åtnjutande av de inkomstoch behovsprövade tillägg som utgår enligt studiehjälpsreglementet.</textBlock>
    <textBlock ix="2">Studerande vid statens läroverk för vuxna får också vidkännas avsevärda försämringar genom det nya systemet. Studierna vid dessa skolor bedrives ju under speciella betingelser. Vid sidan av den muntliga undervisningen på skolan, som pågår ungefär fem veckor per termin, rör det sig om korrespondensstudier förlagda till hemmet. Detta innebär att den studerande bara erhåller 175 kronor eller något mera per termin, till vilket kommer vissa lånemöjligheter samt ett behovsprövat vuxenutbildningsbidrag med högst 2 000 kronor för gymnasiestudier och högst 1 000 kronor för andra studier under studiernas slutskede, varmed torde avses sista terminen. I förhållande till tidigare bestämmelser innebär detta betydande försämringar.</textBlock>
    <textBlock ix="3">I det här sammanhanget finns det också anledning att uppmärksamma de korrespondensstuderande. Starka skäl talar enligt min mening för att de som ägnar sig åt korrespondensstudier i syfte att avlägga examen av något slag eller i övrigt läser större kurser skall inordnas i det studiesociala systemet.</textBlock>
    <textBlock ix="4">Med stöd av det anförda anhåller jag om kammarens tillstånd att till herr statsrådet och chefen för ecklesiastikdepartementet få framställa följande frågor:</textBlock>
    <textBlock ix="5">1. Har herr statsrådet uppmärksammat den situation som realskoleelever och likställda samt studerande vid sta-</textBlock>
  </contentBlock>
  <contentBlock page="4" ix="4">
    <textBlock ix="0">tens läroverk för vuxna råkat i genom den av riksdagen beslutade studiestödsreformen?</textBlock>
    <textBlock ix="1">2. Är herr statsrådet villig att snarast medverka till att nämnda missförhållanden undanröjes?</textBlock>
  </contentBlock>
  <contentBlock page="4" ix="5">
    <textBlock ix="0">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="4" ix="6">
    <textBlock ix="0">Interpellation ang. det blivande nordiska odontologiska materialprovningsinstitutet</textBlock>
  </contentBlock>
  <contentBlock page="4" ix="7">
    <textBlock ix="0">Ordet lämnades ånyo till herr SUN- DIN (cp), som nu anförde:</textBlock>
    <textBlock ix="1">Herr talman! År 1961 framlade en nordisk kommitté angående dentalmaterialier ett betänkande publicerat i Nordisk Udredningsserie 1961:7, i vilket föreslogs inrättande av en gemensam nordisk institution för provning av dentalmaterial. Sedan betänkandet varit föremål för remissbehandling, antog Nordiska rådet vid sin session 1963 en rekommendation till de nordiska ländernas regeringar, i vilken dessa uppmanades att upprätta en sådan institution i huvudsaklig överensstämmelse med kommittéförslaget (rek. 1963: 25).</textBlock>
    <textBlock ix="2">Frågan om institutets inrättande var ånyo före vid Nordiska rådets session i februari i år. Därvid uttalade rådets socialpolitiska utskott att ett blivande provningsinstituts organisation och ledning givetvis skall intaga en helt oberoende ställning gentemot privatpersoners och organisationers ekonomiska intressen. Bakgrunden till detta uttalande var farhågor att ett blivande institut skulle kunna komma under inflytande av de affärsintressen, som tandläkarorganisationer har vad avser framställning av vissa slag av odontologisk materiel. I Norge synes det ha visat sig att personer som har starka ekonomiska intressen i särskilda produkter också omhänderhaft materielkontroll, vilken efter offentlig utredning visat sig icke vara opartisk.</textBlock>
  </contentBlock>
  <contentBlock page="5" ix="0">
    <textBlock ix="0">6 Nr 31</textBlock>
  </contentBlock>
  <contentBlock page="5" ix="1">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="5" ix="2">
    <textBlock ix="0">Interpellation om upprustning av vägnätet i Klarälvdalen</textBlock>
  </contentBlock>
  <contentBlock page="5" ix="3">
    <textBlock ix="0">Enligt uppgift har de nordiska socialministrarna vid överläggningar i Göteborg den 17 juni i år överenskommit om att förlägga institutet i anknytning till tandläkarhögskolan i Göteborg. Detta beslut aktualiserar ånyo frågan om institutets absoluta objektivitet.</textBlock>
    <textBlock ix="1">Under hänvisning till det anförda får jag anhålla om kammarens tillstånd att till statsrådet och chefen för socialdepartementet få ställa följande fråga:</textBlock>
    <textBlock ix="2">Är statsrådet villig lämna upplysningar rörande det blivande nordiska odontologiska — materialprovningsinstitutets organisation och ledning i sådana avseenden som är av betydelse för kravet på objektivitet, särskilt i förhållande till olika kommersiella intressen?</textBlock>
  </contentBlock>
  <contentBlock page="5" ix="4">
    <textBlock ix="0">Även denna anhållan bifölls.</textBlock>
  </contentBlock>
  <contentBlock page="5" ix="5">
    <textBlock ix="0">Interpellation om upprustning av vägnätet i Klarälvdalen</textBlock>
  </contentBlock>
  <contentBlock page="5" ix="6">
    <textBlock ix="0">Herr JONASSON (cp) fick nu ordet och yttrade:</textBlock>
    <textBlock ix="1">Herr talman! En god trafikförsörjningsapparat är av avgörande betydelse för varje bygds näringsliv och befolkning. Järnvägarna har härvid spelat särskilt stor roll. I olika sammanhang har understrukits vikten av att en järnväg inte nedlägges utan att en tillfredsställande ersättningstrafik skapats.</textBlock>
    <textBlock ix="2">Enligt uppgifter i pressen har Nordmark-Klarälvdalens järnvägsbolag fått tillstånd att nedlägga personoch styckegodstrafiken på järnvägslinjen Karlstad—Hagfors, Avsikten torde vara att trafikförsörjningen i nämnda område i stället skall ordnas genom bussar, Ifrågavarande beslut kommer visserligen inte som någon överraskning, då frågan varit diskuterad under en tid. Den beslutade = järnvägsnedläggningen «har emellertid skapat stor oro hos såväl enskilda människor som hos dem som har att klara kommunernas problem inom de berörda områdena.</textBlock>
  </contentBlock>
  <contentBlock page="5" ix="7">
    <textBlock ix="0">Vad man framför allt befarar som konsekvens av den beslutade ändringen av trafikförsörjningen för Klarälvdalen är en försämrad service genom bl. a. längre åkoch transporttider samt obekvämare trafikmedel. Risk måste sägas föreligga för att nedläggningen av personoch styckegodstrafiken på järnvägen på längre sikt leder till ökad utflyttning från Klarälvdalen. Detta är givetvis till stor skada för näringsliv och befolkning i berörda bygder. Enligt min mening borde tillstånd till nedläggelsen ej ha givits, allra helst som möjlighet funnits att lämna ersättning till järnvägens förlusttäckning.</textBlock>
    <textBlock ix="1">Då nu emellertid tillstånd lämnats för nedläggning av järnvägens personoch styckegodstrafik, måste det vara en synerligen angelägen uppgift att till ersättning för berörda bygder snarast möjligt kraftigt upprusta vägnätet och därmed åstadkomma förbättrade möjligheter för landsvägstrafiken. I sammanhanget vill jag också framhålla, att Värmlands läns landsting vid årets sammanträde beslutat att förlägga ett nytt lasarett till Hagfors, vilket ytterligare aktualiserar kravet på «förbättrade landsvägsförbindelser i denna del av länet.</textBlock>
    <textBlock ix="2">Med anledning av vad jag här har anfört anhåller jag om kammarens tillstånd att till statsrådet och chefen för kommunikationsdepartementet få ställa följande frågor:</textBlock>
    <textBlock ix="3">1. Är regeringen med hänsyn till det lämnade tillståndet till nedläggning av personoch styckegodstrafiken på järnvägen Karlstad—Hagfors villig att snarast möjligt medverka till erforderlig kraftig upprustning av Klarälvdalens vägnät?</textBlock>
    <textBlock ix="4">2. Om så är fallet, vilka åtgärder förberedes i fråga om vägnätets upprustning i berörda område dels omedelbart och dels mera långsiktigt?</textBlock>
  </contentBlock>
  <contentBlock page="5" ix="8">
    <textBlock ix="0">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="6" ix="0">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="6" ix="1">
    <textBlock ix="0">Interpellation ang. utrustning av svenska militära förband med stridsgas</textBlock>
  </contentBlock>
  <contentBlock page="6" ix="2">
    <textBlock ix="0">Ordet gavs härefter till herr ADOLFS- SON (k), som anförde:</textBlock>
    <textBlock ix="1">Herr talman! På hösten 1964 förövades ett inbrott i Kronobergs regementes förråd. Bland det stulna var en behållare innehållande senapsgas. Eftersom man kunde förmoda att tjuvarna tagit med sig behållaren i tron att den innehöll något annat än livsfarlig senapsgas, gick varningslarm över hela landet.</textBlock>
    <textBlock ix="2">Nu reser sig emellertid en fråga: Varför är svenska militära förband i fredstid utrustade med senapsgas i sina förråd? År 1925 antogs vid en konferens i Genéve ett protokoll som upptog förbud mot användning av giftgaser som stridsmedel. Detta protokoll underskrevs av Sverige genom dess befullmäktigade Einar Hennings, ratificerades, och den 25 april 1930 deponerades enligt föreskrift ratifikationsinstrumenten = hos den franska regeringen.</textBlock>
    <textBlock ix="3">I andra världskriget användes som bekant inte giftgaser som stridsmedel. Om anledningen därtill låg i respekt för Genéveöverenskommelsen eller hade andra grunder skall inte här diskuteras. Det enligt mitt tycke anmärkningsvärda är, att svenska militära förband ännu snart 20 år efter det vapnen tystnade i det andra världskriget har stridsgaser införlivade med annan vapenutrustning i sina arsenaler.</textBlock>
    <textBlock ix="4">Med hänvisning till vad jag sålunda anfört anhåller jag om kammarens tillstånd att till statsrådet och chefen för försvarsdepartementet få rikta följande frågor:</textBlock>
    <textBlock ix="5">1. Ingår stridsgaser i samtliga svenska regementens vapenutrustning?</textBlock>
    <textBlock ix="6">2, Av vilka skäl fanns senapsgas i Kronobergs regementes vapenförråd?</textBlock>
  </contentBlock>
  <contentBlock page="6" ix="3">
    <textBlock ix="0">På gjord proposition bifölls herr Adolfssons berörda anhållan.</textBlock>
  </contentBlock>
  <contentBlock page="6" ix="4">
    <textBlock ix="0">Nr 31 7</textBlock>
  </contentBlock>
  <contentBlock page="6" ix="5">
    <textBlock ix="0">Interpellation ang. erfarenheterna av be-</textBlock>
    <textBlock ix="1">stämmelsen i barnavårdslagen om viss</textBlock>
    <textBlock ix="2">rätt för polisen att taga barn och ungdom i förvar, m. m.</textBlock>
  </contentBlock>
  <contentBlock page="6" ix="6">
    <textBlock ix="0">Herr SVENINGSSON (h) erhöll därpå ordet och yttrade:</textBlock>
    <textBlock ix="1">Herr talman! När riksdagen 1963 fattade beslut om ett tillägg till 33 $ barnavårdslagen, innebärande att polisen fick möjlighet att under vissa omständigheter ta barn och ungdom i förvar tills deras identitet kunnat utrönas, uttrycktes från flera håll farhågor för att bestämmelsen var för snävt utformad för att polisen på ett effektivt sätt skulle kunna ingripa mot ungdom på glid. Även andra lagutskottet var tveksamt och ansåg att Kungl. Maj:t borde utreda frågan om vilka åtgärder som erfordras och är möjliga för att avhjälpa rådande allvarliga missförhållanden. Såvitt bekant har denna utredning ännu inte tillsatts.</textBlock>
    <textBlock ix="2">I en skrivelse den 22 augusti 1963 till länsstyrelsen i Göteborgs och Bohus län har polischefen i Göteborg framhållit att det råder viss oklarhet beträffande polisens befogenhet att omhändertaga och kvarhålla barn, som anträffas i en för dem farlig miljö. Främst avses sådana fall där föräldrar eller annan vårdnadshavare hos polisen begärt efterspaning och omhändertagande av försvunna barn.</textBlock>
    <textBlock ix="3">I ett den 18 augusti 1964 avgivet yttrande över polischefens skrivelse framhåller socialstyrelsen att här berörda problem inte skulle ha behövt uppkomma därest 33 $ barnavårdslagen fått den utformning som styrelsen ursprungligen föreslog. Socialstyrelsen anser emellertid att frågan är så viktig att den bör bli föremål för utredning.</textBlock>
    <textBlock ix="4">Åberopande det anförda får jag anhålla om kammarens tillstånd att till statsrådet fru Lindström ställa följande frågor:</textBlock>
    <textBlock ix="5">1. Vill statsrådet fru Lindström lämna kammaren en redogörelse för de hittills vunna erfarenheterna av den s. k. raggarparagrafen?</textBlock>
  </contentBlock>
  <contentBlock page="7" ix="0">
    <textBlock ix="0">8 Nr 31</textBlock>
  </contentBlock>
  <contentBlock page="7" ix="1">
    <textBlock ix="0">Meddelande ang. enkla frågor</textBlock>
  </contentBlock>
  <contentBlock page="7" ix="2">
    <textBlock ix="0">2. Har statsrådet fru Lindström för avsikt att tillsätta den av riksdagen genom bifall till andra lagutskottet i utlåtande nr 58/1963 samt av socialstyrelsen begärda utredningen rörande den s. k. raggarparagrafen?</textBlock>
  </contentBlock>
  <contentBlock page="7" ix="3">
    <textBlock ix="0">Kammaren medgav, att i frågavarande spörsmål finge framställas.</textBlock>
  </contentBlock>
  <contentBlock page="7" ix="4">
    <textBlock ix="0">Anmäldes och bordlades följande under sammanträdet till herr talmannen avlämnade motioner:</textBlock>
  </contentBlock>
  <contentBlock page="7" ix="5">
    <textBlock ix="0">nr 828, av herr Geijer, Lennart, i anledning av Kungl. Maj:ts proposition nr 148, med förslag till naturvårdslag m. Mms</textBlock>
    <textBlock ix="1">nr 829, av herr Lager, i anledning av Kungl. Maj:ts proposition nr 148, med förslag till naturvårdslag m. m.;</textBlock>
    <textBlock ix="2">nr 830, av herr Svedberg, Lage, m. fl., i anledning av Kungl. Maj:ts proposition nr 148, med förslag till naturvårdslag m. m.;</textBlock>
    <textBlock ix="3">nr 831, av fru Carlqvist, i anledning av Kungl. Maj:ts proposition nr 156, angående huvudmannaskapet för rådhusrätterna m. m.;</textBlock>
    <textBlock ix="4">nr 832, av herr Elmgren och herr Larsson, Lars, i anledning av Kungl. Maj:ts proposition nr 156, angående huvudmannaskapet för rådhusrätterna m. m.; samt</textBlock>
    <textBlock ix="5">nr 833, av herr Andersson, Torsten, m. fl., i anledning av Kungl. Maj:ts proposition nr 161, angående tandläkarutbildning m. m. i Göteborg.</textBlock>
  </contentBlock>
  <contentBlock page="7" ix="6">
    <textBlock ix="0">Meddelande ang. enkla frågor</textBlock>
  </contentBlock>
  <contentBlock page="7" ix="7">
    <textBlock ix="0">Meddelades, att jämlikt 8 20 i kammarens ordningsstadga följande enkla frågor denna dag framställts, nämligen</textBlock>
  </contentBlock>
  <contentBlock page="7" ix="8">
    <textBlock ix="0">Fredagen den 16 oktober 1964</textBlock>
  </contentBlock>
  <contentBlock page="7" ix="9">
    <textBlock ix="0">av herr Sveningsson (h) till herr statsrådet och chefen för kommunikationsdepartementet: »Avser Herr Statsrådet att även i fortsättningen anordna hastighetsbegränsning för motorfordon under så långa perioder som förekommit den senaste sommaren eller med stöd av vunna erfarenheter föreslå en ständig hastighetsbegränsning?»;</textBlock>
  </contentBlock>
  <contentBlock page="7" ix="10">
    <textBlock ix="0">av herr Lager (k) till herr statsrådet och chefen för försvarsdepartementet: »Är de tidningsuppgifter riktiga som säger att officerarna vid regementena I1 och Ing1 kräver egna, från manskapsköken helt skilda kök vid de nya kaserner som skall byggas?»;</textBlock>
  </contentBlock>
  <contentBlock page="7" ix="11">
    <textBlock ix="0">av herr Lundström (fp) till herr statsrådet och chefen för kommunikationsdepartementet: »Med anledning av uppgifter i en nyligen publicerad tidningsartikel om att en och samma bil, som undersökts vid åtta olika av AB Svensk Bilprovnings provningsanstalter, godkänts vid fem av anstalterna medan den ej godkänts vid tre av anstalterna, undrar jag, om Statsrådet ämnar vidtaga särskilda åtgärder för att säkra att de olika provningsanstalterna kommer att tillämpa enhetliga bedömningsnormer.»; samt</textBlock>
  </contentBlock>
  <contentBlock page="7" ix="12">
    <textBlock ix="0">av herr Sundin (cp) till herr statsrådet och chefen för försvarsdepartementet: »Vill Herr Statsrådet redogöra för regler och förfarande vid försvarets sjukvårdsstyrelses upphandling av dentalmateriel, såväl varaktig utrustning som förbrukningsvaror?»</textBlock>
  </contentBlock>
  <contentBlock page="7" ix="13">
    <textBlock ix="0">Kammarens sammanträde avslutades kr. 14.21. In fidem</textBlock>
  </contentBlock>
  <contentBlock page="7" ix="14">
    <textBlock ix="0">K.-G. Lindelöw</textBlock>
  </contentBlock>
  <contentBlock page="7" ix="15">
    <textBlock ix="0"> </textBlock>
  </contentBlock>
  <contentBlock page="8" ix="0">
    <textBlock ix="0">Lördagen den 17 oktober 1964</textBlock>
  </contentBlock>
  <contentBlock page="8" ix="1">
    <textBlock ix="0">Nr 31 9</textBlock>
  </contentBlock>
  <contentBlock page="8" ix="2">
    <textBlock ix="0">Lördagen den 17 oktober</textBlock>
  </contentBlock>
  <contentBlock page="8" ix="3">
    <textBlock ix="0">Kammaren sammanträdde kl. 10.00.</textBlock>
  </contentBlock>
  <contentBlock page="8" ix="4">
    <textBlock ix="0">Föredrogos och hänvisades till behandling av lagutskott Kungl. Maj:ts propositioner:</textBlock>
  </contentBlock>
  <contentBlock page="8" ix="5">
    <textBlock ix="0">nr 166, med förslag till lag om ändring i sjölagen;</textBlock>
    <textBlock ix="1">nr 168, med förslag till lag om svensk domstols prövning av äktenskapsmål i vissa fall, m. m.; och</textBlock>
    <textBlock ix="2">nr 169, med förslag till lag med vissa bestämmelser angående fastighetsbildning efter ändring i kommunal indelning m. m.</textBlock>
  </contentBlock>
  <contentBlock page="8" ix="6">
    <textBlock ix="0">Föredrogs och hänvisades till jordbruksutskottet Kungl. Maj:ts proposition nr 172, angående befrielse i visst fall från betalningsskyldighet till kronan.</textBlock>
  </contentBlock>
  <contentBlock page="8" ix="7">
    <textBlock ix="0">Föredrogos och hänvisades</textBlock>
  </contentBlock>
  <contentBlock page="8" ix="8">
    <textBlock ix="0">motionerna nr 828—3830 till behandling av lagutskott och</textBlock>
    <textBlock ix="1">motionerna nr 831—3833 till statsutskottet.</textBlock>
  </contentBlock>
  <contentBlock page="8" ix="9">
    <textBlock ix="0">Interpellation ang. föreskrifterna om häktning</textBlock>
  </contentBlock>
  <contentBlock page="8" ix="10">
    <textBlock ix="0">Herr HERNELIUS (h) erhöll på begäran ordet och anförde:</textBlock>
    <textBlock ix="1">Herr talman! I början av augusti i år tillgrep tre italienska studenter, som var på turistbesök i Sverige, några glasspinnar i en kiosk i Stockholm. Det har uppgivits att glasspinnarna hade ett sammanlagt värde av en krona 80 öre och i vart fall var värdet obetydligt. Ynglingarna häktades av Stockholms rådhusrätt den 6 augusti 1964. Häktningsbeslutet fastställdes av hovrätten. Några dagar före den 6 augusti hade de anhållits. Den 14 augusti 1964 dömdes</textBlock>
  </contentBlock>
  <contentBlock page="8" ix="11">
    <textBlock ix="0">envar av ynglingarna för snatteri till tio dagsböter om tre kronor.</textBlock>
    <textBlock ix="1">Här skall givetvis ej tagas upp en analys eller en kritik av domstolarnas beslut. Det bör endast anmärkas att besluten torde ha grundats på och stå i formell överensstämmelse med stadgandet i 24 kap. 2 $ rättegångsbalken att den som på sannolika skäl misstänkes för brott må häktas oberoende av brottets beskaffenhet, om han saknar hemvist inom riket och det skäligen kan befaras, att han genom att begiva sig från riket undandrager sig lagföring eller straff.</textBlock>
    <textBlock ix="2">De praktiska resultat, som detta lagstadgande lett till i det nyss refererade fallet, måste emellertid anses otillfredsställande. Att tvångsmedel ibland måste tillgripas även mot utländska besökare är ofrånkomligt och kan i allmänhet ej föranleda någon principiell invändning, särskilt när i motsvarande fall även en svensk medborgare hade blivit föremål för samma åtgärd. Vad man däremot ställer sig tvekande inför är fall sådana som det refererade, där häktningsgrunden vid ett bagatellbrott är — tillspetsat uttryckt — vederbörandes egenskap av turist. Häktning av utlänning för smärre brott och förseelser kan också dessvärre tänkas komma till användning icke blott vid egendomsbrott utan även vid ordningsoch trafikförseelser. Mot bakgrunden av det ökade turistutbytet och utvecklingen av alltmer öppna gränser kan spörsmålet tillmätas ganska stor betydelse. Att en person får sitta häktad i flera dagar för ett brott, som endast kan leda till ett mindre bötesstraff, betraktas nog av de flesta i vårt land som stötande. Det måste också kännas som en stark påfrestning att bliva inspärrad i ett främmande land där man saknar varje kännedom om en anklagads allmänna situation.</textBlock>
  </contentBlock>
  <contentBlock page="9" ix="0">
    <textBlock ix="0">10 Nr 31</textBlock>
  </contentBlock>
  <contentBlock page="9" ix="1">
    <textBlock ix="0">Lördagen den 17 oktober 1964</textBlock>
  </contentBlock>
  <contentBlock page="9" ix="2">
    <textBlock ix="0">Interpellation ang. föreskrifterna om häktning</textBlock>
  </contentBlock>
  <contentBlock page="9" ix="3">
    <textBlock ix="0">Då man har att bedöma den häktningsgrund, som här tidigare refererats, måste man framför allt hålla i minnet en annan regel, som självklart gäller utan särskilt stadgande: domstolen skall ej besluta om häktning om det ej är oundgängligt eller om andra, mindre ingripande åtgärder kan anses till fyllest. Rättegångsbalken anvisar reseförbud — eventuellt i förening med anmälningsplikt — och domstolen är alltså skyldig pröva, huruvida sådant förbud kan räcka såsom tvångsmedel. I sin år 1950 till riksdagen avgivna ämbetsberättelse (s. 161—166) diskuterar dåvarande justitieombudsmannen andra utvägar att undvika häktning av en utlänning, som under ett kortare besök i Sverige förövar straffbar gärning av mindre svårartad beskaffenhet. Därvid omnämnes dels användande av straffförelägande (med omgående godkännande och betalning), dels omedelbar stämning och delgivning av denna, dels ställande av säkerhet för böterna, och dels frivilligt överlämnande av pass. Av dessa alternativ är strafföreläggandet uteslutet i alla fall då — såsom vid snatteri och andra smärre egendomsbrott — fängelse ingår i strafflatituden.</textBlock>
    <textBlock ix="1">Omhändertagande av pass är, särskilt med hänsyn till numera rådande gränsbevakningsförhållanden, ett föga verksamt medel. Av intresse är emellertid de två återstående utvägarna.</textBlock>
    <textBlock ix="2">Några formella hinder föreligger ej att anordna huvudförhandling så snart stämningsansökan inkommit till underrätten. Genom samarbete mellan åklagaren, den misstänkte och domstolen kan man anordna huvudförhandlingen mycket snart, i mindre komplicerade mål kanske redan samma dag som häktningsframställning och stämningsansökan avgives. Det kan dock ifrågasättas, om icke denna önskan att — i fall då flyktfaran är det enda eller det helt dominerande häktningsskälet — snabbt få till stånd en huvudförhandling borde författningsmässigt understrykas, exempelvis genom ett tillägg</textBlock>
  </contentBlock>
  <contentBlock page="9" ix="4">
    <textBlock ix="0">i 24 kap. 2 $ rättegångsbalken. I samband med ett eventuellt övervägande av lagändring i denna riktning bör man måhända även ur den här ifrågavarande synpunkten granska de tillåtna anhållningstiderna. Det torde nämligen förhålla sig så, att maximitiden å fem dagar mycket ofta tages i anspråk, något som i fall av nu berörd art kan te sig onödigt.</textBlock>
    <textBlock ix="1">Det är emellertid ibland icke möjligt att undgå beslut om häktning endast genom påskyndande av huvudförhandlingen. Framför allt gäller detta, då utredningen är på något sätt komplicerad eller den misstänkte förnekar den gärning, som lägges honom till last. För sådana och möjligen andra fall kan man tänka sig att borgen eller säkerhet för blivande bötesbelopp skulle kunna komma till användning. För närvarande finns dock ingen legal reglering av villkoren och formerna för borgen eller annan säkerhet för ekonomiska påföljder såsom väg att undgå häktning. Då denna utväg ändå kommit till användning har domstolarna i de särskilda fallen haft att bestämma härom. De fall, då dylikt arrangerats, torde emellertid — det är ett intryck efter samtal med åtskilliga domare — ha varit sällsynta. Vill man verkligen nå ett vidgat användande av borgen eller säkerhet för böter i fall, där häktning eljest kunde väntas komma till användning, förefaller det alltså vara nödvändigt att låta bestämmelser härom inflyta i lagen. Dessa bestämmelser skulle i så fall ges det innehållet, att de endast skulle vara tillämpliga då flyktfaran är den enda (kvarstående) häktningsgrunden samt påföljden vid domstolsprövning kunde väntas stanna vid böter.</textBlock>
    <textBlock ix="2">Såsom framgått väcker frågan om att i häktningsförfarandet införa borgen eller säkerhet för kommande böter ett flertal därmed sammanhängande proproblem, t. ex. ang. anhållningstiderna, tiden för huvudförhandlingen, den tilltalades närvaro vid denna, formerna för bestämmande av säkerhetens storlek</textBlock>
  </contentBlock>
  <contentBlock page="10" ix="0">
    <textBlock ix="0">Lördagen den 17 oktober 1964</textBlock>
  </contentBlock>
  <contentBlock page="10" ix="1">
    <textBlock ix="0">Nr 31 11</textBlock>
  </contentBlock>
  <contentBlock page="10" ix="2">
    <textBlock ix="0">Interpellation ang. föreskrifterna om häktning</textBlock>
  </contentBlock>
  <contentBlock page="10" ix="3">
    <textBlock ix="0">m. m. I sistnämnda hänseende bör man naturligtvis bl. a. ernå ett system, som ej gynnar den ekonomiskt välsituerade.</textBlock>
    <textBlock ix="1">Över huvud taget är det här väckta spörsmålet av ganska komplicerad natur. Med stöd av det anförda anhåller jag om kammarens tillstånd att till herr statsrådet och chefen för justitiedepartementet få framställa följande fråga:</textBlock>
    <textBlock ix="2">Har statsrådet uppmärksammat här påtalade brister i vår processlagstiftning och avser statsrådet att taga något initiativ för att undanröja dessa?</textBlock>
  </contentBlock>
  <contentBlock page="10" ix="4">
    <textBlock ix="0">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="10" ix="5">
    <textBlock ix="0">Anmäldes och bordlades följande under sammanträdet till herr talmannen avlämnade motioner:</textBlock>
  </contentBlock>
  <contentBlock page="10" ix="6">
    <textBlock ix="0">nr 834, av herr Andersson, Torsten, m. fl., i anledning av Kungl. Maj:ts proposition nr 148, med förslag till naturvårdslag m. m.;</textBlock>
  </contentBlock>
  <contentBlock page="10" ix="7">
    <textBlock ix="0">nr 835, av herr Lundström m. fl., i anledning av Kungl. Maj:ts proposition nr 148, med förslag till naturvårdslag m. m.;</textBlock>
    <textBlock ix="1">nr 836, av herr Virgin, i anledning av Kungl. Maj:ts proposition nr 148, med förslag till naturvårdslag m. m.;</textBlock>
    <textBlock ix="2">nr 837, av herrar Alexanderson och Hernelius, i anledning av Kungl. Maj:ts proposition nr 156, angående huvudmannaskapet för rådhusrätterna m. m.; samt</textBlock>
    <textBlock ix="3">nr 838, av herrar Edström och Skårman, i anledning av Kungl. Maj:ts proposition nr 161, angående tandläkarutbildning m. m. i Göteborg.</textBlock>
  </contentBlock>
  <contentBlock page="10" ix="8">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 10.09.</textBlock>
  </contentBlock>
  <contentBlock page="10" ix="9">
    <textBlock ix="0">In fidem K.-G. Lindelöw</textBlock>
  </contentBlock>
</protocol>
