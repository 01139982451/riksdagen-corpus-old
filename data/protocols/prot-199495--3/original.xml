<protocol id="prot-199495--3">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor ________________________________________________________________________________ _________</textBlock>
    <textBlock ix="1"> 1 §  Förslag om ny statsminister</textBlock>
    <textBlock ix="2">Anf.  1  TALMANNEN: Sedan statsminister Carl Bildt den 19 september begärt att bli entledigad från sin befattning har han och övriga statsråd samma dag beviljats entledigande. Enligt regeringsformen ankommer det på mig att för riksdagens godkännande avge förslag om ny statsminister. Efter samråd med företrädare för varje partigrupp inom riksdagen och överläggning med de vice talmännen får jag härmed föreslå riksdagen att till ny statsminister utse Ingvar Carlsson, som avser att bilda en regering bestående av företrädare för Arbetarepartiet socialdemokraterna.</textBlock>
    <textBlock ix="3">Detta förslag bordlades.</textBlock>
    <textBlock ix="4">2 §  Förslag om antalet ledamöter i utskotten</textBlock>
    <textBlock ix="5">Talmannen meddelade att valberedningen efter omröstning föreslagit att antalet ledamöter i utskotten skulle fastställas till 17. Mot beslutet hade ledamöterna från moderata samlingspartiet reserverat sig.</textBlock>
    <textBlock ix="6">Anf. 2  LARS TOBISSON (m): Fru talman! Vid valberedningens ställningstagande till frågan om antalet platser i utskotten har vi moderater fasthållit vid vår uppfattning att detta bör vara 15. Att det inte beror på någon oginhet mot små partier framgår av de principiella och praktiska överväganden som redovisas i den reservation som finns utlagd på bänkarna och som fogats till valberedningens protokoll. Eftersom jag inser att vi befinner oss i minoritet, avser jag inte att framställa ett yrkande och en dag som denna tvinga kammaren till votering. Jag nöjer mig med detta anförande och den utdelade reservationen som en röstförklaring.</textBlock>
    <textBlock ix="7">Kammaren biföll valberedningens förslag.</textBlock>
    <textBlock ix="8">3 §  Anmälan om valberedningens presidium</textBlock>
    <textBlock ix="9">Talmannen anmälde att Sven Hulterström (s) den 3 oktober utsetts till ordförande och Lars Tobisson (m) till vice ordförande i valberedningen.</textBlock>
    <textBlock ix="10">4 §  Ny riksdagsledamot</textBlock>
    <textBlock ix="11">Upplästes och lades till handlingarna följande från valprövningsnämnden inkomna</textBlock>
    <textBlock ix="12">Berättelse om granskning av bevis för riksdagsledamot, m.m.</textBlock>
    <textBlock ix="13">Till valprövningsnämnden har från Riksskatteverket inkommit bevis om att Göran R Hedberg (m), Härnösand, utsetts till ny ledamot av riksdagen fr.o.m. den 3 oktober 1994 sedan Per- Richard Molén (m) avsagt sig sitt uppdrag som riksdagsledamot. Från Riksskatteverket har också inkommit ny bilaga till tidigare utfärdade bevis för ersättare för riksdagsledamöter. Valprövningsnämnden har denna dag granskat beviset för den nye ledamoten och den nya bilagan till bevis för ersättare och därvid funnit att de blivit utfärdade i enlighet med 15 kap. 1 § vallagen. Stockholm den 4 oktober 1994 Lars Tottie/ Sven-Georg Grahn</textBlock>
    <textBlock ix="14"> 5 §  Anmälan om ersättare</textBlock>
    <textBlock ix="15">Talmannen anmälde att Ingibjörg Sigurdsdóttir fr.o.m. denna dag skulle inträda som ersättare för Claes-Göran Larsson.</textBlock>
    <textBlock ix="16">6 §  Bordläggning Anmäldes och bordlades Proposition 1994/95:16  Den framtida konsumentpolitiken</textBlock>
    <textBlock ix="17"> 7 §  Kammaren åtskildes kl. 17.04.</textBlock>
    <textBlock ix="20"> Innehållsförteckning</textBlock>
    <textBlock ix="22">1 §  Förslag om ny statsminister        1 Anf.  1  TALMANNEN:     1 2 §  Förslag om antalet ledamöter i utskotten   1 Anf. 2  LARS TOBISSON  (m):     1 3 §  Anmälan om valberedningens presidium       1 4 §  Ny riksdagsledamot 1 5 §  Anmälan om ersättare       1 6 §  Bordläggning       1 7 §  Kammaren åtskildes kl. 17.04.      1</textBlock>
    <textBlock ix="25"> Prot. 1994/95:3 4 oktober ___________</textBlock>
    <textBlock ix="27">Prot. 1994/95:3 4 oktober ___________</textBlock>
    <textBlock ix="29">2</textBlock>
    <textBlock ix="30"> 3</textBlock>
  </contentBlock>
</protocol>
