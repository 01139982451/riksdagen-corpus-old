<protocol id="prot-1947--fk--37">
  <contentBlock page="0" id="i-af5d5678bcd928d3">
    <textBlock id="i-9c4cd5cc4c4fcbbf">RIKSDAGENS PROTOKOLL. 1947. Första kammaren. Nr 37.</textBlock>
  </contentBlock>
  <contentBlock page="0" id="i-01beaa4fb2a3ef3b">
    <textBlock id="i-4a195545a5c78c2b"> </textBlock>
  </contentBlock>
  <contentBlock page="0" id="i-b9d52a84f0d28f34">
    <textBlock id="i-54fb172109d34ad2"> </textBlock>
  </contentBlock>
  <contentBlock page="0" id="i-9104bd6104d41f63">
    <textBlock id="i-10e3ce3111641399">Tisdagen den 9 december.</textBlock>
  </contentBlock>
  <contentBlock page="0" id="i-62637951ccd18096">
    <textBlock id="i-040834957a024159">Kammaren sammanträdde kl. 11 förmiddagen.</textBlock>
  </contentBlock>
  <contentBlock page="0" id="i-b089d2db03b6bc6f">
    <textBlock id="i-f0ac4b868a8d635a">Herr talmannen yttrade: Den 28 sistlidne november nådde oss sorgebudet att ledamoten av denna kammare Johan Bärg plötsligen avlidit. Icke mindre än 41 riksdagar hade han bevistat och under denna långa tid ägnat ett allvarligt intresse åt sina uppgifter, som med åren ingalunda avtagit, utan tvärtom var hans arbetsbörda under senare tider synnerligen betydande och krävde av honom uthållighet och ansvar. Med ovanligt gott omdöme och med sitt sympatiska personliga uppträdande tillvann han sig allas vår beundran och uppriktiga vänskap. Saknaden efter honom här i kammaren bliver stor, men vi komma säkerligen alla att minnas honom med vördnadsfull aktning och med uppriktig tacksamhet för imponerande medborgerlig gärning.</textBlock>
    <textBlock id="i-d23852fd4b0143b6">Frid över hans minne!</textBlock>
  </contentBlock>
  <contentBlock page="0" id="i-0caba2fa0e2bd6ea">
    <textBlock id="i-7a0ed176b53da445">Detta anförande åhördes av kammarens ledamöter stående,</textBlock>
  </contentBlock>
  <contentBlock page="0" id="i-b324d8938599120e">
    <textBlock id="i-f2cb0dd716429522">Upplästes och lades till handlingarna följande från justitiedepartementet ankomna Protokoll, hållet inför statsrådet och chefen för justitiedepartementet den 25 september 1947.</textBlock>
  </contentBlock>
  <contentBlock page="0" id="i-77e4e86ec83e4b26">
    <textBlock id="i-b68bc2ac077e040e">Till justitiedepartementet hade den 15 augusti 1947 från länsstyrelsen 1 Göteborgs och Bohus län inkommit fullmakt för rektorn Sven Em. Ohlon, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-2582994b9053e781">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken: och riksgäldskontoret, framställdes mot fullmakten icke någon anmärkning.</textBlock>
    <textBlock id="i-d7d7d372839bd042">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="0" id="i-9d77c9a283ce0892">
    <textBlock id="i-0adbe7d426e7fb20">I ämbetet: C. G. Bruno.</textBlock>
  </contentBlock>
  <contentBlock page="0" id="i-5502c957ac56fd4b">
    <textBlock id="i-09a7829eeb1937b7">Upplästes två till kammaren inkomna skrifter av följande lydelse: Till riksdagens första kammare. På grund av bristande tid får jag härmed vördsamt avsäga mig min riksdagsmannabefattning. Harg den 3 december 1947. Carl Beck-Friis. Första kammarens protokoll 1947. Nr 37. 1</textBlock>
  </contentBlock>
  <contentBlock page="1" id="i-98435a43cfc250eb">
    <textBlock id="i-68c26db41d5960d6">2 Nr 37. Tisdagen den 9 december 1947.</textBlock>
  </contentBlock>
  <contentBlock page="1" id="i-7c5ac323f04f0725">
    <textBlock id="i-b85104bc77f99ce9">Till riksdagens första kammare. Undertecknad, ledamot av riksdagens första kammare, får härmed på grund av sjukdom avsäga sig riksdagsmannauppdraget. Linköping den 3 december 1947. Josef Hagman.</textBlock>
  </contentBlock>
  <contentBlock page="1" id="i-42442d58f1593e24">
    <textBlock id="i-ffe7dcded45b343f">Kammaren godkände de hinder, som herrar Beck-Friis och Hagman åberopat till stöd för sina avsägelser av riksdagsmannabefattningarna.</textBlock>
  </contentBlock>
  <contentBlock page="1" id="i-b83fc7d493fadd8f">
    <textBlock id="i-9761a38de4578f31"> </textBlock>
  </contentBlock>
  <contentBlock page="1" id="i-40f542308d09b834">
    <textBlock id="i-966c213f50b0e229"> </textBlock>
  </contentBlock>
  <contentBlock page="1" id="i-508b9848d86af7e8">
    <textBlock id="i-da42d45b095c74d0">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte.</textBlock>
  </contentBlock>
  <contentBlock page="1" id="i-6e60c0c7873925fa">
    <textBlock id="i-c63d112132b57f6e">Justerades ett protokollsutdrag för denma dag.</textBlock>
  </contentBlock>
  <contentBlock page="1" id="i-41eaacf76335a549">
    <textBlock id="i-212df77a4f0358a4">Hans excellens herr ministern för utrikes ärendena Undén avlämnade Kungl. Maj:ts skrivelse, nr 327, angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riksdag.</textBlock>
    <textBlock id="i-36f9d74d62a20158">Av nämnda kungl. skrivelse, som nu föredrogs, inhämtades bland annat, att Kungl. Maj:t förordnat hans excellens herr ministern för utrikes ärendena Undeén att i första kammaren uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="1" id="i-6c6fec6f3d410adf">
    <textBlock id="i-ee7f11a6b5941613">Med anledning härav lämnades ordet till hans excellens herr ministern för utrikes ärendena Undén, som i enlighet med det honom givna uppdraget uppläste Kungl. Maj:ts öppna brev, nr 328, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="1" id="i-cf87b67069268305">
    <textBlock id="i-dc3be5728e4309fb">Herr Nilsson, Johan, yttrade: När riksdagen i år officiellt upphör, ha vi haft god tid till att begrunda, huruvida de beslut, som blivit resultatet av arbetet, i allo voro lyckliga. Vi vilja alla helst anse, att så är förhållandet, men alldeles ogrumlad är inte glädjen över senare tiders utveckling. Fråga är, om inte reformerandet gått i för hastigt tempo för att alla beslut och tillämpmingar skola kunna på önskvärt sätt förverkligas. Betydande svårigheter ha uppstått beträffande vår ekonomiska balans, den efterlängtade friheten för handel och näringar står kvar på önskelistan, och tillgången på arbetskrafter är på sina håll ett stort bekymmer, detta inte minst för jordbruket. Vårt försörjningsläge manar till noggrann omtanke, så att landets egen produktion kan i största möjliga omfång säkerställas. Situationen påkallar alla goda krafters medverkan till arbete för landets och hela folkets välfärd. Vi få väl hoppas, att de också skola stå till förfogande.</textBlock>
    <textBlock id="i-b00b0671403096c2">Snart stundar ny riksdag. Alla ledamöter komma icke tillbaka. Till dem, som icke inneha förnyade mandat, vill jag å allas vägnar uttala ett varmt tack för angenämt och gott arbete.</textBlock>
    <textBlock id="i-aa0bbeb73660af14">Talmannen har återigen synnerligen stor anledning att vördsamt och hjärtligt tacka för all älskvärdhet, som kommit honom till godo. Jag tillönskar eder alla en god helg och ett gott nytt år.</textBlock>
  </contentBlock>
  <contentBlock page="1" id="i-0ecad629bfc55277">
    <textBlock id="i-f719f325ba46697f">Detta tal besvarades av herr Olsson, Oscar, i följande ordalag: I egenskap av kammarens äldste här närvarande ledamot ber jag, inte bara å de närvarandes utan å hela kammarens vägnar, att få till Eder, herr talman, uttala vårt</textBlock>
  </contentBlock>
  <contentBlock page="2" id="i-06ae05f550c75363">
    <textBlock id="i-bf9d3d21f5a8602b">Tisdagen den 9 december 1947. Nr 37. 3</textBlock>
  </contentBlock>
  <contentBlock page="2" id="i-b1fad4136fc81694">
    <textBlock id="i-63b65509e7b8567e">varma tack för Edert arbete under den gångna riksdagen och för det som vanligt utomordentligt skickliga sätt, varpå Ni lett kammarens förhandlingar, och för den välvilja Ni visat kammarens ledamöter. Å kammarens vägnar ber jag också att få dels tacka för Eder välönskan till oss och dels tillönska Eder en god helg och en god vila, till dess vi träffas nästa riksdag.</textBlock>
  </contentBlock>
  <contentBlock page="2" id="i-f4b46fb3bd4ba88e">
    <textBlock id="i-41c4c6a99fd9f25e">Kammarens ledamöter åtskildes härefter kl. 11.10 förmiddagen.</textBlock>
  </contentBlock>
  <contentBlock page="2" id="i-6670e1cb2257d50f">
    <textBlock id="i-e88df7e2acc346a9">In fidem G. H. Berggren.</textBlock>
  </contentBlock>
</protocol>
