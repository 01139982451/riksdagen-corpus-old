<protocol id="prot-200304--1">
  <contentBlock ix="0" page="0">
    <textBlock ix="0">﻿</textBlock>
    <textBlock ix="1">Riksdagens protokoll</textBlock>
    <textBlock ix="2">2003/04:1</textBlock>
    <textBlock ix="3">Tisdagen den 16 september</textBlock>
    <textBlock ix="4">Kl. 11:00 - 11:30</textBlock>
    <textBlock ix="5">1 § Parentation</textBlock>
    <textBlock ix="6">Anf. 1 TALMANNEN:</textBlock>
    <textBlock ix="7">Ärade ledamöter och statsråd! I torsdags drog en iskall vind över Sverige. Kylan från den har oss fortfarande i sitt grepp. Samtidigt känner vi värmen från varandra, i vår gemensamma sorg, runtom i landet.</textBlock>
    <textBlock ix="8">Utrikesminister Anna Lindh är död, mördad på ett varuhus här i Stockholm. Vi saknar henne. Hon fattas oss.</textBlock>
    <textBlock ix="9">Trots det mörka som hänt bör minnet av henne vara ljust. Någon har med rätta beskrivit Anna Lindh som en stjärna vars strålglans nådde långt utanför Sveriges gränser. Samtidigt var Anna Lindh både folklig och folkkär. Hennes storhet låg i förmågan att förena sina exceptionella talanger med en befriande vanlighet. Hon kombinerade skarpsinne med lättsamhet, arbetsglädje med allvar inför sina uppgifter.</textBlock>
    <textBlock ix="10">Under många år var Anna Lindh en ledande kraft i regeringens samspel med riksdagen. Hon hade en stor förmåga att som minister debattera och driva svensk politik.</textBlock>
    <textBlock ix="11">Hon ställde oklarheter i tydligt ljus. Hon lyssnade och tog till sig andras synpunkter. På det sättet bidrog hon till ett mindre spänt debattklimat här i riksdagen. Samtidigt klargjorde hon Sveriges ställningstaganden på ett sätt som många kunde identifiera sig med.</textBlock>
    <textBlock ix="12">De senaste dagarna har jag tänkt mycket på Alf Henriksons ord:</textBlock>
  </contentBlock>
  <contentBlock ix="1" page="0">
    <textBlock ix="0">Vi var många som kände på samma sätt efter mordet på Olof Palme. Det är tungt för en liten demokrati att två ministrar mördas inom loppet av 20 år.</textBlock>
    <textBlock ix="1">När något så fruktansvärt händer en av våra folkvalda skakas också demokratin. Vi måste ha mod att värna närheten och öppenheten mellan väljare och valda. Men vi måste också ta på allvar att en folkvald ska kunna vara trygg och säker i sin gärning.</textBlock>
    <textBlock ix="2">Med Anna Lindhs bortgång har Sverige förlorat en mycket framstående politiker, brett uppskattad och respekterad.</textBlock>
    <textBlock ix="3">Hon som redan upplevt så mycket, kunde så mycket, var alltid betydligt mer road av det framtida än det förflutna. Hon var full av energi, uthållighet och tillförsikt.</textBlock>
    <textBlock ix="4">Bland alla de blommor, kort och gåvor som ligger utanför Riksdagshuset finns några korta rader som jag därför gärna vill avsluta med:</textBlock>
  </contentBlock>
  <contentBlock ix="3" page="0">
    <textBlock ix="0">Efter en tyst minut framförde flöjtisten Jan Bengtsson Andante Amoroso ur Capriccio-Sonata i A-dur av Johann Anton Stamitz.</textBlock>
    <textBlock ix="1">Ajournering</textBlock>
  </contentBlock>
  <contentBlock ix="4" page="0">
    <textBlock ix="0">Kammaren beslutade kl. 11.09 på förslag av talmannen att ajournera förhandlingarna i fem minuter.</textBlock>
    <textBlock ix="1">Återupptagna förhandlingar</textBlock>
  </contentBlock>
  <contentBlock ix="5" page="0">
    <textBlock ix="0">Förhandlingarna återupptogs kl. 11.14.</textBlock>
    <textBlock ix="1">2 § Välkomstord</textBlock>
    <textBlock ix="2">Anf. 2 TALMANNEN:</textBlock>
    <textBlock ix="3">Ärade ledamöter! Varmt välkomna till ett nytt arbetsår i Sveriges riksdag! Vi påbörjar vårt arbete med en beslutsamhet att värna och stärka demokratin.</textBlock>
    <textBlock ix="4">I ljuset av det som hänt känns det än mer angeläget att förändra och förnya riksdagsarbetet. Vårt mål är ökad öppenhet och insyn. Att främja närheten och förtroendet mellan väljare och valda är en av våra viktigaste uppgifter.</textBlock>
    <textBlock ix="5">I söndags valde många svenskar att gå och rösta. Det är glädjande för demokratin, men resultatet ger också anledning till reflexion för oss riksdagsledamöter. Undersökningar strax före valet visade att nästan 75 % av oss avsåg att rösta ja till euron. Det ska jämföras med de knappt 42 % av folket som i söndags röstade ja.</textBlock>
    <textBlock ix="6">Som folkvalda har vi två roller, dels att representera våra väljares åsikter, dels att driva opinion. Men det är klart att vid en viss tidpunkt, som till exempel söndagens omröstning, bör skillnaden mellan vad vi politiker tycker och vad medborgarna tycker inte vara påfallande.</textBlock>
    <textBlock ix="7">Vi är folkets främsta företrädare. Vårt mål måste rimligen vara att människor hyser stort förtroende för oss. Vi vet att människors tillit till politiken växer när kontakten mellan väljare och valda ökar. Därför är det så viktigt att vi når ut, genom massmedier och genom direkta möten. Under det kommande året fortsätter vi därför med statsministerns frågestund, med den nya sittningen här i kammaren, med försök till rappare debatt, bland annat med kortare talartider. Nu börjar vi planera debattordningen för hösten. Alla utskott är välkomna att komma med förslag på debatter som bör ligga på medietid.</textBlock>
    <textBlock ix="8">Öppenheten är en av grundstenarna i vår demokrati. Den är en förutsättning för att väljarna ska kunna utkräva ansvar av oss folkvalda. Det gäller även EU-frågorna. Vi måste underlätta för medborgarna att få kunskap om processerna och besluten. Framför oss under året ligger därför stora och viktiga insatser på EU-området.</textBlock>
    <textBlock ix="9">Det gäller hur riksdagen ska arbeta med EU:s framtidsfrågor och regeringskonferensen under hösten. Det gäller hur riksdagen över huvud taget ska hantera och vara delaktig i EU-processen, och det gäller hur EU-samarbetet mellan de europeiska nationella parlamenten, liksom med Europaparlamentet, ska utformas.</textBlock>
    <textBlock ix="10">Jag ser fram emot att vi tillsammans, med kraft och energi, tar oss an dessa utmaningar i våra uppdrag som folkvalda. Än en gång: Varmt välkomna!</textBlock>
    <textBlock ix="11">3 § Ny riksdagsledamot</textBlock>
  </contentBlock>
  <contentBlock ix="6" page="0">
    <textBlock ix="0">Upplästes och lades till handlingarna följande från Valprövningsnämnden inkomna</textBlock>
  </contentBlock>
  <contentBlock ix="7" page="0">
    <textBlock ix="0">Berättelse om granskning av bevis för riksdagsledamot och ersättare för riksdagsledamöter</textBlock>
  </contentBlock>
  <contentBlock ix="8" page="0">
    <textBlock ix="0">Till Valprövningsnämnden har från Valmyndigheten inkommit bevis om att Fredrik Olovsson (s) utsetts till ny ledamot av riksdagen fr.o.m. den 11 september 2003 sedan Anna Lindh (s) avlidit.</textBlock>
    <textBlock ix="1">Valprövningsnämnden har denna dag granskat beviset för den nya ledamoten och därvid funnit att det blivit utfärdat i enlighet med 19 kap. 11 § vallagen.</textBlock>
  </contentBlock>
  <contentBlock ix="9" page="0">
    <textBlock ix="0">Staffan Magnusson</textBlock>
  </contentBlock>
  <contentBlock ix="10" page="0">
    <textBlock ix="0">Kerstin Siverby</textBlock>
  </contentBlock>
  <contentBlock ix="11" page="0">
    <textBlock ix="0">4 § Anmälan om förändring i regeringens sammansättning</textBlock>
  </contentBlock>
  <contentBlock ix="13" page="0">
    <textBlock ix="0">Från statsminister Göran Persson hade följande skrivelse inkommit:</textBlock>
  </contentBlock>
  <contentBlock ix="15" page="0">
    <textBlock ix="0">Jag vill härmed informera om att jag efter statsrådet Anna Lindhs frånfälle denna dag har förordnat statsrådet Jan O Karlsson att från och med denna dag tills vidare vara chef för Utrikesdepartementet.</textBlock>
  </contentBlock>
  <contentBlock ix="16" page="0">
    <textBlock ix="0">Göran Persson</textBlock>
  </contentBlock>
  <contentBlock ix="18" page="0">
    <textBlock ix="0">Skrivelsen lades till handlingarna.</textBlock>
    <textBlock ix="1">5 § Ledighet, m.m.</textBlock>
  </contentBlock>
  <contentBlock ix="19" page="0">
    <textBlock ix="0">Talmannen anmälde att Lena Sandlin-Hedman (s) beviljats föräldraledighet under tiden den 16 september 200329 februari 2004 och att Britta Rådström skulle tjänstgöra som ersättare för Lena Sandlin-Hedman.</textBlock>
    <textBlock ix="1">6 § Ledigheter från dagens sammanträde</textBlock>
  </contentBlock>
  <contentBlock ix="20" page="0">
    <textBlock ix="0">Talmannen anmälde att följande ledamöter beviljats ledighet från dagens sammanträde:</textBlock>
    <textBlock ix="1">Inger Jarl Beck (s), Gunnar Hökmark (m), Kent Olsson (m), Johan Pehrson (fp) och Ingrid Burman (v).</textBlock>
    <textBlock ix="2">7 § Kammarens sammansättning</textBlock>
  </contentBlock>
  <contentBlock ix="21" page="0">
    <textBlock ix="0">Kammaren hade denna dag följande sammansättning:</textBlock>
  </contentBlock>
  <contentBlock ix="475" page="0">
    <textBlock ix="0">8 § Ledighet, m.m.</textBlock>
  </contentBlock>
  <contentBlock ix="476" page="0">
    <textBlock ix="0">Talmannen meddelade att Annika Nilsson (s) ansökt om föräldraledighet under tiden den 22 september31 december 2003.</textBlock>
  </contentBlock>
  <contentBlock ix="477" page="0">
    <textBlock ix="0">Kammaren biföll denna ansökan.</textBlock>
  </contentBlock>
  <contentBlock ix="478" page="0">
    <textBlock ix="0">Talmannen anmälde att Johan Andersson skulle tjänstgöra som ersättare för Annika Nilsson.</textBlock>
  </contentBlock>
  <contentBlock ix="479" page="0">
    <textBlock ix="0">Talmannen meddelade att Karin Enström (m) ansökt om föräldraledighet under tiden den 22 september 200318 juni 2004.</textBlock>
  </contentBlock>
  <contentBlock ix="480" page="0">
    <textBlock ix="0">Kammaren biföll denna ansökan.</textBlock>
  </contentBlock>
  <contentBlock ix="481" page="0">
    <textBlock ix="0">Talmannen anmälde att Nils Oskar Nilsson skulle tjänstgöra som ersättare för Karin Enström.</textBlock>
    <textBlock ix="1">9 § Meddelande om information från regeringen</textBlock>
  </contentBlock>
  <contentBlock ix="482" page="0">
    <textBlock ix="0">Talmannen meddelade att torsdagen den 18 september kl. 14.00 skulle näringsminister Leif Pagrotsky ge en återrapportering från WTO:s ministermöte i Cancún, Mexico.</textBlock>
    <textBlock ix="1">10 § Meddelande om ändringar i kammarens sammanträdesplan</textBlock>
  </contentBlock>
  <contentBlock ix="483" page="0">
    <textBlock ix="0">Talmannen meddelade att ett meddelande om ändringar i kammarens sammanträdesplan delats ut till kammarens ledamöter.</textBlock>
    <textBlock ix="1">11 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock ix="484" page="0">
    <textBlock ix="0">Talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock ix="1">KOM(2003)155</textBlock>
  </contentBlock>
  <contentBlock ix="486" page="0">
    <textBlock ix="0">KOM(2003)60</textBlock>
  </contentBlock>
  <contentBlock ix="487" page="0">
    <textBlock ix="0">KOM(2003)172</textBlock>
  </contentBlock>
  <contentBlock ix="489" page="0">
    <textBlock ix="0">KOM(2003)240</textBlock>
  </contentBlock>
  <contentBlock ix="490" page="0">
    <textBlock ix="0">KOM(2003)238</textBlock>
  </contentBlock>
  <contentBlock ix="492" page="0">
    <textBlock ix="0">KOM(2003)132</textBlock>
  </contentBlock>
  <contentBlock ix="493" page="0">
    <textBlock ix="0">KOM(2003)270</textBlock>
  </contentBlock>
  <contentBlock ix="494" page="0">
    <textBlock ix="0">KOM(2003)92</textBlock>
  </contentBlock>
  <contentBlock ix="495" page="0">
    <textBlock ix="0">KOM(2003)393</textBlock>
  </contentBlock>
  <contentBlock ix="496" page="0">
    <textBlock ix="0">KOM(2002)605, KOM(2003)32</textBlock>
  </contentBlock>
  <contentBlock ix="498" page="0">
    <textBlock ix="0">KOM(2003)355</textBlock>
  </contentBlock>
  <contentBlock ix="499" page="0">
    <textBlock ix="0">KOM(2003)227</textBlock>
  </contentBlock>
  <contentBlock ix="500" page="0">
    <textBlock ix="0">KOM(2003)226</textBlock>
  </contentBlock>
  <contentBlock ix="501" page="0">
    <textBlock ix="0">KOM(2003)361, KOM(2003)362, KOM(2003)363</textBlock>
  </contentBlock>
  <contentBlock ix="502" page="0">
    <textBlock ix="0">12 § Anmälan om inkomna uppteckningar från EU-nämndssammanträde</textBlock>
  </contentBlock>
  <contentBlock ix="503" page="0">
    <textBlock ix="0">Talmannen anmälde att uppteckningar från följande EU-nämndssammanträden inkommit:</textBlock>
    <textBlock ix="1">fredagen den 23 maj</textBlock>
    <textBlock ix="2">tisdagen den 3 juni</textBlock>
    <textBlock ix="3">fredagen den 6 juni</textBlock>
    <textBlock ix="4">torsdagen den 12 juni</textBlock>
    <textBlock ix="5">onsdagen den 18 juni</textBlock>
    <textBlock ix="6">fredagen den 11 juli</textBlock>
    <textBlock ix="7">fredagen den 18 juli</textBlock>
    <textBlock ix="8">13 § Anmälan om skriftliga frågor med skriftliga svar</textBlock>
  </contentBlock>
  <contentBlock ix="504" page="0">
    <textBlock ix="0">Talmannen anmälde att under tiden den 14 juni15 september 2003 hade 236 skriftliga frågor framställts samt att det under samma tid inkommit 275 skriftliga svar på frågor.</textBlock>
    <textBlock ix="1">14 § Bordläggning</textBlock>
  </contentBlock>
  <contentBlock ix="505" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="526" page="0">
    <textBlock ix="0">15 § Kammaren åtskildes kl. 11.30.</textBlock>
  </contentBlock>
  <contentBlock ix="528" page="0">
    <textBlock ix="0">Förhandlingarna leddes av talmannen.</textBlock>
  </contentBlock>
  <contentBlock ix="536" page="0">
    <textBlock ix="0">/Monica Gustafson</textBlock>
  </contentBlock>
</protocol>
