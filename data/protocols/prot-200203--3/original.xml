<protocol id="prot-200203--3">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
  </contentBlock>
  <contentBlock ix="1">
    <textBlock ix="0">-----------------------------------------------------------------</textBlock>
  </contentBlock>
  <contentBlock ix="2">
    <textBlock ix="0">1 §  Omröstning om misstroendeförklaring mot statsminister Göran Persson</textBlock>
  </contentBlock>
  <contentBlock ix="3">
    <textBlock ix="0">Talmannen meddelade att Bo Lundgren m.fl.</textBlock>
    <textBlock ix="1">måndagen den 30 september väckt yrkande om misstroendeförklaring mot statsminister Göran Persson och att förslaget bordlagts den 30 september och den</textBlock>
    <textBlock ix="2">1 oktober.</textBlock>
    <textBlock ix="3">Talmannen meddelade vidare att riksdagens prövning om förslaget kunde företas antingen denna dag eller vid ett följande sammanträde den 3 oktober.</textBlock>
    <textBlock ix="4">Kammaren medgav att det under punkt 1 på föredragningslistan upptagna ärendet angående misstroendeförklaring mot statsminister Göran Persson nu fick företas till avgörande.</textBlock>
  </contentBlock>
  <contentBlock ix="4">
    <textBlock ix="0">Anf.  1  BRITT BOHLIN (s):</textBlock>
    <textBlock ix="1">Herr talman! För fyra år sedan yrkade dåvarande moderatledaren att riksdagen skulle uttala misstroende mot statsminister Göran Persson. Motivet för detta var att regeringspartiet hade "drabbats av ett unikt stort valnederlag".</textBlock>
    <textBlock ix="2">Nu har dagens moderatledare, Bo Lundgren, återkommit med ett nytt yrkande om misstroendeförklaring. Denna gång är det emellertid inte möjligt att motivera misstroendeförklaringen med socialdemokraternas valnederlag. Tvärtom röstade 199 134 fler väljare på socialdemokraterna i årets val. Annorlunda gick det för moderaterna. De förlorade 395 885 väljare jämfört med förra riksdagsvalet.</textBlock>
    <textBlock ix="3">Herr talman! Vi socialdemokrater gav före valet klara och entydiga besked i regeringsfrågan. Vi bad om väljarnas mandat för en socialdemokratisk regering. Vi deklarerade att vi gärna såg en fortsättning på det framgångsrika samarbete vi har haft med Vänsterpartiet och Miljöpartiet de gröna.</textBlock>
    <textBlock ix="4">Statsminister Göran Persson sade samtidigt, gång efter annan, att en koalitionsregering inte är aktuell med dessa bägge partier. Därtill är skillnaderna för stora i utrikes- och säkerhetspolitiken samt i försvarsoch i EU-politiken.</textBlock>
    <textBlock ix="5">Vi sviktade aldrig i denna uppfattning före valet.</textBlock>
    <textBlock ix="6">Vi har heller inte sviktat i denna uppfattning efter valet. Vi har i motsats till andra partier haft en konsekvent hållning i regeringsfrågan både före och efter valet.</textBlock>
    <textBlock ix="7">Men i valrörelsen sökte Moderata samlingspartiet,</textBlock>
    <textBlock ix="8">Folkpartiet liberalerna, Kristdemokraterna och Centern stöd för en borgerlig fyrpartiregering. Väljarna avvisade detta alternativ. Särskilt kraftfull blev markeringen mot Moderaterna, som mer än något annat parti pläderade för en borgerlig fyrpartikoalition.</textBlock>
    <textBlock ix="9">Moderaterna förlorade 27 mandat i denna kammare.</textBlock>
    <textBlock ix="10">Det parti som har utlöst dagens misstroendeomröstning, och som därmed har aktiverat processen mot en regeringskris, är sålunda det parti som förlorade allra mest i årets val.</textBlock>
    <textBlock ix="11">Herr talman! Inför denna viktiga omröstning är det ingen som vet vilken regering som moderaterna förordar. Det enda vi vet är vad de är emot. Vi vet inte vilken regering de är för. Slutsatsen kan bara bli en: Den som röstar ja i misstroendeomröstningen röstar blott och bart  ja till en regeringskris.</textBlock>
    <textBlock ix="12">Herr talman! Därför yrkar jag å den socialdemokratiska riksdagsgruppens vägnar avslag på förslaget att uttala misstroende mot statsminister Göran Persson.</textBlock>
  </contentBlock>
  <contentBlock ix="5">
    <textBlock ix="0">I detta anförande instämde Börje Vestlund, Maria</textBlock>
    <textBlock ix="1">Hassan, Inger Nordlander, Nikos Papadopoulos, Anders Ygeman, Inger Segelström, Sylvia Lindgren,</textBlock>
    <textBlock ix="2">Carina Moberg, Christina Axelsson, Eva Arvidsson,</textBlock>
    <textBlock ix="3">Christer Erlandsson, Ola Rask, Mariam Osman Sherifay, Niclas Lindberg, Jan Emanuel Johansson, Anita</textBlock>
    <textBlock ix="4">Johansson, Veronica Palm, Joe Frans, Mats Berglind,</textBlock>
    <textBlock ix="5">Rezene Tesfazion, Tone Tingsgård, Mikael Damberg,</textBlock>
    <textBlock ix="6">Yilmaz Kerimo, Tommy Waidelich, Cinnka Beiming,</textBlock>
    <textBlock ix="7">Reynoldh Furustrand, Agneta Gille, Michael Hagberg, Laila Bjurling, Elisebeht Markström, Fredrik</textBlock>
    <textBlock ix="8">Olovsson, Sonia Karlsson, Conny Öhman, Berndt</textBlock>
    <textBlock ix="9">Sköldestig, Tomas Eneroth, Helene Petterson, Göte</textBlock>
    <textBlock ix="10">Wahlström, Carina Hägg, Margareta Sandgren, Thomas Strand, Johan Löfstrand, Billy Gustafsson, Louise Malmström, Anne Ludvigsson, Hillevi Larsson,</textBlock>
    <textBlock ix="11">Marie Granlund, Kerstin Andersson, Luciano Astudillo, Jan Björkman, Christer Engelhardt, Christer</textBlock>
    <textBlock ix="12">Skoog, Lilian Virgin, Ann-Marie Fagerström, Håkan</textBlock>
    <textBlock ix="13">Juholt, Agneta Ringman, Krister Örnfjäder, Lars</textBlock>
    <textBlock ix="14">Wegendal, Carina Adolfsson Elgestam, Morgan Johansson, Catherine Persson, Bo Bernhardsson, Anita</textBlock>
    <textBlock ix="15">Jönsson, Ronny Olander, Christin Nilsson, Kent</textBlock>
    <textBlock ix="16">Härstedt, Anders Karlsson, Annika Nilsson, Leif</textBlock>
    <textBlock ix="17">Jakobsson, Britt-Marie Lindkvist, Christer Adelsbo,</textBlock>
    <textBlock ix="18">Alf Eriksson, Göran Persson i Simrishamn, Kerstin</textBlock>
    <textBlock ix="19">Engle, Anders Bengtsson, Ulla Wester, Marianne</textBlock>
    <textBlock ix="20">Carlström, Claes-Göran Brandin, Siw Wittgren-Ahl,</textBlock>
    <textBlock ix="21">Rolf Lindén, Majléne Westerlund Panke, Pär Axel</textBlock>
    <textBlock ix="22">Sahlberg, Hans Hoff, Mona Berglund Nilsson, Lennart Nilsson, Lars Johansson, Gunilla Carlsson i Hisings Backa, Berndt Ekholm, Sonja Fransson, Arne</textBlock>
    <textBlock ix="23">Kjörnsberg, Peter Jonsson, Christina Nenes, Nils-Erik</textBlock>
    <textBlock ix="24">Söderqvist, Kenneth G Forslund, Catharina Bråkenhielm, Jan-Olof Larsson, Helena Zakariasén, Inger</textBlock>
    <textBlock ix="25">Lundberg, Nils-Göran Holmqvist, Tommy Ternemar,</textBlock>
    <textBlock ix="26">Berit Högman, Marina Pettersson, Ann-Kristine Johansson, Jarl Lander, Carina Ohlsson, Monica Green,</textBlock>
    <textBlock ix="27">Urban Ahlin, Kjell Nordström, Per Erik Granström,</textBlock>
    <textBlock ix="28">Mariann Ytterberg, Paavo Vallius, Sven-Erik Österberg, Margareta Israelsson, Matilda Ernkrans, Göran</textBlock>
    <textBlock ix="29">Magnusson, Lennart Axelsson, Per-Olof Svensson,</textBlock>
    <textBlock ix="30">Raimo Pärssinen, Kenth Högström, Sinikka Bohlin,</textBlock>
    <textBlock ix="31">Anneli Särnblad Stoors, Kurt Kvarnström, Hans</textBlock>
    <textBlock ix="32">Unander, Barbro Hietala Nordlund, Kerstin Kristiansson Karlstedt, Göran Norlander, Agneta Lundberg,</textBlock>
    <textBlock ix="33">Susanne Eberstein, Hans Stenberg, Åsa Lindestam,</textBlock>
    <textBlock ix="34">Rune Berglund, Berit Andnor, Gunnar Sandberg,</textBlock>
    <textBlock ix="35">Karl Gustav Abramsson, Lars Lilja, Lena Sandlin-</textBlock>
    <textBlock ix="36">Hedman, Carin Lundberg, Sören Wibe, Lennart</textBlock>
    <textBlock ix="37">Klockare, Birgitta Ahlqvist, Kristina Zakrisson, Anders Sundström, Maria Öberg och Lars U Granberg</textBlock>
    <textBlock ix="38">(alla s) samt Britt-Marie Danestig (v).</textBlock>
  </contentBlock>
  <contentBlock ix="6">
    <textBlock ix="0">Anf.  2  BO LUNDGREN (m):</textBlock>
    <textBlock ix="1">Herr talman! Demokratin syftar till att skydda människors frihet, folkstyre och att möjliggöra fredliga maktskiften.</textBlock>
    <textBlock ix="2">I fria val får riksdag och regering legitimitet att fatta beslut som rör oss alla. Det är väljarna som genom att utse riksdagsledamöter ger varje regering dess mandat.</textBlock>
    <textBlock ix="3">I vår grundlag finns därför klart och tydligt angivet att det är riksdagens talman som efter överläggningar med de olika riksdagspartierna och med de vice talmännen ska ge uppdraget att bilda regering.</textBlock>
    <textBlock ix="4">Grundlagen innehåller inget krav på att en regering alltid ska avgå efter ett val. Det är fullt rimligt.</textBlock>
    <textBlock ix="5">En majoritetsregering som får förnyat förtroende av väljarna ska självfallet inte behöva avgå. På samma sätt är det självklart att en majoritetsregering som förlorar sin majoritetsställning i ett val ska avgå. För den som vill undvika att minoritetsregeringar enväldigt och själva tolkar valresultat borde det enligt min mening vara självklart att en minoritetsregering ska avgå om ett val resulterar i att det parlamentariska underlaget skiftar eller är oklart.</textBlock>
    <textBlock ix="6">Förra mandatperioden regerade Socialdemokraterna med stöd av Vänsterpartiet och Miljöpartiet i enlighet med ett skriftligt upprättat avtal. Detta samarbete förklarades för avslutat i en gemensam debattartikel i december förra året.</textBlock>
    <textBlock ix="7">Inför årets val fanns två klara regeringsalternativ:</textBlock>
    <textBlock ix="8">å ena sidan Socialdemokraterna som strävade efter en egen regering, å andra sidan de borgerliga partierna som tydligt hade deklarerat att vi ville regera tillsammans. Socialdemokraterna fick 144 mandat. Vi borgerliga partier fick tillsammans 158 mandat. Inget av regeringsalternativen fick alltså egen majoritet.</textBlock>
    <textBlock ix="9">De uttalanden som efter valet gjordes av företrädare för Vänsterpartiet och Miljöpartiet visade att dessa partier inte var beredda att ovillkorligt stödja</textBlock>
    <textBlock ix="10">Socialdemokraterna. Tvärtom ställdes, och ställs, nya krav för ett fortsatt samarbete. I denna oklara situation borde Socialdemokraterna ha avgått och låtit grundlagens bestämmelser tillämpas. Så blev det inte.</textBlock>
    <textBlock ix="11">Därför tar riksdagen i dag ställning till ett yrkande om misstroendeförklaring. Syftet är, för det första, att klargöra om regeringen har ett parlamentariskt stöd och, för det andra, om ett stöd finns klargöra hur detta parlamentariska underlag ser ut.</textBlock>
    <textBlock ix="12">(Applåder)</textBlock>
  </contentBlock>
  <contentBlock ix="7">
    <textBlock ix="0">I detta anförande instämde Gunilla Carlsson i Tyresö, Lena Adelsohn Liljeroth, Anna Lilliehöök, Beatrice Ask, Henrik S Järrel, Mikael Odenberg, Gunnar</textBlock>
    <textBlock ix="1">Hökmark, Marietta de Pourbaix-Lundin, Fredrik</textBlock>
    <textBlock ix="2">Reinfeldt, Chris Heister, Göran Lennmarker, Ewa</textBlock>
    <textBlock ix="3">Björling, Hillevi Engström, Karin Enström, Henrik</textBlock>
    <textBlock ix="4">Westman, Catharina Elmsäter-Svärd, Per Westerberg,</textBlock>
    <textBlock ix="5">Per Bill, Lennart Hedquist, Gunnar Axén, Per</textBlock>
    <textBlock ix="6">Unckel, Anna Lindgren, Anders Björck, Bengt-</textBlock>
    <textBlock ix="7">Anders Johansson, Anders G Högmark, Jeppe Johnsson, Nils Fredrik Aurelius, Lars Lindblad, Peter Danielsson, Cristina Husmark Pehrsson, Tobias Billström, Carl-Axel Roslund, Margareta Pålsson, Anne-</textBlock>
    <textBlock ix="8">Marie Pålsson, Carl-Axel Johansson, Henrik von</textBlock>
    <textBlock ix="9">Sydow, Anne Marie Brodén, Cecilia Magnusson,</textBlock>
    <textBlock ix="10">Göran Lindblad, Anita Sidén, Inger René, Kent Olsson, Ulf Sjösten, Elizabeth Nyström, Jan-Evert</textBlock>
    <textBlock ix="11">Rådhström, Cecilia Widegren, Sten Tolgfors, Tomas</textBlock>
    <textBlock ix="12">Högström, Patrik Norinder, Rolf Gunnarsson, Bertil</textBlock>
    <textBlock ix="13">Kjellberg, Ola Sundell, Ulla Löfgren och Anna Ibrisagic (alla m).</textBlock>
  </contentBlock>
  <contentBlock ix="8">
    <textBlock ix="0">Anf.  3  BO KÖNBERG (fp):</textBlock>
    <textBlock ix="1">Herr talman! Folkpartiet liberalerna har i den gångna valrörelsen hårt arbetat för att vårt land ska få en ny regering, en ny regering som skulle arbeta för förbättrade villkor för företagsamheten, främst för de små företagen, för en ny skolpolitik, för en kraftig minskning av sjuktalen, för en ny integrationspolitik och för en förbättrad vård- och omsorgspolitik. Detta har vi velat arbeta för i en majoritetsregering bestående av de fyra borgerliga partierna.</textBlock>
    <textBlock ix="2">Valet innebar en framgång för vårt parti men tyvärr inte en majoritet för de fyra borgerliga partierna.</textBlock>
    <textBlock ix="3">Valet ledde inte heller till en majoritet för Socialdemokraterna och Vänsterpartiet. I det läget har vi lagt ned ett omfattande arbete för att åstadkomma en regering utan socialdemokrater och vänsterpartister. Det är fortfarande vår uppfattning att en sådan vore bäst för landet.</textBlock>
    <textBlock ix="4">I förrgår väcktes förslag om en misstroendeförklaring mot den socialdemokratiska minoritetsregeringen. Förslaget väcktes i ett läge då denna regering uppenbarligen inte hade stöd av en majoritet av riksdagen. Det var därför bra att förslaget väcktes.</textBlock>
    <textBlock ix="5">Strax efter midnatt har uppgifter lämnats i medierna om att en uppgörelse ska ha åstadkommits mellan Socialdemokraterna och Miljöpartiet om att den socialdemokratiska minoritetsregeringen ska fortsätta att regera. Den politik som denna regering sägs komma att föra är inte bra för Sverige. Någon påtaglig förnyelse av politiken för företagen, för skolan, för kampen mot sjukskrivningarna, för integrationen och för vården är inte att vänta.</textBlock>
    <textBlock ix="6">Herr talman! Läget är mycket oklart. Uppgörelsen tillstyrks av en djupt splittrad partistyrelse i det ena partiet och sägs vara mer begränsad än den som gällt de gångna åren. Det tredje tilltänkta samarbetspartiet vill fortsätta förhandlingarna.</textBlock>
    <textBlock ix="7">Låt mig tillägga att det alltmer befästa systemet med stödpartier utgör ett konstitutionellt problem.</textBlock>
    <textBlock ix="8">När partier som i riksdagen formellt behandlas som oppositionspartier, formellt helt saknar ansvar och heller inte är underkastade riksdagens kontrollmakt i praktiken ges ett stort inflytande på det löpande regeringsarbetet är detta inte problemfritt.</textBlock>
    <textBlock ix="9">Det är möjligt att den socialdemokratiska minoritetsregeringen sedan några timmar har en majoritet av riksdagen som stöder den. Det är bra att denna fråga nu prövas i den kommande omröstningen. Vi som tror att en runda med talmannen kan ge en bättre regering bör i denna omröstning rösta för misstroendeförklaringen. De som vill ha kvar den socialdemokratiska minoritetsregeringen bör förstås rösta för att den fortsätter att regera. Vi kommer att rösta emot att den kvarstår. Jag yrkar alltså bifall till misstroendeförklaringen.</textBlock>
    <textBlock ix="10">Skulle regeringen få färre än 175 röster emot sig kan den enligt grundlagen kvarstå. Vi kommer i så fall i det fortsatta riksdagsarbetet att göra vårt yttersta att presentera liberala alternativ till regeringens politik och kritisera brister i den förda politiken. Detta torde bli ett omfattande arbete.</textBlock>
    <textBlock ix="11">(Applåder)</textBlock>
  </contentBlock>
  <contentBlock ix="9">
    <textBlock ix="0">I detta anförande instämde Mauricio Rojas, Ana</textBlock>
    <textBlock ix="1">Maria Narti, Karin Pilsäter, Lars Leijonborg, Birgitta</textBlock>
    <textBlock ix="2">Ohlsson, Nyamko Sabuni, Martin Andreasson, Nina</textBlock>
    <textBlock ix="3">Lundström, Gunnar Andrén, Carl B Hamilton, Helena</textBlock>
    <textBlock ix="4">Bargholtz, Cecilia Wikström, Erik Ullenhag, Mia</textBlock>
    <textBlock ix="5">Franzén, Liselott Hagberg, Tobias Krantz, Karin</textBlock>
    <textBlock ix="6">Granbom, Linnéa Darell, Heli Berg, Sverker Thorén,</textBlock>
    <textBlock ix="7">Gunnar Nordmark, Ulf Nilsson, Torkild Strandberg,</textBlock>
    <textBlock ix="8">Tina Acketoft, Allan Widman, Lennart Kollmats,</textBlock>
    <textBlock ix="9">Erling Bager, Eva Flyborg, Marie Wahlgren, Christer</textBlock>
    <textBlock ix="10">Nylander, Jan Ertsborn, Cecilia Nilsson, Axel Darvik,</textBlock>
    <textBlock ix="11">Lars Tysklind, Marita Aronson, Anita Brodén, Anne-</textBlock>
    <textBlock ix="12">Marie Ekström, Runar Patriksson, Christer Winbäck,</textBlock>
    <textBlock ix="13">Johan Pehrson, Lennart Fremling, Hans Backman,</textBlock>
    <textBlock ix="14">Yvonne Ångström, Anna Grönlund, Gabriel Romanus, Kerstin Heinemann och Solveig Hellquist (alla fp).</textBlock>
  </contentBlock>
  <contentBlock ix="10">
    <textBlock ix="0">Anf.  4  GÖRAN HÄGGLUND (kd):</textBlock>
    <textBlock ix="1">Herr talman! Med anledning av yrkandet om misstroendeförklaring mot statsministern vill jag för den kristdemokratiska riksdagsgruppens räkning avge en röstförklaring.</textBlock>
    <textBlock ix="2">Konstitutionen kräver det inte, men det är vår uppfattning att en regering som inte har stöd av en majoritet av riksdagens ledamöter bör avgå efter ett val. I ett sådant läge är det naturligt att talmannen får möjlighet att pröva förutsättningarna för ett bredare regeringsunderlag.</textBlock>
    <textBlock ix="3">Väljarnas besked i samband med valet den 15</textBlock>
    <textBlock ix="4">september innebär att inget parti har majoritet i kammaren. Långt därifrån. Enligt vår mening borde statsministern i det läget visat respekt för de parlamentariska principerna och inlämnat sin och regeringens avskedsansökan.</textBlock>
    <textBlock ix="5">Den minnesgode kanske kan erinra sig att Kristdemokraterna efter valet 1998 lade ned sina röster i samband med den misstroendeförklaring som då var aktuell. Skillnaden var då att Socialdemokraterna,</textBlock>
    <textBlock ix="6">Vänsterpartiet och Miljöpartiet deklarerat att de avsåg att presentera en gemensamt förhandlad budgetproposition. De tre partierna kunde dessutom uppvisa ett dokument, ett slags avtal partierna emellan, där det klargjordes att de tre som sammantaget förfogade över en majoritet i riksdagen ämnade inleda ett långsiktigt politiskt samarbete. Att i det läget rösta för en misstroendeförklaring hade, enligt vår mening, varit att underkänna väljarnas val. Att å andra sidan rösta för regeringen skulle ha uppfattats som att vi stödde dess utstakade politik. Mot den bakgrunden valde vi att lägga ned rösterna.</textBlock>
    <textBlock ix="7">På samma sätt som 1998 saknas i dag ett majoritetsparti. Det pågår förhandlingar mellan Socialdemokraterna och Vänsterpartiet, men eventuella resultat är i dag höljda i dunkel för riksdagen och dess ledamöter. Förhandlingarna är inte slutförda. Det finns någon form av uppgörelse, med för oss oklart innehåll, mellan Socialdemokraterna och Miljöpartiet.</textBlock>
    <textBlock ix="8">Men det finns i dag ingen uppgörelse mellan de tre partierna som presenterats för allmänheten eller för riksdagen av den art som fanns 1998 vare sig när det gäller formerna för samarbete eller dess tänkta innehåll.</textBlock>
    <textBlock ix="9">Uppgörelsen mellan Socialdemokraterna och</textBlock>
    <textBlock ix="10">Vänstern omfattar enbart vissa punkter, och det har klart och tydligt uttalats av Miljöpartiets företrädare att överenskommelsen inte alls gäller den samlade politiken.</textBlock>
    <textBlock ix="11">Underlaget uppfyller inte de krav som vi anser bör ställas för att vi ska rösta för nuvarande statsminister eller ens lägga ned våra röster vid dagens omröstning.</textBlock>
    <textBlock ix="12">I det här läget kommer alltså den kristdemokratiska riksdagsgruppen att rösta för en misstroendeförklaring. Vi anser att talmannen utifrån regeringsformens bestämmelser bör få uppdraget att pröva förutsättningarna för en regeringsbildning som kan tolereras av riksdagen.</textBlock>
  </contentBlock>
  <contentBlock ix="11">
    <textBlock ix="0">I detta anförande instämde Ingvar Svensson, Inger</textBlock>
    <textBlock ix="1">Davidson, Mats Odell, Stefan Attefall, Björn von der</textBlock>
    <textBlock ix="2">Esch, Mikael Oscarsson, Yvonne Andersson, Maria</textBlock>
    <textBlock ix="3">Larsson, Alf Svensson, Sven Brus, Olle Sandahl,</textBlock>
    <textBlock ix="4">Cathrine Pålsson, Johnny Gylling, Kenneth Lantz,</textBlock>
    <textBlock ix="5">Tuve Skånberg, Peter Althin, Lars Gustafsson, Annelie Enochson, Per Landgren, Rosita Runegrund, Else-</textBlock>
    <textBlock ix="6">Marie Lindgren, Ingemar Vänerlöv, Holger Gustafsson, Dan Kihlström, Torsten Lindström, Sven Gunnar</textBlock>
    <textBlock ix="7">Persson, Ulrik Lindgren, Ragnwi Marcelind, Lars</textBlock>
    <textBlock ix="8">Lindén, Gunilla Tjernberg, Erling Wälivaara och</textBlock>
    <textBlock ix="9">Helena Höij (alla kd).</textBlock>
  </contentBlock>
  <contentBlock ix="12">
    <textBlock ix="0">Anf.  5  LARS BÄCKSTRÖM (v):</textBlock>
    <textBlock ix="1">Herr talman! Riksdagsordningen säger att när 35</textBlock>
    <textBlock ix="2">ledamöter begär det så ska det hållas en förtroendeomröstning om den sittande regeringen. Moderata samlingspartiet har begärt en sådan omröstning, och i dag ska den ske.</textBlock>
    <textBlock ix="3">Herr talman! Att följa riksdagsordningen är naturligtvis i sin ordning. Men det är lite konstigt att den här omröstningen ska behövas, för Sveriges väljare gick till val efter en klargörande valdebatt där alternativen var tydliga och valresultatet var lika tydligt. Efter valet förbyttes en rödgrön reda till något som nog kan beskrivas som en röra, där färger från alla håll blandades.</textBlock>
    <textBlock ix="4">Vi i Vänsterpartiet har velat fokusera på politikens innehåll, men debatten har i stället kommit att fokuseras på dess former - om vem som ska vara med vem och på vilket sätt. Det är bra om vi kan lämna den debatten bakom oss och koncentrera oss på politikens innehåll.</textBlock>
    <textBlock ix="5">Vi i Vänsterpartiet kommer att rösta nej till misstroendeförklaringen. Vi kommer därmed att rösta för att Göran Persson sitter kvar som statsminister - inte för att vi gillar allt han gör eller säger, men av respekt för valresultatet och för att förverkliga de vallöften vi har ställt ut och för att utveckla det samarbete vi har med andra partier.</textBlock>
    <textBlock ix="6">Vi kommer att fortsätta driva på för ett Sverige i arbete med sund ekonomi och ekologisk balans - ett</textBlock>
    <textBlock ix="7">Sverige som tar sitt internationella ansvar och värnar folkrätten och freden. Vi kommer att fortsätta vårt arbete för att minska klyftorna och öka rättvisan och jämställdheten. Herr talman! Det är vårt arbete för att bygga ett samhälle där vars och ens trygghet och frihet är en förutsättning för allas fria utveckling.</textBlock>
    <textBlock ix="8">(Applåder)</textBlock>
  </contentBlock>
  <contentBlock ix="13">
    <textBlock ix="0">I detta anförande instämde Ulla Hoffmann, Lars</textBlock>
    <textBlock ix="1">Ohly, Kalle Larsson, Gudrun Schyman, Mats Einarsson, Sermin Özürküt, Ingrid Burman, Britt-Marie</textBlock>
    <textBlock ix="2">Danestig, Elina Linna, Alice Åström, Lennart Beijer,</textBlock>
    <textBlock ix="3">Karin Svensson Smith, Tasso Stafilidis, Sten Lundström, Sven-Erik Sjöstrand, Kjell-Erik Karlsson,</textBlock>
    <textBlock ix="4">Johan Lönnroth, Berit Jóhannesson, Rossana Valeria</textBlock>
    <textBlock ix="5">Dinamarca, Marie Engström, Karin Thorborg, Per</textBlock>
    <textBlock ix="6">Rosengren, Peter Pedersen, Anders Wiklund, Owe</textBlock>
    <textBlock ix="7">Hellberg, Gunilla Wahlén, Lennart Gustavsson, Siv</textBlock>
    <textBlock ix="8">Holma och Camilla Sköld Jansson (alla v).</textBlock>
  </contentBlock>
  <contentBlock ix="14">
    <textBlock ix="0">Anf.  6  AGNE HANSSON (c):</textBlock>
    <textBlock ix="1">Herr talman! Den misstroendeförklaring som Moderata samlingspartiet har begärt och som riksdagen nu ska ta ställning till motiveras av den parlamentariska situationen efter valet - inte med någon sakfråga.</textBlock>
    <textBlock ix="2">Centerpartiet anser att regeringsformen bör vara så utformad att regeringen automatiskt avgår efter ett val för att klarlägga den parlamentariska situationen.</textBlock>
    <textBlock ix="3">En motion med förslag om ändring i grundlagen med den innebörden har avlämnats till riksdagen från</textBlock>
    <textBlock ix="4">Centerpartiet. Den begärda misstroendeförklaringen ska emellertid behandlas enligt den nu gällande grundlagen.</textBlock>
    <textBlock ix="5">Enligt den nuvarande lydelsen i grundlagen föreligger inget formellt hinder för att en regering sitter kvar efter ett val oavsett valresultatet.</textBlock>
    <textBlock ix="6">Valresultatet ger inte stöd för att den nuvarande socialdemokratiska regeringen har en majoritet bakom sig i riksdagen. De tidigare samverkande partiernas agerande efter valet har gjort den parlamentariska situationen än otydligare.</textBlock>
    <textBlock ix="7">Det saknas fortfarande en skriftlig överenskommelse som visar att regeringen har en majoritet av riksdagens ledamöter bakom sig. Dessutom har ett av de tilltänkta samverkande partierna deklarerat för medierna att de eventuellt avser att avstå i omröstningen om misstroendeförklaringen. I en sådan situation hade den riktiga handlingsvägen varit att regeringen avgått för att ge utrymme för fortsatta sonderingar kring möjligheten att forma en regering med ett tydligt stöd i riksdagen. För att närmare klargöra hur underlaget för regeringen ser ut kommer Centerpartiets riksdagsledamöter att i den kommande voteringen stödja yrkandet om misstroendeförklaring.</textBlock>
  </contentBlock>
  <contentBlock ix="15">
    <textBlock ix="0">I detta anförande instämde Kerstin Lundgren,</textBlock>
    <textBlock ix="1">Rigmor Stenmark, Roger Karlsson, Lena Ek, Eskil</textBlock>
    <textBlock ix="2">Erlandsson, Margareta Andersson, Lars-Ivar Ericson,</textBlock>
    <textBlock ix="3">Johan Linander, Jan Andersson, Claes Västerteg,</textBlock>
    <textBlock ix="4">Annika Qarlsson, Åsa Torstensson, Viviann Gerdin,</textBlock>
    <textBlock ix="5">Jörgen Johansson, Sofia Jonsson, Birgitta Carlsson,</textBlock>
    <textBlock ix="6">Sven Bergström, Birgitta Sellén, Håkan Larsson,</textBlock>
    <textBlock ix="7">Kenneth Johansson och Maud Olofsson (alla c).</textBlock>
  </contentBlock>
  <contentBlock ix="16">
    <textBlock ix="0">Anf.  7  PETER ERIKSSON (mp):</textBlock>
    <textBlock ix="1">Herr talman! Ledamöter! Vi har haft val i Sverige.</textBlock>
    <textBlock ix="2">Det har lett till att vi har fått en delvis ny parlamentarisk situation, men i mångt och mycket har det blivit ungefär vid det gamla i alla fall.</textBlock>
    <textBlock ix="3">I världen i övrigt, och särskilt i västvärldens demokratiska länder, har man ett system där olika partier normalt går samman efter ett val och bildar någon form av koalitionsregering om inte något parti fått egen majoritet i parlamentet.</textBlock>
    <textBlock ix="4">I Sverige har vi en annan tradition. I Sverige har vi under en lång tid varit vana vid minoritetsregeringar, och då i synnerhet socialdemokratiska minoritetsregeringar. Vi i Miljöpartiet tycker att det finns ett demokratiskt problem i detta. En majoritet bör forma den nya regeringen. Det är vår grundsyn. Vi tycker att det leder till att det blir lättare för väljarna att utkräva ansvar efter val.</textBlock>
    <textBlock ix="5">Vi har därför efter allra bästa förmåga arbetat för att det ska kunna bildas en majoritetsregering efter detta val. Vi anser att det naturliga vore att Miljöpartiet, Vänsterpartiet och Socialdemokraterna formade den här majoritetsregeringen. Det har emellertid blockerats väldigt starkt. Den kultur och den tradition vi har i Sverige har gjort att det inte varit möjligt att få till stånd en sådan förändring.</textBlock>
    <textBlock ix="6">I det läget har vi också varit beredda att medverka till ett andrahandsalternativ för att se om man kan hitta en annan lösning. Det har emellertid också fallit redan tidigare, innan det kommit så långt som att diskutera och rösta om en eventuell misstroendeförklaring.</textBlock>
    <textBlock ix="7">I det läget har vi inlett förhandlingar och diskussioner med den sittande socialdemokratiska regeringen för att utröna om det finns en möjlighet att få till stånd ett politiskt program som vi kan stå bakom och som innebär att Sverige tar ordentliga steg mot ett grönare Sverige och ett mer ekologiskt uthålligt samhälle med lite mer av solidaritet och omtanke och med framtiden och barnen i högsätet.</textBlock>
    <textBlock ix="8">Jag tycker att vi har kommit hyggligt fram på den vägen. I dag har vi en överenskommelse med Socialdemokraterna som innebär att vi kan stå bakom en grund för hela den ekonomiska politiken, budgeten de närmaste åren och ett stort antal sakfrågor som kan ligga till grund för en gemensam politik. Vi har också en överenskommelse om ett samarbete som innebär att Miljöpartiet kommer att kunna bedriva en oppositionspolitik inom en rad områden, men vi kommer också att kunna ta ett grundläggande ansvar för att</textBlock>
    <textBlock ix="9">Sverige styrs på ett hyfsat sätt.</textBlock>
    <textBlock ix="10">Det här innebär att vi i dag inte ser det som rimligt att delta i en misstroendeomröstning. Alternativen är redan uttömda. Vi har en överenskommelse med regeringen. Vi har lyft fram en idé om att förändra det svenska politiska systemet och modernisera detta, och vi tror att det kommer att bli så också, men det tar en tid. Vi inser att det krävs en förändring både i våra huvuden och ute i samhället i stort. Vi har startat en debatt som jag är säker på kommer att leda till en förändring, men den gör det inte i dag, i alla fall inte på ett avgörande sätt.</textBlock>
    <textBlock ix="11">I det läget är vi beredda att avstå i den här omröstningen. Vi får inte fram det bästa vi hade velat, men vi får en politik för Sverige som vi kan stå bakom och som tar stora, rejäla kliv framåt. Vi kommer därför att avstå i omröstningen.</textBlock>
  </contentBlock>
  <contentBlock ix="17">
    <textBlock ix="0">I detta anförande instämde Mikaela Valtersson,</textBlock>
    <textBlock ix="1">Yvonne Ruwaida, Gustav Fridolin, Lars Ångström,</textBlock>
    <textBlock ix="2">Maria Wetterstrand, Helena Hillar Rosenqvist, Ulf</textBlock>
    <textBlock ix="3">Holm, Claes Roxbergh, Barbro Feltzing, Mona Jönsson, Leif Björnlod, Mikael Johansson, Lotta N Hedström, Ingegerd Saarinen, Åsa Domeij och Kerstin-</textBlock>
    <textBlock ix="4">Maria Stalin (alla mp).</textBlock>
  </contentBlock>
  <contentBlock ix="18">
    <textBlock ix="0">Överläggningen var härmed avslutad.</textBlock>
    <textBlock ix="1">Beslut</textBlock>
  </contentBlock>
  <contentBlock ix="19">
    <textBlock ix="0">Ärendet om misstroendeförklaring mot statsminister</textBlock>
    <textBlock ix="1">Göran Persson skulle nu avgöras.</textBlock>
    <textBlock ix="2">För bifall till yrkande om misstroendeförklaring fordrades enligt regeringsformen 12 kap. 4 § att mer än hälften av riksdagens ledamöter förenade sig därom.</textBlock>
    <textBlock ix="3">Beslut som fordrade anslutning från särskilt flertal enligt föreskrift i riksdagsordningen 5 kap. 3 § skulle alltid fattas genom omröstning.</textBlock>
    <textBlock ix="4">Votering:</textBlock>
    <textBlock ix="5">158 för bifall</textBlock>
    <textBlock ix="6">174 för avslag</textBlock>
    <textBlock ix="7">17 avstod</textBlock>
    <textBlock ix="8">Talmannen konstaterade att mindre än hälften av riksdagens ledamöter hade röstat ja och kammaren hade således avslagit yrkandet om misstroendeförklaring mot statsminister Göran Persson.</textBlock>
    <textBlock ix="9">Partivis fördelning av rösterna:</textBlock>
    <textBlock ix="10">För bifall:     55 m, 48 fp, 33 kd, 22 c</textBlock>
    <textBlock ix="11">För avslag:     144 s, 30 v</textBlock>
    <textBlock ix="12">Avstod: 17 mp</textBlock>
  </contentBlock>
  <contentBlock ix="20">
    <textBlock ix="0">2 §  Kammaren åtskildes kl. 9.50.</textBlock>
  </contentBlock>
  <contentBlock ix="21">
    <textBlock ix="0"></textBlock>
    <textBlock ix="1">Förhandlingarna leddes av talmannen.</textBlock>
  </contentBlock>
</protocol>
