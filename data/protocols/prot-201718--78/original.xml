<protocol id="prot-201718--78">
  <contentBlock page="0" id="i-a4bbbddd85003fbf">
    <textBlock id="i-41725b33b4db2fef">§ 1 Justering av protokoll</textBlock>
  </contentBlock>
  <contentBlock page="0" id="i-0d8e59a29c1d27d2">
    <textBlock id="i-68cef3af885e3d29">Protokollet för den 9 februari justerades.</textBlock>
    <textBlock id="i-d01f6dbe2e77d6fb">§ 2 Anmälan om avskrivning av proposition</textBlock>
  </contentBlock>
  <contentBlock page="0" id="i-0ffed3be19ed222f">
    <textBlock id="i-4c5ba31fb908af9c">Tredje vice talmannen meddelade att talmannen den 27 februari avskrivit prop. 2017/18 : 18 Läsa, skriva, räkna – en åtgärdsgaranti samt de med anledning av propositionen väckta motionerna.</textBlock>
    <textBlock id="i-c054bced5e7687f0">§ 3 Anmälan om subsidiaritetsprövning</textBlock>
  </contentBlock>
  <contentBlock page="0" id="i-c19c910579a14eaa">
    <textBlock id="i-a0df397cd43f31e3">Tredje vice talmannen anmälde att utdrag ur prot. 2017/18:20 för torsdagen den 1 mars i ärende om subsidiaritetsprövning av EU-förslag hade kommit in från miljö- och jordbruksutskottet.</textBlock>
    <textBlock id="i-1124f75b7db3f692">§ 4 Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-b72776c8a2aa9057">
    <textBlock id="i-cbc11597b8fd78d2">Följande skrivelser hade kommit in:</textBlock>
  </contentBlock>
  <contentBlock page="0" id="i-e14407844b96db8e">
    <textBlock id="i-f21e6f46c10591c4">Interpellation 2017/18:394</textBlock>
  </contentBlock>
  <contentBlock page="0" id="i-31d0cf0f828821ae">
    <textBlock id="i-e53b023f7e72e4d4">Till riksdagen</textBlock>
    <textBlock id="i-2e3d2377cdfeac40">Interpellation 2017/18:394 Vårdköer för prostatacancerpatienter</textBlock>
    <textBlock id="i-1087412de629dd79">av Boriana Åberg (M)</textBlock>
    <textBlock id="i-d1e1a372fe2c243c">Interpellationen 2017/18:394 Vårdköer för prostatacancerpatienter av Boriana Åberg (M) besvaras den 10 april 2018.</textBlock>
    <textBlock id="i-097e1dfe57f9b14a">Skälet till dröjsmålet är sedan tidigare inbokade engagemang.</textBlock>
    <textBlock id="i-123df2eb05370128">Stockholm den 26 februari 2018</textBlock>
    <textBlock id="i-92cd434175354b72">Socialdepartementet</textBlock>
    <textBlock id="i-2d90696ab23099a5">Annika Strandhäll (S)</textBlock>
    <textBlock id="i-13f90721c30e423f">Enligt uppdrag</textBlock>
    <textBlock id="i-7c890d6ffb1a1145">Marianne Jenryd</textBlock>
    <textBlock id="i-3289d6a6edc93dfe">Expeditionschef</textBlock>
  </contentBlock>
  <contentBlock page="0" id="i-a9feafc8c28111aa">
    <textBlock id="i-6985a5df9f7bbef8">Interpellation 2017/18:404</textBlock>
  </contentBlock>
  <contentBlock page="0" id="i-d2cf82b9561dc14d">
    <textBlock id="i-375caaa06ab58114">Till riksdagen</textBlock>
    <textBlock id="i-a4d61b71b8fc6dc9">Interpellation 2017/18:40 4 Vårdköerna</textBlock>
    <textBlock id="i-e79489e8d87210bc">av Niklas Wykman (M)</textBlock>
    <textBlock id="i-e9ac214d58c435ce">Interpellationen 2017/18:404 Vårdköerna av Niklas Wykman (M) besvaras fredagen den 23 mars 2018.</textBlock>
    <textBlock id="i-ab33bd781b8b8050">Skälet till dröjsmålet är sedan tidigare inbokade engagemang.</textBlock>
    <textBlock id="i-8231133f52ebcc51">Stockholm den 1 mars 2018</textBlock>
    <textBlock id="i-7d767f98d80bd013">Socialdepartementet</textBlock>
    <textBlock id="i-1fbffc22a860293c">Annika Strandhäll (S)</textBlock>
    <textBlock id="i-02da7e311166bfc8">Enligt uppdrag</textBlock>
    <textBlock id="i-97007c3546fc6bd2">Marianne Jenryd</textBlock>
    <textBlock id="i-72b69ae1eaf56b77">Expeditionschef</textBlock>
    <textBlock id="i-0e785b31c5f6630f">§ 5 Anmälan om granskningsrapport</textBlock>
  </contentBlock>
  <contentBlock page="0" id="i-2eb362ac5b34259f">
    <textBlock id="i-d4e7ec5a90264782">Tredje vice talmannen anmälde att följande granskningsrapport hade kommit in från Riksrevisionen och överlämnats till socialförsäkringsutskottet:</textBlock>
    <textBlock id="i-1452b67e02d7e800">RiR 2018:4 Återkrav av bostadsbidrag – lätt att göra fel</textBlock>
    <textBlock id="i-593a7399bcc1907e">§ 6 Ärenden för hänvisning till utskott</textBlock>
  </contentBlock>
  <contentBlock page="0" id="i-205185c2a7a9a70c">
    <textBlock id="i-c903d9b9c933d8b9">Följande dokument hänvisades till utskott:</textBlock>
    <textBlock id="i-02316252c33fd661">Propositioner</textBlock>
    <textBlock id="i-c21d097d6ed90e1a">2017/18:112 till arbetsmarknadsutskottet</textBlock>
    <textBlock id="i-ab75ddbc1c1af739">2017/18:133 till civilutskottet</textBlock>
    <textBlock id="i-ab950541172ee599">§ 7 Svar på interpellationerna 2017/18:377 och 382 om exitskatten</textBlock>
    <textBlock id="i-2a74b3b4dcea4ba4">Anf. 1 Finansminister MAGDALENA ANDERSSON (S):</textBlock>
    <textBlock id="i-9fc1afe039d1056b">Fru talman! Helena Bouveng har frågat mig om jag med anledning av den massiva kritik som riktats mot Skatteverkets förslag om en exitskatt avser att lägga ned det. Jörgen Warborn har frågat mig om jag avser att gå vidare med förslaget om en exitskatt.</textBlock>
    <textBlock id="i-524fdecd9158e096">Enligt de skattepolitiska riktlinjer som riksdagen antog våren 2015 ska skattepolitiken bland annat bidra till goda villkor för företagande och investeringar i Sverige. Vägledande för skattepolitiken är också att medborgare och företag ska ha ett högt förtroende för skattesystemet. Ett högt förtroende kräver bland annat att skattereglerna utformas på ett sådant sätt att utrymmet för skatteplanering begränsas.</textBlock>
    <textBlock id="i-308cc73abd23676e">För att säkerställa beskattning i Sverige av kapitalvinster som har upparbetats här finns i dag den så kallade tioårsregeln. Det har dock visat sig att skatteavtalen med vissa länder gör det möjligt att helt eller delvis undgå beskattning enligt tioårsregeln i samband med utflyttning från Sverige. Detta har också uppmärksammats av Riksrevisionen i en g ranskning år 2010, där man påpeka de att ett alternativ till omförhandling av avtalen var att se över möjligheten att införa mer generella regler för att förhindra sådana upplägg. Den dåvarande finansministern medgav också i en interpellationsdebatt 2011 att det finns problem med tioårsregeln och att den i många fall har en begränsad effekt. Vidare sa den dåvarande finansminis ­ tern att det är ett problem att man undandrar sig svensk beskattning när vinsterna har upparbetats i Sverige. Den dåvarande finansministern sa också att detta är en viktig fråga och att regeringen har en ambition att hitta lösningar på svårigheterna.</textBlock>
    <textBlock id="i-d347859100a577a9">Skatteverkets förslag att ersätta tioårsregeln med utflyttningsbeskattning syftar till att säkerställa att kapitalvinster som upparbetas i Sverige ska kunna beskattas här, även om den fysiska personen som äger de vinstbärande tillgångarna har flyttat ut och blivit begränsat skattskyldig eller fått skatteavtalsrättslig hemvist i ett annat land när värdeökningen realiseras.</textBlock>
    <textBlock id="i-4b6d6f3a37bad5b0">Jag delar uppfattningen att tioårsregeln inte fungerar på det sätt som det var tänkt när den infördes och att den därför behöver moderniseras. Det finns många möjligheter att säkerställa att kapitalvinster beskattas på samma sätt för alla, oavsett om man bor i Sverige eller väljer att flytta härifrån. Skatteverket har presenterat ett förslag, men det finns många andra exempel att titta på. Det finns en rad länder som har olika former av utflyttningsbeskattning. Några exempel är Norge, Danmark, Tyskland, Frankrike, Spanien, Österrike och Nederländerna. Om regeringen väljer att arbeta vidare med förslaget kommer Finansdepartementet att göra en genomgripande analys av förslagets effekter för företagens arbetsförutsättningar, konkurrensförmåga och villkor i övrigt. De synpunkter som olika intressenter lämnar med anledning av remitteringen av förslaget är mycket värdefulla. Jag vill också vara tydlig med att säga att jag inte kommer att medverka till att det införs regler som omöjliggör vare sig generationsskiften eller näringslivets möjligheter att utveckla sin verksamhet utomlands.</textBlock>
    <textBlock id="i-63896e844602fbef">Anf. 2 HELENA BOUVENG (M):</textBlock>
    <textBlock id="i-f637eeb12a9f50ed">Fru talman! I sitt svar säger Magdalena Andersson att enligt de skattepolitiska riktlinjer som riksdagen antog våren 2015 ska politiken bland annat bidra till goda villkor för företagande och investeringar i Sverige. Vägledande för skattepolitiken är också att medborgare och företag ska ha ett högt förtroende för skattesystemet. Det kan jag absolut skriva under på.</textBlock>
    <textBlock id="i-0e3d271718d9b56c">Syftet med exitskatten är att minska skatteplaneringen, vilket är lovvärt. Det är avgörande för vår gemensamt finansierade välfärd att alla gör rätt för sig och betalar den skatt man ska. Det genomförs nu internationellt en rad åtgärder som på ett bra sätt försvårar skatteflykt och aggressiv skatteplanering utan att hota jobb och tillväxt. Men detta förslag slår hårt på näst intill alla svenska företagare som agerar utanför Sverige.</textBlock>
    <textBlock id="i-ce82320e01a6abcf">Sverige är, som ett litet exportberoende land, beroende av världen och inte tvärtom. Att detta omfattande skatteförslag har varit ute på remiss utan att man över huvud taget har funderat på konsekvenserna för Sveriges företagare och näringslivsklimat känns ofattbart. Det är oacceptabla konsekvenser inte minst för våra familjeägda företag.</textBlock>
  </contentBlock>
  <contentBlock page="0" id="i-bf75882046e50368">
    <textBlock id="i-655e48a14862051d">Fru talman! Finansministern säger vidare i sitt skriftliga svar att hon inte kommer att medverka till att det införs regler som försvårar vare sig generationsskiften eller näringslivets möjligheter att utveckla sin verksamhet utomlands. Men hur kan finansministern då ens tänka tanken att skicka ut ett sådant förslag på remiss? Det är ett förslag som har utarbetats av Skatteverket i nära dialog med Finansdepartementet.</textBlock>
    <textBlock id="i-093c6269109760a6">Skatteverkets rättsliga utredare Åsa Windrot Th ell säger i Dagens i ndustri måndagen den 12 februari att någon analys av hur förslaget påverkar företag, entreprenörer och det svenska näringslivet inte har gjorts: Vi har inte tittat på vilka konsekvenser det får för företag. Det kan vara en brist; det kan jag hålla med om.</textBlock>
    <textBlock id="i-5a73a2f5ae1275af">Vi har med andra ord en regering som låter en egen myndighet lägga fram omfattande skatteförslag som påverkar näst intill alla exportberoende företag, inte minst de små och medelstora företagen, helt utan konsekvensanalyser för dem som det berör. Det är konsekvenser som kan vara ödesdigra.</textBlock>
    <textBlock id="i-2487cd266ffc97ed">Anser finansministern att skattemyndigheten har expertis för att lägga fram omfattande skatteförslag som kan bidra till goda villkor för företagande och investeringar i Sverige – allt enligt de skattepolitiska riktlinjer som vi i riksdagen antog våren 2015?</textBlock>
    <textBlock id="i-fe999f8a258d5902">Anf. 3 JÖRGEN WARBORN (M):</textBlock>
    <textBlock id="i-1bbc90975887b35e">Fru talman! Jag vill passa på att tacka finansministern för svaret på interpellationen. Exitskatten har, om man tittar på det utifrån ett företagarperspektiv, skapat mycket oro hos svenska företag i Sverige. Det man kanske skjuter in sig mest på är det faktum att man kan komma att behöva betala skatten innan man har sålt andelar i sitt företag, det vill säga innan man har pengar att betala skatten med. Det kan göra att man måste låna pengar eller i värsta fall sälja företaget eller delar av företaget för att klara av att betala skatten. Det i sin tur har upprört många i näringslivet. Man pratar om att det byggs en finansiell mur runt Sverige. Det är nämligen inte bara så att det blir krångligt att flytta ut ur Sverige. Det kan också leda till att entreprenörer drar sig för att etablera sig just i Sverige.</textBlock>
    <textBlock id="i-d901aed64f9e8c0c">Detta är alltså ett förslag som med precision riktar in sig på företagare, kan man säga, och som gör att tillväxten och jobben riskerar att hotas långsiktigt i Sverige. Det är naturligtvis mycket olyckligt, eftersom vi vet att fyra av fem jobb som skapas i Sverige skapas just av småföretagare.</textBlock>
    <textBlock id="i-5f04e94792b7395b">Fru talman! Jag skulle också vilja säga någonting om konsekvensbeskrivningen i detta fall. Det är så som Helena Bouveng nyss påpekade. Skatteverket har tagit fram detta förslag, och regeringen och ministern har valt att remittera det. Vad som tydligt framgår är att det över huvud taget inte finns någon konsekvensbeskrivning i fråga om hur det slår mot företagare.</textBlock>
    <textBlock id="i-694e0c4568750cf9">Jag har haft flera debatter med företrädare för regeringen om bristfälliga konsekvensbeskrivningar i alla möjliga former tidigare, men det här tar nog faktiskt priset som det sämsta förslaget när det gäller konsekvensbeskrivningar.</textBlock>
    <textBlock id="i-ba832371a1abb2ec">Konsekvensbeskrivningar är viktiga för att vi som fattar beslut i den här kammaren ska veta hur de påverkar företag till exempel i fråga om administrativa kostnader och en rad andra förslag. Att göra en konsekvens beskrivning är ingenting man kan välja att göra eller inte; detta är en förordning, och det är ganska tydligt vilka saker man ska täcka in i en konsekvensbeskrivning. Här finns stora brister.</textBlock>
    <textBlock id="i-f03fa0f46c5e47cd">I det här fallet finns det inte ens någon konsekvensbeskrivning, vilket är ytterst anmärkningsvärt. Jag skulle gärna vilja höra ministern kommentera det.</textBlock>
    <textBlock id="i-96d05d79e3dee13b">Regelrådet är ett organ under Tillväxtverket, alltså en myndighet under regeringen, och nyligen presenterade Regelrådet sin årliga sammanställning när det gäller konsekvensbeskrivningar. Man kan säga att det överlag har förbättrats något, men det är fortfarande väldigt låga siffror. Konsekvensbeskrivningarna är överlag väldigt dåliga, vilket gör att vi inte har tillräckligt bra beslutsunderlag i den här kammaren.</textBlock>
    <textBlock id="i-6f656a9147f1c84a">Finansdepartementet, Magdalena Anderssons eget departement, är tyvärr det departement som är sämst i klassen bland samtliga som skickar över konsekvensbeskrivningar eller utredningar till Regelrådet. Endast 8 av 23 förslag är godkända. Det är ett tydligt IG till ministern och Finansdepartementet på detta område.</textBlock>
    <textBlock id="i-e33501d43a6f4aaf">Min fråga blir: Anser finansministern att beredningsprocessen har varit lämplig när det gäller konsekvensbeskrivningar i fallet med exitskatt? Kommer vi att se Finansdepartementet hantera lagförslag så här i framtiden?</textBlock>
    <textBlock id="i-dbda7ab1bb87dc89">Anf. 4 Finansminister MAGDALENA ANDERSSON (S):</textBlock>
    <textBlock id="i-e0ae7984b17ee231">Fru talman! Helena Bouveng frågar om Skatteverket har kompetens att ta fram komplicerad lagstiftning. Det är min bedömning att det finns mycket skattejuridisk kompetens på Skatteverket, och det är inte ovanligt att Skatteverket kommer med komplicerade lagförslag. Sedan är det naturligtvis upp till Finansdepartementet att bearbeta och använda eller inte använda dem. Men det finns alltså en stor skattejuridisk kompetens på Skatteverket.</textBlock>
    <textBlock id="i-8013fb1d12de0242">Jörgen Warborn frågar om beredningsprocessen har varit god eller till ­ fredsställande. Då är det viktigt att säga att beredningsprocessen ännu inte är avslutad utan bara påbörjad, vilket jag var tydlig med i mitt interpella ­ tionssvar. Självklart skulle regeringen inte lägga fram ett förslag till riks ­ dagen utan att man har gjort en rejäl konsekvensbeskrivning.</textBlock>
    <textBlock id="i-c8d82bbc466f9aed">Jörgen Warborn säger att när riksdagen fattar beslut behövs en konsekvensbeskrivning, och i mitt interpellationssvar sa jag att om det är så att regeringen väljer att gå vidare med förslaget ska man självklart göra en omfattande konsekvensbeskrivning.</textBlock>
    <textBlock id="i-129a231c9eca9bc0">Jag har en fråga till Helena Bouveng och Jörgen Warborn: Förslaget är ju utarbetat av Skatteverket mot bakgrund av att tioårsregeln inte riktigt fungerar som det är tänkt. Idén med tioårsregeln är ju att kapitalvinster som har upparbetats i Sverige ska beskattas i Sverige. Det är en av de principer vi har i lagstiftningen. Även min företrädare Anders Borg stod bak ­ om den principen och menade att det är problematiskt hur det fungerar i dag.</textBlock>
    <textBlock id="i-87c6745b81ab8303">Därför undrar jag bara om Moderaterna fortfarande menar att det är problematiskt att tioårsregeln inte fungerar och att kapitalvinster som är upparbetade i Sverige ska beskattas i Sverige. Det låter nämligen inte riktigt så när ni säger att det är så oerhört problematiskt om det inte finns möjlighet för företagare att flytta vinster som man har upparbetat i Sverige och skatta för dem.</textBlock>
    <textBlock id="i-d2f8f663c5939d78">Anf. 5 HELENA BOUVENG (M):</textBlock>
    <textBlock id="i-5354216901ec0897">Fru talman! Det kan absolut finnas behov av att göra en översyn av tioårsregeln. Men det förslag som ligger nu är helt ogenomförbart och bara att kasta i papperskorgen.</textBlock>
    <textBlock id="i-0887d7f487b79ac9">Min fråga till finansministern var inte om Skatteverket är duktigt på att lägga fram omfattande skatteförslag utan om Skatteverket är en kompetent myndighet när det gäller att lägga fram skatteförslag som bidrar till goda villkor för företagande och investeringar i Sverige. Det är något helt annat.</textBlock>
    <textBlock id="i-5838b0c0230b6985">Fru talman! Kritiken har varit massiv. Låt mig citera några reaktioner som publicerades i Dagens i ndustri den 11 februari 2018.</textBlock>
    <textBlock id="i-2e98388987980b19">Maria Rankka, vd för Stockholms Handelskammare: Det här är ett destruktivt förslag som försvårar kompetensförsörjning och gör det svårare att locka hit internationella talanger.</textBlock>
    <textBlock id="i-5a21e3f80e4d85eb">Johan Andersson, vd för Mellby Gård: Man försöker bygga en finansiell Berlinmur runt Sverige genom att tvinga hem utländska arvingar och genom en straffskatt om man flyttar ut.</textBlock>
    <textBlock id="i-a82a73fce18c8053">Carola Lemne, vd för Svenskt Näringsliv: Förslaget har kommit fram på ett helt hårresande sätt, och det kommer att leda oss tillbaka till ett system som fanns med den gamla arvsskatten.</textBlock>
    <textBlock id="i-a871ce98046cddcb">Carl Bennet, entreprenör och industriman: Skatten skulle skada långsiktig företagsutveckling i det här landet. Det kommer att göra att kunskapsmiljöer av världsklass blir färre och mindre i Sverige.</textBlock>
    <textBlock id="i-ea87985955433ab5">Jag kunde ha gjort listan längre. Detta är företrädare som alla på olika sätt har bred och god kompetens för att säkerställa att vårt näringsliv, våra entreprenörer och företagare kan växa och att generationsväxlingar kan ske på ett bra sätt – företrädare som jag är övertygad om också har förståelse för hur välfärdslandet Sverige är beroende av skatteintäkter.</textBlock>
    <textBlock id="i-1753b78dce332b17">Är det då inte rimligt att sådana företrädare är med och utformar skatte ­ förslag som är bra för Sverige, för företagen och för välfärdslandet Sve ­ rige? Varför skicka ut ett förslag på remiss som fullständigt sågas av dessa? Det här förslaget skickar signaler som uppfattas som allt annat än att vi har en regering som anser att vårt exportberoende land behöver fler globala företag och inte färre.</textBlock>
    <textBlock id="i-67c2c95022e95954">Anf. 6 JÖRGEN WARBORN (M):</textBlock>
    <textBlock id="i-3fee9ce1f6352f3a">Fru talman! På frågan från finansministern om tioårsregeln vill jag hålla med Helena Bouveng om att det kan finnas anledning att se över den.</textBlock>
    <textBlock id="i-0e1da5335f9f5c51">I min valkrets i Halland finns ett företag som heter Eleiko. Även det har varit omskrivet i detta sammanhang i tidningen Dagens i ndustri den senaste tiden.</textBlock>
    <textBlock id="i-93e88b18ad0227d2">Eleiko är ett företag som i dag ägs av en kvinna som har barn som också är verksamma i bolaget. Hon har som ett resultat av det här känt att de måste genomföra en generationsväxling innan lagförslaget blir verklighet. Kvinnan som äger bolaget har barn som bor utomlands. I händelse av att hon skulle avlida innan en generationsväxling kunnat genomföras och det skulle bli en arvsfråga av bolaget skulle barnen enligt det här förslaget beskattas och dessutom beskattas olika beroende på var de bor.</textBlock>
    <textBlock id="i-3410f0a55763f536">Det är alltså ett förslag som slår väldigt olyckligt, och hade man gjort en ordentlig konsekvensbeskrivning från början hade man säkert funnit detta och kunnat hantera det. Det här är alltså något som orsakat stor osäkerhet och stor oro i företagarled, och osäkerhet och oro är aldrig bra för investeringsklimatet.</textBlock>
    <textBlock id="i-c3619eca48b2a5d9">Jag skulle vilja nämna två citat som har kommit i remissprocessen och dessutom ett citat från finansministern själv.</textBlock>
    <textBlock id="i-6db8d1816eafc067">Det första är från Svenskt Näringsliv, som säger så här: Vi avstyrker förslaget , som skickar negativa signaler till skada för företagande, investeringar och jobb. När det framkom att Skatteverket inte ens har tittat på konsekvensbeskrivningarna för företagen borde finansministern ha dragit tillbaka förslaget, detta med tanke på den oro förslaget har skapat inte minst för familjeföretagare.</textBlock>
    <textBlock id="i-d3155e2c67a72690">Nästa citat kommer från Näringslivets Skattedelegation, som i sitt remissvar säger: Ett genomförande av förslaget skulle i flera fall omöjliggöra generationsskiften i fåmansföretag, försvåra kompetensförsörjningen för svenska företag, öka den administrativa bördan och leda till minskad förutsebarhet.</textBlock>
    <textBlock id="i-5c2c6130cb21faef">Mitt sista citat kommer från finansministern själv. Det ingår i hennes skriftliga svar till interpellationen: Jag kommer inte att medverka till att det införs regler som försvårar vare sig generationsskiften eller näringslivets möjligheter att utveckla sin verksamhet utomlands.</textBlock>
    <textBlock id="i-a9b198c11cde5e25">Då blir följdfrågan naturligtvis: Varför har finansministern valt att remittera förslaget?</textBlock>
    <textBlock id="i-4ba89afa402004c6">Jag hade hoppats att när Skatteverket kom med förslaget skulle ministern ha haft med det som ett inspel i en beredningsprocess. Man skulle inte ha remitterat det med en gång. Det har skapat oro. Vi har uppfattat det som att regeringen, åtminstone till del, ställer sig bakom förslaget och vill gå vidare med det. Om man hade lugnat sig lite och tillsatt en ordentlig utredning hade man säkert så småningom fått ett bättre underlag, och oron hade inte uppkommit.</textBlock>
    <textBlock id="i-7fc7807895ce805b">Under den första rundan ställde jag en fråga som jag inte fick något svar på: Kommer Finansdepartementet att hantera lagförslag på så sätt i framtiden?</textBlock>
    <textBlock id="i-fe5953a2deb942fc">Eftersom finansministern inte vill medverka till förslag som försvårar generationsskiften eller näringslivets möjligheter att utveckla verksamhe ­ ter utomlands, vill jag ställa följande fråga: Vad ser finansministern själv för farhågor med förslaget?</textBlock>
    <textBlock id="i-b5dfafccaaa18aed">Anf. 7 Finansminister MAGDALENA ANDERSSON (S):</textBlock>
    <textBlock id="i-248de837fa5f826f">Fru talman! Jag ska svara på två frågor.</textBlock>
    <textBlock id="i-429bcc95e8bbc6af">Den första frågan gällde varför man skickar ut ett förslag på remiss som sågas. Det är liksom grejen med att skicka ut frågor på remiss, nämligen att få synpunkter. Man vet inte om förslag kommer att sågas om man inte skickar ut dem på remiss. Det är liksom hela syftet och en del av den beredningsprocess som regeringen enligt grundlagen är skyldig att genomföra innan förslag läggs fram till riksdagen.</textBlock>
    <textBlock id="i-3025eec26a8170f2">Kommer Finansdepartementet att hantera förslag på det sättet i fortsättningen? Ja, regeringen är enligt grundlagen skyldig att ha en ordnad beredningsprocess. Att skicka förslag på remiss är en av de saker som regeringen naturligtvis kommer att fortsätta att göra – annars skulle ni KU-anmäla mig i stället.</textBlock>
    <textBlock id="i-c68f2d30c63aa0e2">Sedan var det en fråga om Skatteverket är kompetent att lägga fram förslag som skapar goda villkor för jobb och företagande. Svaret på den frågan är ja. Jag är lite förvånad över att Helena Bouveng över huvud taget ställer frågan. Det finns 10 000 medarbetare på Skatteverket som varje dag går till jobbet för att ge bra service till medborgare och företag i landet. De har jobbat fram många olika lagförslag för skatteförändringar som har gynnat såväl jobb och företagande som alla invånare i Sverige.</textBlock>
    <textBlock id="i-e5f33708ed4318fb">Skatteverket är en modern serviceorganisation som gör ett fantastiskt arbete. Alla de 10 000 medarbetarna är värda en eloge för det arbetet.</textBlock>
    <textBlock id="i-596cb3647fe0ca0d">Helena Bouveng citerade någon som hade skrivit att förslaget är en Berlinmur. Jag tycker att det är ett olyckligt sätt att uttrycka sig på. Det här är ett skatteförslag om att be skatta vinster gjorda i Sverige. Att jämföra det med Berlinmuren, som stängde in halva Europas kontinent, där människor led under kommunismens diktatur, där människor förtrycktes, är inte lämpligt. Nu var det inte Helena Bouveng som sa detta, men du valde att citera det . Du väljer att upprepa detta mycket olyckliga uttryck. Jag hoppas att det inte sker igen eftersom det är respektlöst mot alla de miljontals människor som led under den östeuropeiska diktaturen.</textBlock>
    <textBlock id="i-e2a700fb980fceab">Anf. 8 HELENA BOUVENG (M):</textBlock>
    <textBlock id="i-7006bc62a72af8cb">Fru talman! Jag kan ändå inte annat än slås av att vi har en finansminister som skickar ut förslag där man inte kan förutse sågningarna.</textBlock>
    <textBlock id="i-ad5bf5776477a14f">Jag håller med finansministern om att vi har ett bra och fungerande skatteverk, men jag tror inte att Skatteverket är den bästa myndigheten att lägga fram förslag som påverkar vårt företagsamma Sverige.</textBlock>
    <textBlock id="i-461acf3999946746">Fru talman! Under den här mandatperioden har en lång rad förslag lagts fram från Socialdemokraterna och Miljöpartiet, ofta uppbackade av Vänsterpartiet, som försämrar villkoren för företagande och jobbskapande i Sverige. Det är fråga om höjda skatter enligt 3:12-reglerna, flygskatt, halverat RUT-avdrag, planer på att avskaffa valfriheten i välfärdssektorn och nu en exitskatt. Den skatten skadar både företagande och näringslivsklimat. Stefan Löfvens och Magdalena Anderssons iver att försvåra och försämra för företagare verkar tyvärr inte veta någon gräns.</textBlock>
    <textBlock id="i-bca331f2d8ca52a6">Fru talman! Det är sorgligt. Jag träffar många företagare och entreprenörer som vittnar om – oavsett färg på regeringen – att det har gjorts mycket gott för att Sveriges företagare ska ha rimliga förutsättningar att verka både i Sverige och utanför Sverige. Tidigare S-regeringar har insett att utan företagen stannar Sverige och att ett väl fungerande näringsliv ger jobb, tillväxt och en god välfärd.</textBlock>
    <textBlock id="i-c901f53adb9d4aba">Nu verkar den insikten tyvärr inte längre finnas. Den insikten har Alliansen. Därför säger vi nej till det nuvarande förslaget till exitskatt, och det borde finansministern också göra.</textBlock>
    <textBlock id="i-70bd981236f81b6e">Anf. 9 JÖRGEN WARBORN (M):</textBlock>
    <textBlock id="i-66df6f9265658ec0">Fru talman! Regeringen bedriver en antiföretagarlinje som riskerar att hota tillväxt och jobb långsiktigt. Svenskt Näringsliv mäter företagsklimatet regelbundet – och har gjort så under en längre period. Inte sedan man började mäta på nationell nivå har vi sett ett sämre resultat för företagsklimatet än just nu. Man mäter flera olika saker, och attityden hos företagarna väger starkt. Man frågar svenska företag direkt, och svenska företagare är alltså kritiska till regeringens politik just nu.</textBlock>
    <textBlock id="i-5735d1fee7cd9a2f">När jag debatterar frågan med företrädare för regeringen, finansminis ­ tern eller näringsministern, brukar jag få två grundsvar. Ett svar är att visa på internationella mätningar och hur fint det går för Sverige. Visst är det så, och det har varit så långsiktigt. På några parametrar stärks Sverige, och på några försvagas Sverige. Men långsiktigt ser det bra ut i de internatio ­ nella rankningarna. Men detta fråntar inte att svenska företag i dag är oroade för hur de rankningarna kommer att se ut i framtiden.</textBlock>
    <textBlock id="i-f0e10dd30c2e8ab4">Ett annat motargument jag får höra är att nyckeltalen är fina för Sverige. Arbetslösheten sjunker, men det gör den inte i alla grupper. För utrikes födda är det höga siffror, men generellt sett är arbetslösheten lägre. Vi kan se att exporten firar framgångar.</textBlock>
    <textBlock id="i-894f25c9e56452ba">Allt detta gör att företagen tjänar bra med pengar, och då borde de inte just nu vara kritiska – men det är de ändå.</textBlock>
    <textBlock id="i-6f03f3dd3a03ce47">Det här är en farlig linje. Företagsklimatet blir sämre i en högkonjunktur. Vi borde passa på att genomföra bra reformer som stärker företagsklimatet i stället för tvärtom.</textBlock>
    <textBlock id="i-f308b92ee16327c1">Kan vi få ett klart svar från finansministern att förslaget om exitskatt kommer att kastas i papperskorgen? Eller är en moderatledd alliansreger ­ ing enda sättet att garantera detta?</textBlock>
    <textBlock id="i-318c3aca80beb96b">Anf. 10 Finansminister MAGDALENA ANDERSSON (S):</textBlock>
    <textBlock id="i-f2cd465e12babb51">Fru talman! Vi från Finansdepartementets sida kommer naturligtvis att ta emot alla svaren på remissen som kommer in, och därefter kommer regeringen att ta ställning i frågan. Det är så beredningsprocessen ser ut i Regeringskansliet.</textBlock>
    <textBlock id="i-8cb28941a0a26960">Jag delar interpellanternas uppfattning att det är oerhört viktigt att Sverige har ett gott företagsklimat. Därför är det så bra att Sverige i många rankningar, precis som Jörgen Warborn sa, har stärkt sig vad gäller företagsklimatet. Det går framåt för det svenska näringslivsklimatet, inte minst på området offentliga finanser, där Sverige i World Economic Forums rankning har stigit 30 platser jämfört med när Jörgen Warborns parti satt i regeringsställning.</textBlock>
    <textBlock id="i-25bbf53b7298c844">När jag frågar företagare vad de ser för problem svarar de oftast att de har svårt att hitta arbetskraft med rätt kompetens, att om de hittar arbetskraft med rätt kompetens behöver den någonstans att bo och att det behövs bättre infrastruktur. På alla dessa tre områden har regeringen omfattande satsningar.</textBlock>
    <textBlock id="i-535aec079f641a9e">Vi har byggt ut vuxenutbildningen. En 20-procentig utökning av den statligt finansierade vuxenutbildningen är resultatet av den här mandatperiodens arbete, och det är just för att företagen ska hitta rätt kompetens.</textBlock>
    <textBlock id="i-fc4580d9b602c309">Vi har genomfört en historiskt stor satsning på infrastrukturen. Där jobbar vi nu med exakt vad de pengarna kommer att gå till. Det är mycket omfattande investeringar i infrastruktur.</textBlock>
    <textBlock id="i-af9795cee0b69908">Därutöver gör vi en stor satsning på bostadsbyggande, och det har ock ­ så visat sig att vi hade ett rekordstort bostadsbyggande förra året.</textBlock>
    <textBlock id="i-dcdc6fce8dd33588">Vi ser också att sedan den här regeringen tillträdde är det 250 000 fler människor som går till jobbet varje dag. Majoriteten av dem gör det i näringslivet, så någon framtidsanda finns det uppenbarligen i det svenska näringslivet – även om det inte alltid låter så när man lyssnar på moderata riksdagsledamöter.</textBlock>
  </contentBlock>
  <contentBlock page="0" id="i-bf35c06a69e618af">
    <textBlock id="i-754d94dd23166a58">Överläggningen var härmed avslutad.</textBlock>
    <textBlock id="i-2573535e4e35b5ef">§ 8 Anmälan om interpellationer</textBlock>
  </contentBlock>
  <contentBlock page="0" id="i-8956f90c73d06aa6">
    <textBlock id="i-08347bf8f8b8b5cf">Följande interpellationer hade framställts:</textBlock>
  </contentBlock>
  <contentBlock page="0" id="i-2a9e4a0c6a603aad">
    <textBlock id="i-d998e79361bca28b">den 1 mars</textBlock>
  </contentBlock>
  <contentBlock page="0" id="i-0f11da091713bcdb">
    <textBlock id="i-5ef18c47c3b5ab99">2017/18:405 Social sammansättning i skolklasser</textBlock>
    <textBlock id="i-7a6e08f8d43eb95c">av Ida Drougge (M)</textBlock>
    <textBlock id="i-830da05eb4cf2923">till utbildningsminister Gustav Fridolin (MP)</textBlock>
    <textBlock id="i-a46bcb99a0c4c9be">2017/18:406 Tågproblem i Mälardalen</textBlock>
    <textBlock id="i-0fc3ca28c57dcefa">av Lotta Finstorp (M)</textBlock>
    <textBlock id="i-a0aed1965ca477ef">till statsrådet Tomas Eneroth (S)</textBlock>
    <textBlock id="i-d59fb30541927884">2017/18:407 Kostnader för bärgning</textBlock>
    <textBlock id="i-f402f44ed03a3fa9">av Edward Riedl (M)</textBlock>
    <textBlock id="i-0330e32e99e242a9">till statsrådet Tomas Eneroth (S)</textBlock>
    <textBlock id="i-67f0b3bb2e59c7c2">2017/18:408 Vägslitageavgift</textBlock>
    <textBlock id="i-aeef4bdd50a0c513">av Edward Riedl (M)</textBlock>
    <textBlock id="i-dcba95ba83764513">till finansminister Magdalena Andersson (S)</textBlock>
    <textBlock id="i-eb3dd8387395e910">§ 9 Anmälan om frågor för skriftliga svar</textBlock>
  </contentBlock>
  <contentBlock page="0" id="i-3df0e4b26cff3be3">
    <textBlock id="i-60138eedfbd30a97">Följande frågor för skriftliga svar hade framställts:</textBlock>
  </contentBlock>
  <contentBlock page="0" id="i-23f23278080076b6">
    <textBlock id="i-b0adcf212732ba95">den 1 mars</textBlock>
  </contentBlock>
  <contentBlock page="0" id="i-3e91e5d8eb8ccf11">
    <textBlock id="i-af2b1710ba9b4a1a">2017/18:920 Lärares arbetsmiljö</textBlock>
    <textBlock id="i-4c9d7721b3accd98">av Erik Andersson (M)</textBlock>
    <textBlock id="i-2c1d233419904cf8">till utbildningsminister Gustav Fridolin (MP)</textBlock>
    <textBlock id="i-5aa72215844477a8">2017/18:921 Invasiva främmande arter</textBlock>
    <textBlock id="i-aa4bebf48a30f1b1">av Åsa Coenraads (M)</textBlock>
    <textBlock id="i-9d8327f17303d9c2">till miljöminister Karolina Skog (MP)</textBlock>
    <textBlock id="i-2b31d5c1dc1a4760">2017/18:922 Social sammansättning i skolan</textBlock>
    <textBlock id="i-640a7b002d96136e">av Betty Malmberg (M)</textBlock>
    <textBlock id="i-7345a1541c7a4637">till utbildningsminister Gustav Fridolin (MP)</textBlock>
    <textBlock id="i-51d294f8a6410f8d">2017/18:923 Förordningen om kommunalekonomisk utjämning</textBlock>
    <textBlock id="i-19f62b3adab49161">av Jesper Skalberg Karlsson (M)</textBlock>
    <textBlock id="i-55e970d94ebfa155">till statsrådet Ardalan Shekarabi (S)</textBlock>
    <textBlock id="i-3514501a3d0449c6">2017/18:924 Jämställt företagande</textBlock>
    <textBlock id="i-f06158ce1b4070ca">av Erik Andersson (M)</textBlock>
    <textBlock id="i-6ad111d32e267e12">till närings- och innovationsminister Mikael Damberg (S)</textBlock>
    <textBlock id="i-5f4257a00e91c38c">2017/18:925 Utvisning av entreprenörer</textBlock>
    <textBlock id="i-483200da98a9c357">av Cecilia Widegren (M)</textBlock>
    <textBlock id="i-b4d5a51c2beb0cfe">till statsrådet Heléne Fritzon (S)</textBlock>
    <textBlock id="i-fc330851fce61f0f">2017/18:926 Skatteregler för generationsskiften</textBlock>
    <textBlock id="i-d61cbc614433af2e">av Lotta Finstorp (M)</textBlock>
    <textBlock id="i-c920ae3283ba4be0">till finansminister Magdalena Andersson (S)</textBlock>
    <textBlock id="i-eb179aad90aef904">2017/18:927 Alternativa finansieringslösningar</textBlock>
    <textBlock id="i-e309b356b6d106b7">av Lotta Finstorp (M)</textBlock>
    <textBlock id="i-ae5215dc057a5ad2">till finansminister Magdalena Andersson (S)</textBlock>
    <textBlock id="i-5d0c6931c3f0de89">2017/18:928 Multidisciplinär forskning</textBlock>
    <textBlock id="i-aada96ff37247f8f">av Lotta Finstorp (M)</textBlock>
    <textBlock id="i-b2af2f1a787098fc">till statsrådet Helene Hellmark Knutsson (S)</textBlock>
    <textBlock id="i-4ba9cd03d1a3258c">2017/18:929 Kompetens för att möta hedersrelaterat våld och förtryck</textBlock>
    <textBlock id="i-60cb01d0ca766cf0">av Erik Andersson (M)</textBlock>
    <textBlock id="i-1cd75e5ba7bff959">till statsrådet Åsa Regnér (S)</textBlock>
    <textBlock id="i-66a863a37388ec20">2017/18:930 Åtgärder för förbättrat företagsklimat</textBlock>
    <textBlock id="i-1fc93551c3330f7e">av Christian Holm Barenfeld (M)</textBlock>
    <textBlock id="i-9889e20f6bf6acc7">till närings- och innovationsminister Mikael Damberg (S)</textBlock>
    <textBlock id="i-ea23987566051bb6">2017/18:931 Personaltätheten i förskolan</textBlock>
    <textBlock id="i-893daa4e07a37935">av Maria Stockhaus (M)</textBlock>
    <textBlock id="i-49ea21c19591c276">till utbildningsminister Gustav Fridolin (MP)</textBlock>
    <textBlock id="i-7120110cdf00479f">2017/18:932 Crowdfunding och crowdlending som finansieringslösningar</textBlock>
    <textBlock id="i-d3e6c36b4e18a88d">av Lotta Finstorp (M)</textBlock>
    <textBlock id="i-da935acf618af53f">till finansminister Magdalena Andersson (S)</textBlock>
    <textBlock id="i-5db6c782dd46f2ef">2017/18:933 Migrationsverkets effektivitet</textBlock>
    <textBlock id="i-f8b1746cf3aab2b0">av Cecilia Widegren (M)</textBlock>
    <textBlock id="i-7dc0fd9a937aed51">till statsrådet Heléne Fritzon (S)</textBlock>
    <textBlock id="i-44bbb9770114976f">2017/18:934 Byggande av skyddsrum vid nybyggnation av flerbostadshus</textBlock>
    <textBlock id="i-866d93969f31a451">av Gunilla Nordgren (M)</textBlock>
    <textBlock id="i-a39d68b4e9d91353">till justitie- och inrikesminister Morgan Johansson (S)</textBlock>
    <textBlock id="i-b15655c294d6ca5a">2017/18:935 Lärarutbildningen</textBlock>
    <textBlock id="i-476fd6596161a769">av Ida Drougge (M)</textBlock>
    <textBlock id="i-4e41132ccf7fe8cf">till statsrådet Helene Hellmark Knutsson (S)</textBlock>
    <textBlock id="i-d4fdd23b3eb7a2ed">2017/18:936 Gröna jobb</textBlock>
    <textBlock id="i-a330d5bc61790dd6">av Jan Ericson (M)</textBlock>
    <textBlock id="i-c10c6171e77d9cc0">till statsrådet Sven-Erik Bucht (S)</textBlock>
    <textBlock id="i-6f30b0c35d1771fb">2017/18:937 Artificiell generell intelligens</textBlock>
    <textBlock id="i-3564a55e08e3e31d">av Lotta Finstorp (M)</textBlock>
    <textBlock id="i-8a909bcc21253033">till statsrådet Helene Hellmark Knutsson (S)</textBlock>
    <textBlock id="i-34c5cb006d3f09d8">2017/18:938 Deepfakes</textBlock>
    <textBlock id="i-58e49119ee782366">av Lotta Finstorp (M)</textBlock>
    <textBlock id="i-3d0a3ebba3565ffa">till justitie- och inrikesminister Morgan Johansson (S)</textBlock>
    <textBlock id="i-5d337ba0fe66521b">2017/18:939 Riksväg 55</textBlock>
    <textBlock id="i-f2ef931b2c53f0c2">av Jessika Roswall (M)</textBlock>
    <textBlock id="i-dbfeda0df01be681">till statsrådet Tomas Eneroth (S)</textBlock>
    <textBlock id="i-db4ef56d9f6f7a7e">2017/18:940 Exitskatten</textBlock>
    <textBlock id="i-f027fdd6817ff042">av Lotta Finstorp (M)</textBlock>
    <textBlock id="i-d2c930ce97cdb361">till finansminister Magdalena Andersson (S)</textBlock>
    <textBlock id="i-e16701513193d522">2017/18:941 Försenade betalningar av EU:s jordbruksstöd</textBlock>
    <textBlock id="i-9ce1abebf79b3aff">av Maria Malmer Stenergard (M)</textBlock>
    <textBlock id="i-687f7af4dc988acd">till statsrådet Sven-Erik Bucht (S)</textBlock>
    <textBlock id="i-84f7c74a17339c04">2017/18:942 Lärarbrist</textBlock>
    <textBlock id="i-2fa1bf0e10158930">av Maria Stockhaus (M)</textBlock>
    <textBlock id="i-843e701ab712f00c">till utbildningsminister Gustav Fridolin (MP)</textBlock>
    <textBlock id="i-047dc34697ab4028">2017/18:943 Antalet förskoleplatser</textBlock>
    <textBlock id="i-8aa1884ddf1cad85">av Maria Stockhaus (M)</textBlock>
    <textBlock id="i-628652d23f72f735">till utbildningsminister Gustav Fridolin (MP)</textBlock>
    <textBlock id="i-d6cc933a42168292">2017/18:944 Utformning av ersättning till markägare</textBlock>
    <textBlock id="i-296a9d982ef8b265">av Åsa Coenraads (M)</textBlock>
    <textBlock id="i-275f79f0fb81a967">till miljöminister Karolina Skog (MP)</textBlock>
    <textBlock id="i-db1a19a64262f0d4">2017/18:945 Medförande av skolpeng utomlands</textBlock>
    <textBlock id="i-c2c64d82e7c2ab13">av Betty Malmberg (M)</textBlock>
    <textBlock id="i-ea56b33632078952">till utbildningsminister Gustav Fridolin (MP)</textBlock>
    <textBlock id="i-401db018ec0e1a86">2017/18:946 Utökad kontroll i gränsnära områden</textBlock>
    <textBlock id="i-90f770e0f16a38de">av Anders Hansson (M)</textBlock>
    <textBlock id="i-2fae78aaf6209916">till finansminister Magdalena Andersson (S)</textBlock>
    <textBlock id="i-c95304bac04bc495">2017/18:947 Arbetsförmedlingens roll i arbetet mot hedersrelaterat förtryck</textBlock>
    <textBlock id="i-74eff196cf2d429c">av Roger Haddad (L)</textBlock>
    <textBlock id="i-d7c52b3c64830351">till arbetsmarknads- och etableringsminister Ylva Johansson (S)</textBlock>
    <textBlock id="i-ae147b7fce68d1bd">2017/18:948 Horsstensleden</textBlock>
    <textBlock id="i-8399b5031c0c1247">av Nina Lundström (L)</textBlock>
    <textBlock id="i-d52844163fd479b0">till statsrådet Tomas Eneroth (S)</textBlock>
    <textBlock id="i-ad83e59aa1d0edae">2017/18:949 Råttor som snabbt förökar sig</textBlock>
    <textBlock id="i-1885a926990cad7b">av Betty Malmberg (M)</textBlock>
    <textBlock id="i-608a20f667956954">till miljöminister Karolina Skog (MP)</textBlock>
    <textBlock id="i-5e5b5fdf265b7f9c">2017/18:950 Statliga distriktsveterinärer som snedvrider konkurrensen</textBlock>
    <textBlock id="i-075f872afe8ab4ce">av Betty Malmberg (M)</textBlock>
    <textBlock id="i-d7d3fd5120403439">till statsrådet Sven-Erik Bucht (S)</textBlock>
    <textBlock id="i-0e64b26d65339830">§ 10 Kammaren åtskildes kl. 9.30 .</textBlock>
  </contentBlock>
  <contentBlock page="0" id="i-67208ee8d90edcbb">
    <textBlock id="i-b37c6c9388b1877b">Sammanträdet leddes av tredje vice talmannen.</textBlock>
  </contentBlock>
  <contentBlock page="0" id="i-d3836d56e31b926a">
    <textBlock id="i-e4a40b1dd50ce44b">Vid protokollet</textBlock>
  </contentBlock>
  <contentBlock page="0" id="i-57efa177d2c8b5c0">
    <textBlock id="i-3ac5d251aebdfddc">ANNALENA HANELL</textBlock>
  </contentBlock>
  <contentBlock page="0" id="i-c75e78b541143d63">
    <textBlock id="i-bfaec91941e156ec">/Olof Pilo</textBlock>
  </contentBlock>
  <contentBlock page="0" id="i-506a515fcae7be7e">
    <textBlock id="i-5f6758899dda546b">Innehållsförteckning</textBlock>
    <textBlock id="i-c97e7686038fe460">§ 1 Justering av protokoll</textBlock>
    <textBlock id="i-83a3717c50619787">§ 2 Anmälan om avskrivning av proposition</textBlock>
    <textBlock id="i-a057c1cd874b89b5">§ 3 Anmälan om subsidiaritetsprövning</textBlock>
    <textBlock id="i-dfeffdf5f05e8a26">§ 4 Anmälan om fördröjda svar på interpellationer</textBlock>
    <textBlock id="i-63f313841f43c10a">§ 5 Anmälan om granskningsrapport</textBlock>
    <textBlock id="i-e1a8744ee0cd3589">§ 6 Ärenden för hänvisning till utskott</textBlock>
    <textBlock id="i-2f90921cfe79a9b3">§ 7 Svar på interpellationerna 2017/18:377 och 382 om exitskatten</textBlock>
    <textBlock id="i-6e5b16c9ac999322">Anf. 1 Finansminister MAGDALENA ANDERSSON (S)</textBlock>
    <textBlock id="i-775470fd78d7c2db">Anf. 2 HELENA BOUVENG (M)</textBlock>
    <textBlock id="i-b9197d0787a6317d">Anf. 3 JÖRGEN WARBORN (M)</textBlock>
    <textBlock id="i-f3fe0263373df4da">Anf. 4 Finansminister MAGDALENA ANDERSSON (S)</textBlock>
    <textBlock id="i-53bd9915b96bcda2">Anf. 5 HELENA BOUVENG (M)</textBlock>
    <textBlock id="i-5bb1d7e5765075e8">Anf. 6 JÖRGEN WARBORN (M)</textBlock>
    <textBlock id="i-07c0fce6070dd1d9">Anf. 7 Finansminister MAGDALENA ANDERSSON (S)</textBlock>
    <textBlock id="i-0664d008d0cca7be">Anf. 8 HELENA BOUVENG (M)</textBlock>
    <textBlock id="i-e0fb9ca13070b256">Anf. 9 JÖRGEN WARBORN (M)</textBlock>
    <textBlock id="i-2080826e07d057f5">Anf. 10 Finansminister MAGDALENA ANDERSSON (S)</textBlock>
    <textBlock id="i-bfdb072b6f41140d">§ 8 Anmälan om interpellationer</textBlock>
    <textBlock id="i-724faec30f1116af">§ 9 Anmälan om frågor för skriftliga svar</textBlock>
    <textBlock id="i-78982dd565ba43cc">§ 10 Kammaren åtskildes kl. 9.30.</textBlock>
  </contentBlock>
  <contentBlock page="0" id="i-a34ebdc5c86518fc">
    <textBlock id="i-33a2797b067e0a46">Tryck: Elanders Sverige AB, Vällingby 2018</textBlock>
  </contentBlock>
</protocol>
