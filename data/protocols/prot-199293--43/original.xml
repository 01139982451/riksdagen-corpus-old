<protocol id="prot-199293--43">
  <contentBlock ix="0">
    <textBlock ix="0">1 §  Hänvisning av ärenden till utskott</textBlock>
    <textBlock ix="1">Föredrogs och hänvisades</textBlock>
    <textBlock ix="2">Proposition</textBlock>
    <textBlock ix="3">1992/93:141 till justitieutskottet</textBlock>
    <textBlock ix="4">Motionerna</textBlock>
    <textBlock ix="5">1992/93:U11--U13 till utrikesutskottet</textBlock>
    <textBlock ix="6">1992/93:Kr4--Kr6 till kulturutskottet</textBlock>
    <textBlock ix="7">2 §  Förnyad bordläggning</textBlock>
    <textBlock ix="8">Föredrogs men bordlades åter</textBlock>
    <textBlock ix="9">Justitieutskottets betänkande 1992/93:JuU12</textBlock>
    <textBlock ix="10">Lagutskottets betänkande 1992/93:LU11</textBlock>
    <textBlock ix="11">Socialutskottets betänkanden 1992/93:SoU9 och SoU10</textBlock>
    <textBlock ix="12">Utbildningsutskottets betänkande 1992/93:UbU3</textBlock>
    <textBlock ix="13">Trafikutskottets betänkanden 1992/93:TU8 och TU10</textBlock>
    <textBlock ix="14">Jordbruksutskottets betänkanden 1992/93:JoU6 och JoU9</textBlock>
    <textBlock ix="15">Näringsutskottets betänkanden 1992/93:NU9, NU10, NU14 och NU21</textBlock>
    <textBlock ix="16">3 §  Bordläggning</textBlock>
    <textBlock ix="17">Anmäldes och bordlades</textBlock>
    <textBlock ix="18">Motionerna</textBlock>
    <textBlock ix="19">med anledning av prop. 1992/93:42 Förstärkning av den grundläggande högskoleutbildningen m.m.</textBlock>
    <textBlock ix="20">1992/93:Ub29 av Lena Hjelm-Wallén m.fl. (s)</textBlock>
    <textBlock ix="21">1992/93:Ub30 av Stefan Kihlberg och Johan Brohult (nyd)</textBlock>
    <textBlock ix="22">med anledning av prop. 1992/93:144 Medlemsantalet i ekonomiska föreningar och bostadsrättsföreningar</textBlock>
    <textBlock ix="23">1992/93:L12 av Sten Söderberg (-)</textBlock>
    <textBlock ix="24">1992/93:L13 av Maj-Lis Lööw m.fl. (s)</textBlock>
    <textBlock ix="25">Konstitutionsutskottets betänkanden</textBlock>
    <textBlock ix="26">1992/93:KU8 Justitieombudsmännens redovisning av sin verksamhet till 1992/93 års riksmöte m.m.</textBlock>
    <textBlock ix="27">1992/93:KU12 Lagstiftning om satellitsändningar av TV-program</textBlock>
    <textBlock ix="28">1992/93:KU17 Sameting m.m.</textBlock>
    <textBlock ix="29">1992/93:KU19 Sändning av grannländers rundradioprogram från sändare i Sverige</textBlock>
    <textBlock ix="30">Finansutskottets betänkanden</textBlock>
    <textBlock ix="31">1992/93:FiU2 Vissa kommunalekonomiska frågor</textBlock>
    <textBlock ix="32">1992/93:FiU5 Offentlig upphandling</textBlock>
    <textBlock ix="33">1992/93:FiU6 Valuta- och kreditreglering</textBlock>
    <textBlock ix="34">1992/93:FiU7 Den statliga statistikens finansiering och samordning</textBlock>
    <textBlock ix="35">1992/93:FiU8 Ny organisation för förvaltning av statens fastigheter och lokaler m.m.</textBlock>
    <textBlock ix="36">Skatteutskottets betänkanden</textBlock>
    <textBlock ix="37">1992/93:SkU10 Upphävande av lagen (1990:750) om betalningar till och från utlandet m.m.</textBlock>
    <textBlock ix="38">Justitieutskottets betänkande</textBlock>
    <textBlock ix="39">1992/93:JuU15 Kriminalisering av prostitution</textBlock>
    <textBlock ix="40">Lagutskottets betänkanden</textBlock>
    <textBlock ix="41">1992/93:LU17 EES-avtalet och immaterialrätten</textBlock>
    <textBlock ix="42">1992/93:LU18 Leksakers säkerhet och farliga livsmedelsimitationer</textBlock>
    <textBlock ix="43">1992/93:LU19 Personlig skyddsutrustning för privat bruk</textBlock>
    <textBlock ix="44">1992/93:LU20 Ändringar i marknadsföringslagen med anledning av EES-avtalet, m.m.</textBlock>
    <textBlock ix="45">1992/93:LU21 Paketresor</textBlock>
    <textBlock ix="46">1992/93:LU25 Ändring i jordabalken m.m.</textBlock>
    <textBlock ix="47">Socialutskottets betänkanden</textBlock>
    <textBlock ix="48">1992/93:SoU11 Ytterligare medel till Sjukvårdens och socialvårdens planerings- och rationaliseringsinstitut för budgetåret 1992/93</textBlock>
    <textBlock ix="49">1992/93:SoU12 Avgifter inom äldre- och handikappomsorgen</textBlock>
    <textBlock ix="50">1992/93:SoU13 Prostitution</textBlock>
    <textBlock ix="51">Trafikutskottets betänkande</textBlock>
    <textBlock ix="52">1992/93:TU3 Inlandsbanan</textBlock>
    <textBlock ix="53">Bostadsutskottets betänkande</textBlock>
    <textBlock ix="54">1992/93:BoU8 Samerna och samisk kultur m.m.</textBlock>
    <textBlock ix="55">4 §  Anmälan om interpellationer</textBlock>
    <textBlock ix="56">Anmäldes att följande interpellationer framställts</textBlock>
    <textBlock ix="57">den 9 december</textBlock>
    <textBlock ix="58">1992/93:65 av Nils Nordh (s) till näringsministern om fastbränslelagen:</textBlock>
    <textBlock ix="59">Vi har i dag ingen verklighetsförankrad debatt om Sveriges energiförsörjning i kristid. Ett oberoende innebär att vi så långt som möjligt minskar sårbarheten i bl.a. värmeanläggningar. Detta görs bäst genom att fastbränslelagens bestämmelser tillämpas mer restriktivt än vad som nu sker.</textBlock>
    <textBlock ix="60">Fastbränslelagen föreskriver att vi bygger in energiformer som är omställbara för eldning med fasta inhemska bränslen. Tyvärr görs mycket stora eftergifter av de tillståndsgivande myndigheterna som ofta lämnar dispens för uppförande av värmeanläggningar som inte är omställbara.</textBlock>
    <textBlock ix="61">Det är här fastbränslelagen kommer in och lagen får ej urvattnas så att den inte fyller sin funktion.</textBlock>
    <textBlock ix="62">Sårbarheten är, helt naturligt, störst där installationerna består av el- eller gasuppvärmning. Det är därför nödvändigt att flexibla uppvärmningssystem, som kan utnyttja olika bränslen, inte minst de inhemska och förnybara, installeras. I Sverige har vi de senaste åren konstaterat att vi är sårbara på grund av de fluktuationer vi har i klimatet.</textBlock>
    <textBlock ix="63">De uppvärmningsanläggningar som i dag installeras är till 70 % inte omställbara för eldning med fasta bränslen. Informationen om tillämpningen av fastbränslelagen till den tillståndsgivande myndigheten (Byggnadsnämnden) bör poängteras så att sårbarheten minimeras.</textBlock>
    <textBlock ix="64">En förändring i lagparagrafen från eldningsanläggning till uppvärmningsanläggning kan också vara till gagn för tillståndsmyndigheten.</textBlock>
    <textBlock ix="65">Mina frågor till näringsministern:</textBlock>
    <textBlock ix="66">1.  Är näringsministern, mot bakgrund av att fastbränslelagen inte tillämpas på sätt som den var avsedd, beredd att vidta några åtgärder?</textBlock>
    <textBlock ix="67">2.  Är näringsministern beredd att komma med förslag till riksdagen så att ordet eldningsanläggning byts ut mot värmningsanläggning?</textBlock>
    <textBlock ix="68">1992/93:66 av Ivar Franzén (c) till näringsministern om fastbränslelagen:</textBlock>
    <textBlock ix="69">Effektiv bränsleanvändning ger både miljömässiga och ekonomiska fördelar. Nuvarande låga svavelhalt i eldningsolja 1 möjliggör väsentligt lägre rökgastemperturer (ca 100 grader mot tidigare över 200 grader) utan risk för skorstensskador.Lägre rökgastemperatur ökar verkningsgraden och sparar olja vilket betyder minskad miljöpåverkan och lägre bränsleförbrukning. Den lägre oljeförbrukningen betalar i allmänhet hela panninvesteringen på några år.</textBlock>
    <textBlock ix="70">Många oljepannor -- som har installerats senaste åren -- är underdimensionerade och kan endast avge utlovad värmeeffekt vid rökgastempertur på 200 grader eller högre, samt måste sotas mycket ofta. Underdimensioneringen är i många fall ett brott mot fastbränslelagen (SFS 1981:599). I 1 paragrafen nämnda lag sägs: ''En eldningsanläggning, som inte är tillfällig, skall enligt vad föreskrivs i denna lag uppföras eller installeras (utföras) så att den kan eldas med fast bränsle och därefter bibehållas i sådant utförande så länge den är i bruk.''</textBlock>
    <textBlock ix="71">För att möjliggöra fastbränsleeldning med bibehållen effekt krävs väsentligt större eldningsyta än för övertryckseldade oljepannor om höga rökgastemperaturer accepteras. Den överdimensionering som fastbränsleeldning kräver kan med dagens låga svavelhalter med fördel utnyttjas för ekonomieldning med olja. Den större ''eldningsytan'' möjliggör effektivare kylning av rökgaserna och merinvesteringen betalar sig snabbt även vid oljeeldning. Möjligheten att med bibehållen effekt ställa om till fastbränsleeldning erhålls utan merkostnad.</textBlock>
    <textBlock ix="72">Utöver beredskapssäl finns det starka ekonomiska motiv för att öka användingen av miljövänliga inhemska bränslen, i första hand träbränslen såsom flis, briketter och pellets.</textBlock>
    <textBlock ix="73">Den bristande efterlevnaden av fastbränslelagen medför dels oekonomisk och extra miljökrävande oljeeldning, samt väsentligt ökade kostnader för omställning till fastbränsle. Det finns därför starka skäl att snabbt se till att fastbränslelagen tillämpas korrekt vid all nyinstallation av eldningsanläggningar.</textBlock>
    <textBlock ix="74">Med hänvisning till vad ovan sagts vill jag till näringsminister Per Westerberg ställa följande frågor:</textBlock>
    <textBlock ix="75">1.  Anser regeringen det viktigt att fastbränslelagen tillämpas korrekt?</textBlock>
    <textBlock ix="76">2.  Om svaret är ja, vilka åtgärder avser regeringen att vidta för att det skall bli en korrekt tillämpning av lagen vid all nyinstallation av eldningsanläggningar?</textBlock>
    <textBlock ix="77">1992/93:67 av Sten-Ove Sundström (s) till näringsministern om Vattenfall AB:</textBlock>
    <textBlock ix="78">Statliga Vattenfall planerar stora personalneddragningar. I Norrbotten beräknas ca 165 anställda vara övertaliga. Av dessa finns över 100 i Jokkmokks kommun, därav 70 i Porjus och ett trettiotal i Vuollerim.</textBlock>
    <textBlock ix="79">Norrbottens inland har redan i nuläget stora problem med sysselsättningen. Ett fullföljande av Vattenfalls planer innebär ett hårt slag mot bl.a. Jokkmokks kommun.</textBlock>
    <textBlock ix="80">Under årtionden har Jokkmokks kommun via utbyggnaderna av alla stora vattenkraftverk inom kommunen tagit ett stort ansvar för den svenska elproduktionen. Mångmiljardvinster har pumpats in i den svenska statskassan medan sysselsättningseffekten för kommuninnevånarna har blivit marginell.</textBlock>
    <textBlock ix="81">Det samhällsansvar som företaget säger sig ha tagit tidigare vill man nu bli befriat ifrån när företaget bolagiseras. Som en orsak till de drastiska nedskärningarna anges att företaget måste leverera in mer pengar till ägaren, staten, och att Vattenfalls soliditet måste stärkas.</textBlock>
    <textBlock ix="82">Men effekterna får förödande effekter för Jokkmokks kommun som i likhet med många inlandskommuner inte har en chans att med egna resurser och insatser skapa jobb för de övertaliga.</textBlock>
    <textBlock ix="83">Här räcker det inte med några allmänna fraser och löften om regionalpolitiska insatser och eventuella lokaliseringar. Innan aviserade planer från Vattenfalls sida genomförs måste ersättningsjobb garanteras. Det kan t.ex. ske genom ett utvecklingsbolag där Vattenfall under en tjugoårsperiod tillför kompetens och kapital.</textBlock>
    <textBlock ix="84">Så länge Vattenfall nyttjar de naturresurser som Jokkmokks kommun ställer upp med, har självfallet också företaget ett samhällsansvar främst mot kommunen och i andra hand gentemot samhället och staten i övrigt. En förändring i bolagsformen kan aldrig befria företaget från det ansvaret. Självklart åligger det regering och riksdag att se till att företaget lever upp till detta ansvar.</textBlock>
    <textBlock ix="85">Mot denna bakgrund vill jag till näringsministern ställa följande frågor:</textBlock>
    <textBlock ix="86">1.  Vilka åtgärder är näringsministern beredd att vidta för att garantera sysselsättningen för de berörda vid Vattenfall?</textBlock>
    <textBlock ix="87">2.  Vilka initiativ är statsrådet beredd att vidta för att få till stånd ett utvecklingsbolag där Vattenfall får ansvaret för att tillföra kompetens och kapital under en tjugoårsperiod?</textBlock>
    <textBlock ix="88">3.  Avser statsrådet att vidta extra åtgärder för att de som berörs av Vattenfalls åtgärder ej friställs innan ersättningsjobb har skapats?</textBlock>
    <textBlock ix="89">5 § Anmälan om frågor</textBlock>
    <textBlock ix="90">Anmäldes att följande frågor framställts</textBlock>
    <textBlock ix="91">den 9 december</textBlock>
    <textBlock ix="92">1992/93:300 av Lennart Nilsson (s) till näringsministern om industripolitiken och sysselsättningen:</textBlock>
    <textBlock ix="93">Har regeringen någon industripolitik som kan förhindra att var femte uddevallabo blir utan jobb?</textBlock>
    <textBlock ix="94">1992/93:301 av Åke Carnerö (kds) till kommunikationsministern om försök med s.k. alkolås på bilar:</textBlock>
    <textBlock ix="95">I USA finns framtaget ett s.k. alkolås för fordon. Genom en andedräktsanalys kan man snabbt identifiera eventuell förekomst av alkohol. I kombination med en elektronisk styrning av startmotorn finns ett system för automatisk kontroll av att alkoholpåverkade förare inte framför sina fordon.</textBlock>
    <textBlock ix="96">I vissa delstater i USA (bl.a. Californien) har man infört möjligheten att genom domstolsbeslut utrusta bilar med alkolås och på så vis tillåta personer med alkoholproblem att köra eget fordon.</textBlock>
    <textBlock ix="97">Trafiksäkerhetsverket har begärt att få inleda en försöksverksamhet. Enligt amerikanska erfarenheter kan positiva effekter uppnås såväl för trafiksäkerheten som för individen.</textBlock>
    <textBlock ix="98">Vad avser statsrådet Odell att vidtaga för åtgärder för att vi skall få en försöksverksamhet i vårt land?</textBlock>
    <textBlock ix="99">1992/93:302 av Lennart Nilsson (s) till statsministern om sysselsättningen i Uddevalla kommun:</textBlock>
    <textBlock ix="100">I Uddevalla kommun kommer 20 % av den arbetsföra befolkningen att vara utan jobb 1993.</textBlock>
    <textBlock ix="101">Regeringsledamöter rekommenderar i debatten till att ''starta eget'', andra att ''det blir bättre när räntan sänks'', någon säger att ''det är inte mitt ansvarsområde''.</textBlock>
    <textBlock ix="102">Min fråga till statsministern är:</textBlock>
    <textBlock ix="103">Vilka samlade åtgärder är regeringen beredd att medverka till för att undvika att Uddevalla blir ett nytt Liverpool?</textBlock>
  </contentBlock>
</protocol>
