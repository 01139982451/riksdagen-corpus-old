<protocol id="prot-199394--9">
  <contentBlock ix="0">
    <textBlock ix="0">
      <textBlock ix="0">1 §  Justering av protokoll</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">Justerades protokollet för den 12 oktober.</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">2 §  Meddelande om muntliga frågor till regeringen den 21 oktober</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Anf. 1  TALMANNEN:</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Vid frågestunden torsdagen den 21 oktober kl.</textBlock>
      <textBlock ix="1">14.30 kommer följande statsråd att närvara:</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">Statsminister Carl Bildt (m), miljöminister Olof</textBlock>
      <textBlock ix="1">Johansson (c), jordbruksminister Karl Erik Olsson</textBlock>
      <textBlock ix="2">(c), statsrådet Alf Svensson (kds) och statsrådet Bo</textBlock>
      <textBlock ix="3">Lundgren (m).</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">Statsministern besvarar övergripande och allmänpolitiska frågor. Frågorna till övriga statsråd förutsätts beröra deras ansvarsområden inom regeringen.</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0"></textBlock>
      <textBlock ix="1">3 §  Anmälan om ny ordförande i den svenska delegationen till Europeiska frihandelssammanslutningens (EFTA)</textBlock>
      <textBlock ix="2">parlamentarikerkommitté</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Talmannen anmälde att den svenska EFTA-</textBlock>
      <textBlock ix="1">delegationen den 14 oktober utsett Lars Tobisson</textBlock>
      <textBlock ix="2">(m) till ny ordförande efter Nic Grönvall (m).</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">4 §  Ledighet</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Talmannen meddelade att Berndt Ekholm (s)</textBlock>
      <textBlock ix="1">ansökt om ledighet för FN-uppdrag under tiden den</textBlock>
      <textBlock ix="2">25 oktober--den 26 november.</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Kammaren biföll denna ansökan.</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Talmannen meddelade att Lars-Olof Karlsson (s)</textBlock>
      <textBlock ix="1">skulle tjänstgöra som ersättare för Berndt Ekholm.</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">5 §  Meddelande om val till Nordiska rådet</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Anf. 2  TALMANNEN:</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Jag får meddela att val till Nordiska rådets svenska delegation kommer att företas vid morgondagens sammanträde.</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">6 §  Hänvisning av ärende till utskott</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Proposition</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">1993/94:68 till jordbruksutskottet</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">7 §  Förnyad bordläggning</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">Föredrogs men bordlades åter</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">Konstitutionsutskottets betänkanden</textBlock>
      <textBlock ix="1">1993/94:KU1--KU4</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Justitieutskottets betänkande 1993/94:JuU1</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">8 §  Bordläggning</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">Propositionerna</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">1993/94:38 Postlag och en förändrad verksamhetsform för Postverket, m.m.</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">1993/94:62 Sveriges anslutning till ett europeiskt radiokommunikationskontor (ERO)</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">1993/94:79 Ändringar i beskattningen av vissa oljeprodukter</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">Skrivelse</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">1993/94:20 1993 års redogörelse för företag med statligt ägande</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">9 §  Anmälan av om frågor</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">den 15 oktober</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">1993/94:67 av Märtha Gårdestig (kds) till statsrådet</textBlock>
      <textBlock ix="1">Bo Könberg om karensdagarna:</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">Kombinationen av arbetsgivaransvar de första 14</textBlock>
      <textBlock ix="1">dagarna i en sjukperiod och en karensdag i sjukförsäkringen har medfört orimliga konsekvenser för dem som har mer än en arbetsgivare.</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Är arbetstiden uppdelad på flera arbetsgivare under 14-dagarsperioden får den sjuke en karensdag hos varje arbetsgivare.</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">Detta slår hårt mot människor som inte lyckas få eller av olika skäl inte kan ha ett heltidsarbete.</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">Vad avser biträdande socialministern vidta för åtgärder för att rätta till detta?</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">1993/94:68 avLars Svensk (kds) till kommunikationsministern om Telias 071-nummer:</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">071-marknaden utvecklas alltmer och det område som står för den största expansionen förefaller vara den så kallade ''snuskhummerservicen'', en service som med jämna mellanrum orsakar telefonabonnenter stora kostnader, oftast därför att beställare och betalare inte är samma person.</textBlock>
      <textBlock ix="1">Visserligen kan 071-servicen på begäran kopplas bort men då begränsas också den tillgänglighet av annan service som Telia AB är satt att tillhandahålla.</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">Jag vill fråga kommunikationsministern om han har för avsikt att vidtaga några åtgärder för att komma tillrätta med de problem som 071-servicen åsamkar många teleabonnenter?</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">1993/94:69 av Inger Lundberg (s) till kulturministern om fördelningen av radiotillstånd:</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0">Trots allvarliga varningar från den socialdemokratiska oppositionen fattade riksdagsmajoriteten under våren beslut om att rätten till reklamradio skulle ut på auktion.</textBlock>
      <textBlock ix="1">Betalningsförmågan -- inga andra kriterier -- lades till grund för rätten att sända lokalradio.</textBlock>
    </textBlock>
  </contentBlock>
  <contentBlock ix="45">
    <textBlock ix="45">
      <textBlock ix="0">För några veckor sedan auktionerades de första radiotillstånden ut. Grundlagen markerar att massmediepolitiken ska syfta till att skapa ''vidats möjliga yttrande- och informationsfrihet''.</textBlock>
      <textBlock ix="1">Resultatet blev snarast det motsatta.</textBlock>
    </textBlock>
  </contentBlock>
  <contentBlock ix="46">
    <textBlock ix="46">
      <textBlock ix="0">Flertalet tillstånd innehas nu av de redan stora medieföretagen. På några orter har samtliga tillstånd köpts av samma aktör.</textBlock>
    </textBlock>
  </contentBlock>
  <contentBlock ix="47">
    <textBlock ix="47">
      <textBlock ix="0">Är statsrådet beredd att ompröva regeringens politik vid fördelning av radiotillstånd i syfte att uppnå ökad bredd i medieutbudet?</textBlock>
    </textBlock>
  </contentBlock>
  <contentBlock ix="48">
    <textBlock ix="48">
      <textBlock ix="0">1993/94:70 av Kenneth Lantz (kds) till jordbruksministern om åtgärder mot olaga fiske:</textBlock>
    </textBlock>
  </contentBlock>
  <contentBlock ix="49">
    <textBlock ix="49">
      <textBlock ix="0">Kustbevakningen ansvarar för våra vatten runt kusterna. Vi har fått lagar som ger direktiv till fritidsfisket. Dessa måste självklart övervakas.</textBlock>
      <textBlock ix="1">Men det får inte bli på bekostnad av det tjuvfiske som tyvärr är rådande i Öresund och Skälderviken just nu. Många danska fiskebåtar kommer in i svenskt vatten och rensar dessa vatten på den fisk som finns kvar. Det är olyckligt eftersom vi behöver all tillväxt som vi bara kan tänka oss. Öresund och</textBlock>
      <textBlock ix="2">Skälderviken får inte skrapas rena med hjälp av effektiva fiskebåtar. Därtill föreligger det risk för att bottenfloran skadas genom att olämpliga redskap används i just dessa vatten.</textBlock>
    </textBlock>
  </contentBlock>
  <contentBlock ix="50">
    <textBlock ix="50">
      <textBlock ix="0">Kustbevakningen måste få klara direktiv att hålla tjuvfisket borta från dessa ofta uppskattade vatten och kustremsor för fritidsfiskare.</textBlock>
    </textBlock>
  </contentBlock>
  <contentBlock ix="51">
    <textBlock ix="51">
      <textBlock ix="0">Ämnar jordbruksministern vidtaga åtgärder för att hindra tjuvfisket i Öresund och Skälderviken?</textBlock>
    </textBlock>
  </contentBlock>
  <contentBlock ix="52">
    <textBlock ix="52">
      <textBlock ix="0">1993/94:71 av Göte Jonsson (m)till arbetsmarknadsministern om</textBlock>
      <textBlock ix="1">Arbetslöshetsersättning och deltidsarbete:</textBlock>
    </textBlock>
  </contentBlock>
  <contentBlock ix="53">
    <textBlock ix="53">
      <textBlock ix="0">Malms Elservice AB i Alsterbro är ett företag som normalt ger sysselsättning åt tre personer. På grund av brist på arbete tvingades företaget varsla en person tidigare i år. Efter ett tag ökade arbetsuppgifterna i företaget och man ville återanställa vederbörande på halvtid. Den permitterade ville gå in i halvtidsarbete. Från</textBlock>
      <textBlock ix="1">Elektrikerförbundet kom då beskedet att han skulle stämpla i 40 timmar eller inget alls. Han fick således inte återgå till arbetet på halvtid.</textBlock>
    </textBlock>
  </contentBlock>
  <contentBlock ix="54">
    <textBlock ix="54">
      <textBlock ix="0">Det anförda exemplet visar enligt min uppfattning på ett alldeles oacceptabelt fackligt agerande. Den anställde återgick i det här fallet ändå till halvtidsarbete, men på grund av detta har han sedan vägrats resterande arbetslöshetsersättning.</textBlock>
      <textBlock ix="1">Företaget har dessutom krävts på skadestånd av facket för brott mot kollektivavtalet.</textBlock>
    </textBlock>
  </contentBlock>
  <contentBlock ix="55">
    <textBlock ix="55">
      <textBlock ix="0">Jag är väl medveten om att statsrådet inte kan kommentera ett enskilt fall men själva regelverket måste kunna ifrågasättas.</textBlock>
    </textBlock>
  </contentBlock>
  <contentBlock ix="56">
    <textBlock ix="56">
      <textBlock ix="0">Vilka åtgärder är statsrådet beredd att vidta så att halvtidsarbete blir möjligt i anslutning till begräsad arbetstillgång?</textBlock>
    </textBlock>
  </contentBlock>
  <contentBlock ix="57">
    <textBlock ix="57">
      <textBlock ix="0"></textBlock>
      <textBlock ix="1">1993/94:72 av Lars Stjernkvist (s) till statsrådet</textBlock>
      <textBlock ix="2">Bo Lundgren om snabba hyresuppgörelser på låga nivåer:</textBlock>
    </textBlock>
  </contentBlock>
  <contentBlock ix="58">
    <textBlock ix="58">
      <textBlock ix="0">Enligt uppgifter i massmedierna överväger statsrådet åtgärder för att förhindra att fastighetsskatten bidrar till höjda boendekostnader nästa år.</textBlock>
    </textBlock>
  </contentBlock>
  <contentBlock ix="59">
    <textBlock ix="59">
      <textBlock ix="0">Hyresförhandlingarna inför nästa år har kommit i gång. Av förståeliga skäl önskar alla inblandade snabba uppgörelser på en låg nivå, för att om möjligt minska ökningen av antalet tomma lägenheter. Förutsättningarna för låga avtal finns, men det finns tyvärr fortfarande orosmoln. Ett är den beslutade höjningen av den garanterade räntan. Ett annat är planerna på en ny hyresförhandlingslag. Ett tredje är höjningen av fastighetsskatten, som följer av tidigare beslut.</textBlock>
    </textBlock>
  </contentBlock>
  <contentBlock ix="60">
    <textBlock ix="60">
      <textBlock ix="0">Jag hade i och för sig föredragit att regeringen siktat in sig på någon av de förstnämnda hoten, men alla åtgärder som i dagens läge kan bidra till en stabilisering av situationen på bostadsmarknaden måste välkomnas.</textBlock>
    </textBlock>
  </contentBlock>
  <contentBlock ix="61">
    <textBlock ix="61">
      <textBlock ix="0">Mot bakgrund av ovanstående undrar jag vilka åtgärder statsrådet är beredd att vidta för att underlätta snabba hyresuppgörelser på låga nivåer.</textBlock>
    </textBlock>
  </contentBlock>
  <contentBlock ix="62">
    <textBlock ix="62">
      <textBlock ix="0">10 §  Kammaren åtskildes kl. 15.01.</textBlock>
    </textBlock>
  </contentBlock>
  <contentBlock ix="63">
    <textBlock ix="63">
      <textBlock ix="0">Förhandlingarna leddes av talmannen.</textBlock>
    </textBlock>
  </contentBlock>
</protocol>
