<protocol id="prot-199394--9">
  <contentBlock ix="0">
    <textBlock ix="0">1 §  Justering av protokoll</textBlock>
    <textBlock ix="1">Justerades protokollet för den 12 oktober.</textBlock>
    <textBlock ix="2">2 §  Meddelande om muntliga frågor till regeringen den 21 oktober</textBlock>
    <textBlock ix="3">Anf. 1  TALMANNEN:</textBlock>
    <textBlock ix="4">Vid frågestunden torsdagen den 21 oktober kl. 14.30 kommer följande statsråd att närvara:</textBlock>
    <textBlock ix="5">Statsminister Carl Bildt (m), miljöminister Olof Johansson (c), jordbruksminister Karl Erik Olsson (c), statsrådet Alf Svensson (kds) och statsrådet Bo Lundgren (m).</textBlock>
    <textBlock ix="6">Statsministern besvarar övergripande och allmänpolitiska frågor. Frågorna till övriga statsråd förutsätts beröra deras ansvarsområden inom regeringen.</textBlock>
    <textBlock ix="7"> 3 §  Anmälan om ny ordförande i den svenska delegationen till Europeiska frihandelssammanslutningens (EFTA) parlamentarikerkommitté</textBlock>
    <textBlock ix="8">Talmannen anmälde att den svenska EFTA- delegationen den 14 oktober utsett Lars Tobisson (m) till ny ordförande efter Nic Grönvall (m).</textBlock>
    <textBlock ix="9">4 §  Ledighet</textBlock>
    <textBlock ix="10">Talmannen meddelade att Berndt Ekholm (s) ansökt om ledighet för FN-uppdrag under tiden den 25 oktober--den 26 november.</textBlock>
    <textBlock ix="11">Kammaren biföll denna ansökan.</textBlock>
    <textBlock ix="12">Talmannen meddelade att Lars-Olof Karlsson (s) skulle tjänstgöra som ersättare för Berndt Ekholm.</textBlock>
    <textBlock ix="13">5 §  Meddelande om val till Nordiska rådet</textBlock>
    <textBlock ix="14">Anf. 2  TALMANNEN:</textBlock>
    <textBlock ix="15">Jag får meddela att val till Nordiska rådets svenska delegation kommer att företas vid morgondagens sammanträde.</textBlock>
    <textBlock ix="16">6 §  Hänvisning av ärende till utskott</textBlock>
    <textBlock ix="17">Föredrogs och hänvisades</textBlock>
    <textBlock ix="18">Proposition</textBlock>
    <textBlock ix="19">1993/94:68 till jordbruksutskottet</textBlock>
    <textBlock ix="20">7 §  Förnyad bordläggning</textBlock>
    <textBlock ix="21">Föredrogs men bordlades åter</textBlock>
    <textBlock ix="22">Konstitutionsutskottets betänkanden 1993/94:KU1--KU4</textBlock>
    <textBlock ix="23">Justitieutskottets betänkande 1993/94:JuU1</textBlock>
    <textBlock ix="24">8 §  Bordläggning</textBlock>
    <textBlock ix="25">Anmäldes och bordlades</textBlock>
    <textBlock ix="26">Propositionerna</textBlock>
    <textBlock ix="27">1993/94:38 Postlag och en förändrad verksamhetsform för Postverket, m.m.</textBlock>
    <textBlock ix="28">1993/94:62 Sveriges anslutning till ett europeiskt radiokommunikationskontor (ERO)</textBlock>
    <textBlock ix="29">1993/94:79 Ändringar i beskattningen av vissa oljeprodukter</textBlock>
    <textBlock ix="30">Skrivelse</textBlock>
    <textBlock ix="31">1993/94:20 1993 års redogörelse för företag med statligt ägande</textBlock>
    <textBlock ix="32">9 §  Anmälan av om frågor</textBlock>
    <textBlock ix="33">Anmäldes att följande frågor framställts</textBlock>
    <textBlock ix="34">den 15 oktober</textBlock>
    <textBlock ix="35">1993/94:67 av Märtha Gårdestig (kds) till statsrådet Bo Könberg om karensdagarna:</textBlock>
    <textBlock ix="36">Kombinationen av arbetsgivaransvar de första 14 dagarna i en sjukperiod och en karensdag i sjukförsäkringen har medfört orimliga konsekvenser för dem som har mer än en arbetsgivare.</textBlock>
    <textBlock ix="37">Är arbetstiden uppdelad på flera arbetsgivare under 14-dagarsperioden får den sjuke en karensdag hos varje arbetsgivare.</textBlock>
    <textBlock ix="38">Detta slår hårt mot människor som inte lyckas få eller av olika skäl inte kan ha ett heltidsarbete.</textBlock>
    <textBlock ix="39">Vad avser biträdande socialministern vidta för åtgärder för att rätta till detta?</textBlock>
    <textBlock ix="40">1993/94:68 avLars Svensk (kds) till kommunikationsministern om Telias 071-nummer:</textBlock>
    <textBlock ix="41">071-marknaden utvecklas alltmer och det område som står för den största expansionen förefaller vara den så kallade ''snuskhummerservicen'', en service som med jämna mellanrum orsakar telefonabonnenter stora kostnader, oftast därför att beställare och betalare inte är samma person. Visserligen kan 071-servicen på begäran kopplas bort men då begränsas också den tillgänglighet av annan service som Telia AB är satt att tillhandahålla.</textBlock>
    <textBlock ix="42">Jag vill fråga kommunikationsministern om han har för avsikt att vidtaga några åtgärder för att komma tillrätta med de problem som 071-servicen åsamkar många teleabonnenter?</textBlock>
    <textBlock ix="43">1993/94:69 av Inger Lundberg (s) till kulturministern om fördelningen av radiotillstånd:</textBlock>
    <textBlock ix="44">Trots allvarliga varningar från den socialdemokratiska oppositionen fattade riksdagsmajoriteten under våren beslut om att rätten till reklamradio skulle ut på auktion. Betalningsförmågan -- inga andra kriterier -- lades till grund för rätten att sända lokalradio.</textBlock>
    <textBlock ix="45">För några veckor sedan auktionerades de första radiotillstånden ut. Grundlagen markerar att massmediepolitiken ska syfta till att skapa ''vidats möjliga yttrande- och informationsfrihet''. Resultatet blev snarast det motsatta.</textBlock>
    <textBlock ix="46">Flertalet tillstånd innehas nu av de redan stora medieföretagen. På några orter har samtliga tillstånd köpts av samma aktör.</textBlock>
    <textBlock ix="47">Är statsrådet beredd att ompröva regeringens politik vid fördelning av radiotillstånd i syfte att uppnå ökad bredd i medieutbudet?</textBlock>
    <textBlock ix="48">1993/94:70 av Kenneth Lantz (kds) till jordbruksministern om åtgärder mot olaga fiske:</textBlock>
    <textBlock ix="49">Kustbevakningen ansvarar för våra vatten runt kusterna. Vi har fått lagar som ger direktiv till fritidsfisket. Dessa måste självklart övervakas. Men det får inte bli på bekostnad av det tjuvfiske som tyvärr är rådande i Öresund och Skälderviken just nu. Många danska fiskebåtar kommer in i svenskt vatten och rensar dessa vatten på den fisk som finns kvar. Det är olyckligt eftersom vi behöver all tillväxt som vi bara kan tänka oss. Öresund och Skälderviken får inte skrapas rena med hjälp av effektiva fiskebåtar. Därtill föreligger det risk för att bottenfloran skadas genom att olämpliga redskap används i just dessa vatten.</textBlock>
    <textBlock ix="50">Kustbevakningen måste få klara direktiv att hålla tjuvfisket borta från dessa ofta uppskattade vatten och kustremsor för fritidsfiskare.</textBlock>
    <textBlock ix="51">Ämnar jordbruksministern vidtaga åtgärder för att hindra tjuvfisket i Öresund och Skälderviken?</textBlock>
    <textBlock ix="52">1993/94:71 av Göte Jonsson (m)till arbetsmarknadsministern om Arbetslöshetsersättning och deltidsarbete:</textBlock>
    <textBlock ix="53">Malms Elservice AB i Alsterbro är ett företag som normalt ger sysselsättning åt tre personer. På grund av brist på arbete tvingades företaget varsla en person tidigare i år. Efter ett tag ökade arbetsuppgifterna i företaget och man ville återanställa vederbörande på halvtid. Den permitterade ville gå in i halvtidsarbete. Från Elektrikerförbundet kom då beskedet att han skulle stämpla i 40 timmar eller inget alls. Han fick således inte återgå till arbetet på halvtid.</textBlock>
    <textBlock ix="54">Det anförda exemplet visar enligt min uppfattning på ett alldeles oacceptabelt fackligt agerande. Den anställde återgick i det här fallet ändå till halvtidsarbete, men på grund av detta har han sedan vägrats resterande arbetslöshetsersättning. Företaget har dessutom krävts på skadestånd av facket för brott mot kollektivavtalet.</textBlock>
    <textBlock ix="55">Jag är väl medveten om att statsrådet inte kan kommentera ett enskilt fall men själva regelverket måste kunna ifrågasättas.</textBlock>
    <textBlock ix="56">Vilka åtgärder är statsrådet beredd att vidta så att halvtidsarbete blir möjligt i anslutning till begräsad arbetstillgång?</textBlock>
    <textBlock ix="57"> 1993/94:72 av Lars Stjernkvist (s) till statsrådet Bo Lundgren om snabba hyresuppgörelser på låga nivåer:</textBlock>
    <textBlock ix="58">Enligt uppgifter i massmedierna överväger statsrådet åtgärder för att förhindra att fastighetsskatten bidrar till höjda boendekostnader nästa år.</textBlock>
    <textBlock ix="59">Hyresförhandlingarna inför nästa år har kommit i gång. Av förståeliga skäl önskar alla inblandade snabba uppgörelser på en låg nivå, för att om möjligt minska ökningen av antalet tomma lägenheter. Förutsättningarna för låga avtal finns, men det finns tyvärr fortfarande orosmoln. Ett är den beslutade höjningen av den garanterade räntan. Ett annat är planerna på en ny hyresförhandlingslag. Ett tredje är höjningen av fastighetsskatten, som följer av tidigare beslut.</textBlock>
    <textBlock ix="60">Jag hade i och för sig föredragit att regeringen siktat in sig på någon av de förstnämnda hoten, men alla åtgärder som i dagens läge kan bidra till en stabilisering av situationen på bostadsmarknaden måste välkomnas.</textBlock>
    <textBlock ix="61">Mot bakgrund av ovanstående undrar jag vilka åtgärder statsrådet är beredd att vidta för att underlätta snabba hyresuppgörelser på låga nivåer.</textBlock>
    <textBlock ix="62">10 §  Kammaren åtskildes kl. 15.01.</textBlock>
    <textBlock ix="63">Förhandlingarna leddes av talmannen.</textBlock>
  </contentBlock>
</protocol>
