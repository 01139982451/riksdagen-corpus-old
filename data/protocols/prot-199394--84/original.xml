<protocol id="prot-199394--84">
  <contentBlock ix="0" page="0">
    <textBlock ix="0">1 §  Justering av protokoll</textBlock>
  </contentBlock>
  <contentBlock ix="1" page="0">
    <textBlock ix="0">Justerades protokollet för den 25 mars.</textBlock>
  </contentBlock>
  <contentBlock ix="2" page="0">
    <textBlock ix="0">2 §  Meddelande om svar på interpellationer</textBlock>
  </contentBlock>
  <contentBlock ix="3" page="0">
    <textBlock ix="0">Till riksdagen hade inkommit följande skrivelser:</textBlock>
  </contentBlock>
  <contentBlock ix="4" page="0">
    <textBlock ix="0">Interpellation 1993/94:109</textBlock>
  </contentBlock>
  <contentBlock ix="5" page="0">
    <textBlock ix="0">Till riksdagen</textBlock>
  </contentBlock>
  <contentBlock ix="6" page="0">
    <textBlock ix="0">Beträffande interpellation 1993/94:109 av Christina</textBlock>
    <textBlock ix="1">Linderholm (c) om antipersonella minor får jag meddela att jag inte kan besvara denna inom föreskrivna fyra veckor. Skälet härtill är utlandsresor.</textBlock>
  </contentBlock>
  <contentBlock ix="7" page="0">
    <textBlock ix="0">Jag kommer att besvara interpellationen den 25</textBlock>
    <textBlock ix="1">april.</textBlock>
  </contentBlock>
  <contentBlock ix="8" page="0">
    <textBlock ix="0">Stockholm den 23 mars 1994</textBlock>
  </contentBlock>
  <contentBlock ix="9" page="0">
    <textBlock ix="0">Ulf Dinkelspiel</textBlock>
  </contentBlock>
  <contentBlock ix="10" page="0">
    <textBlock ix="0">Interpellationerna 1993/94:104 och 116</textBlock>
  </contentBlock>
  <contentBlock ix="11" page="0">
    <textBlock ix="0">Till riksdagen</textBlock>
  </contentBlock>
  <contentBlock ix="12" page="0">
    <textBlock ix="0">Beträffande interpellation 1993/94:104 av Peeter</textBlock>
    <textBlock ix="1">Luksep om den setukesiska folkgruppen och interpellation 1993/94:116 av Pär Granstedt om rekommendationer av ESK:s parlamentarikerförsamling till dess ministerråd, får jag meddela att jag inte kan besvara dessa inom föreskrivna fyra veckor. Skälet härtill är utlandsresor. Jag kommer att besvara interpellationerna den 25 april.</textBlock>
  </contentBlock>
  <contentBlock ix="13" page="0">
    <textBlock ix="0">Stockholm den 22 mars 1994</textBlock>
  </contentBlock>
  <contentBlock ix="14" page="0">
    <textBlock ix="0">Margaretha af Ugglas</textBlock>
  </contentBlock>
  <contentBlock ix="15" page="0">
    <textBlock ix="0">Interpellation 1993/94:112</textBlock>
  </contentBlock>
  <contentBlock ix="16" page="0">
    <textBlock ix="0">Till riksdagen</textBlock>
  </contentBlock>
  <contentBlock ix="17" page="0">
    <textBlock ix="0">Beträffande interpellation 1993/94:112 av Elving</textBlock>
    <textBlock ix="1">Andersson (c) om bärigheten på vägar i skogslänen får jag meddela att jag inte kan besvara denna inom föreskrivna fyra veckor. Skälet härtill är att en debattdag som passar både interpellanten och mig inte stått att finna under denna tidsperiod.</textBlock>
  </contentBlock>
  <contentBlock ix="18" page="0">
    <textBlock ix="0">Jag kommer att besvara interpellationen den 16</textBlock>
    <textBlock ix="1">maj 1994.</textBlock>
  </contentBlock>
  <contentBlock ix="19" page="0">
    <textBlock ix="0">Stockholm den 28 mars 1994</textBlock>
  </contentBlock>
  <contentBlock ix="20" page="0">
    <textBlock ix="0">Mats Odell</textBlock>
  </contentBlock>
  <contentBlock ix="21" page="0">
    <textBlock ix="0">Interpellation 1993/94:121</textBlock>
  </contentBlock>
  <contentBlock ix="22" page="0">
    <textBlock ix="0">Till riksdagen</textBlock>
  </contentBlock>
  <contentBlock ix="23" page="0">
    <textBlock ix="0">Beträffande interpellation framställd av Birgitta</textBlock>
    <textBlock ix="1">Hambraeus, 1993/94:121 Sverige och EMU, får jag meddela att jag inte kan besvara denna inom föreskrivna fyra veckor.</textBlock>
  </contentBlock>
  <contentBlock ix="24" page="0">
    <textBlock ix="0">Skälet härtill är att en debattdag som passar både interpellanten och mig inte stått att finna under denna tidsperiod.</textBlock>
  </contentBlock>
  <contentBlock ix="25" page="0">
    <textBlock ix="0">Jag kommer att besvara interpellationen den 16</textBlock>
    <textBlock ix="1">maj 1994.</textBlock>
  </contentBlock>
  <contentBlock ix="26" page="0">
    <textBlock ix="0">Stockholm den 29 mars 1994</textBlock>
  </contentBlock>
  <contentBlock ix="27" page="0">
    <textBlock ix="0">Anne Wibble</textBlock>
  </contentBlock>
  <contentBlock ix="28" page="0">
    <textBlock ix="0">3 §  Hänvisning av ärenden till utskott</textBlock>
  </contentBlock>
  <contentBlock ix="29" page="0">
    <textBlock ix="0">Föredrogs och hänvisades</textBlock>
  </contentBlock>
  <contentBlock ix="30" page="0">
    <textBlock ix="0">Propositionerna</textBlock>
  </contentBlock>
  <contentBlock ix="31" page="0">
    <textBlock ix="0">1993/94:177 till utbildningsutskottet</textBlock>
  </contentBlock>
  <contentBlock ix="32" page="0">
    <textBlock ix="0">1993/94:180 till trafikutskottet</textBlock>
  </contentBlock>
  <contentBlock ix="33" page="0">
    <textBlock ix="0">1993/94:192 till justitieutskottet</textBlock>
  </contentBlock>
  <contentBlock ix="34" page="0">
    <textBlock ix="0">1993/94:205 till socialförsäkringsutskottet</textBlock>
  </contentBlock>
  <contentBlock ix="35" page="0">
    <textBlock ix="0">1993/94:206, 211 och 212 till näringsutskottet</textBlock>
  </contentBlock>
  <contentBlock ix="36" page="0">
    <textBlock ix="0">1993/94:219 till socialutskottet</textBlock>
  </contentBlock>
  <contentBlock ix="37" page="0">
    <textBlock ix="0">1993/94:222 till finansutskottet</textBlock>
  </contentBlock>
  <contentBlock ix="38" page="0">
    <textBlock ix="0">1993/94:226 och 239 till bostadsutskottet</textBlock>
  </contentBlock>
  <contentBlock ix="39" page="0">
    <textBlock ix="0">1993/94:229 till jordbruksutskottet</textBlock>
  </contentBlock>
  <contentBlock ix="40" page="0">
    <textBlock ix="0">4 §  Bordläggning</textBlock>
  </contentBlock>
  <contentBlock ix="41" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="42" page="0">
    <textBlock ix="0">Propositionerna</textBlock>
  </contentBlock>
  <contentBlock ix="43" page="0">
    <textBlock ix="0">1993/94:185 Förvaltningsmyndigheternas ledning</textBlock>
  </contentBlock>
  <contentBlock ix="44" page="0">
    <textBlock ix="0">1993/94:196 Ändringar i aktiebolagslagen</textBlock>
    <textBlock ix="1">(1975:1385) m.m.</textBlock>
  </contentBlock>
  <contentBlock ix="45" page="0">
    <textBlock ix="0">1993/94:201 Ränteskillnadsersättning vid förtidsuppsägning av konsumentkrediter</textBlock>
  </contentBlock>
  <contentBlock ix="46" page="0">
    <textBlock ix="0">1993/94:203 Ändringar av avtalet om Europeiska ekonomiska samarbetsområdet (EES-avtalet)</textBlock>
    <textBlock ix="1">m.m.</textBlock>
  </contentBlock>
  <contentBlock ix="47" page="0">
    <textBlock ix="0">1993/94:214 En ny organisation för lantmäteri- och fastighetsdataverksamhet m.m.</textBlock>
  </contentBlock>
  <contentBlock ix="48" page="0">
    <textBlock ix="0">1993/94:215 Handlingsplan mot buller</textBlock>
  </contentBlock>
  <contentBlock ix="49" page="0">
    <textBlock ix="0">1993/94:220 Vissa socialförsäkringsfrågor, m.m.</textBlock>
  </contentBlock>
  <contentBlock ix="50" page="0">
    <textBlock ix="0">1993/94:225 Vissa mervärdesskattefrågor</textBlock>
  </contentBlock>
  <contentBlock ix="51" page="0">
    <textBlock ix="0">1993/94:227 Frågor om offentlig upphandling</textBlock>
  </contentBlock>
  <contentBlock ix="52" page="0">
    <textBlock ix="0">1993/94:228 Ombildning av Statens</textBlock>
    <textBlock ix="1">Bostadsfinansieringsaktiebolag, SBAB</textBlock>
  </contentBlock>
  <contentBlock ix="53" page="0">
    <textBlock ix="0">Förslag</textBlock>
  </contentBlock>
  <contentBlock ix="54" page="0">
    <textBlock ix="0">1993/94:RR8 Riksdagens revisorers förslag angående tillsyn av djurskydd</textBlock>
  </contentBlock>
  <contentBlock ix="55" page="0">
    <textBlock ix="0">Motionerna</textBlock>
  </contentBlock>
  <contentBlock ix="56" page="0">
    <textBlock ix="0">med anledning av prop. 1993/94:135</textBlock>
    <textBlock ix="1">Ungdomspolitik</textBlock>
  </contentBlock>
  <contentBlock ix="57" page="0">
    <textBlock ix="0">1993/94:Kr1 av Gudrun Schyman m.fl. (v)</textBlock>
  </contentBlock>
  <contentBlock ix="58" page="0">
    <textBlock ix="0">1993/94:Kr2 av Åke Gustavsson m.fl. (s)</textBlock>
  </contentBlock>
  <contentBlock ix="59" page="0">
    <textBlock ix="0">1993/94:Kr3 av Claus Zaar (nyd)</textBlock>
  </contentBlock>
  <contentBlock ix="60" page="0">
    <textBlock ix="0">med anledning av prop. 1993/94:236 Vissa jordbrukspolitiska frågor</textBlock>
  </contentBlock>
  <contentBlock ix="61" page="0">
    <textBlock ix="0">1993/94:Jo47 av John Andersson (-)</textBlock>
  </contentBlock>
  <contentBlock ix="62" page="0">
    <textBlock ix="0">1993/94:Jo48 av Stina Eliasson och Karin Israelsson</textBlock>
    <textBlock ix="1">(c)</textBlock>
  </contentBlock>
  <contentBlock ix="63" page="0">
    <textBlock ix="0">1993/94:Jo49 av Jan Jennehag och Bengt Hurtig (v)</textBlock>
  </contentBlock>
  <contentBlock ix="64" page="0">
    <textBlock ix="0">1993/94:Jo50 av Christer Windén (nyd)</textBlock>
  </contentBlock>
  <contentBlock ix="65" page="0">
    <textBlock ix="0">1993/94:Jo51 av Kjell Ericsson (c)</textBlock>
  </contentBlock>
  <contentBlock ix="66" page="0">
    <textBlock ix="0">1993/94:Jo52 av Margareta Winberg m.fl. (s)</textBlock>
  </contentBlock>
  <contentBlock ix="67" page="0">
    <textBlock ix="0">1993/94:Jo53 av Björn Ericson (s)</textBlock>
  </contentBlock>
  <contentBlock ix="68" page="0">
    <textBlock ix="0">5 §  Anmälan om interpellationer</textBlock>
  </contentBlock>
  <contentBlock ix="69" page="0">
    <textBlock ix="0">Anmäldes att följande interpellationer framställts</textBlock>
  </contentBlock>
  <contentBlock ix="70" page="0">
    <textBlock ix="0">den 30 mars</textBlock>
  </contentBlock>
  <contentBlock ix="71" page="0">
    <textBlock ix="0">1993/94:123 av Ingela Thalén (s) till arbetsmarknadsministern om ROT-insatser:</textBlock>
  </contentBlock>
  <contentBlock ix="72" page="0">
    <textBlock ix="0">Riksdagen har nu, i enlighet med ett enigt arbetsmarknadsutskott, beslutat att bemyndiga regeringen att av innevarande budgetårs medel på anslaget för arbetsmarknadspolitiska åtgärder använda en och en halv miljard kronor för ROT-</textBlock>
    <textBlock ix="1">insatser.</textBlock>
  </contentBlock>
  <contentBlock ix="73" page="0">
    <textBlock ix="0">AMS hade redan hösten 1993 skrivit till regeringen och efterfrågat ROT-insatser bl.a. med hänvisning till att man bedömde det som omöjligt att nå upp de beräknade åtgärdsvolymerna. Inget initiativ togs emellertid från regeringens sida vilket ledde till att samtliga partier i arbetsmarknadsutskottet samfällt krävde att åtgärder skulle vidtas. Utskottet pekade på behovet av ROT-insatser för bl.a. skolor, samlingslokaler, bostäder, äldrebostäder, sjukhem, vissa kulturbyggnader och kulturmiljövård.</textBlock>
  </contentBlock>
  <contentBlock ix="74" page="0">
    <textBlock ix="0">Regeringen har nu i regleringsbrev redovisat hur man avser att använda de anslagna medlen och vilka villkor som skall gälla för användningen.</textBlock>
  </contentBlock>
  <contentBlock ix="75" page="0">
    <textBlock ix="0">Jag skulle mot denna bakgrund vilja fråga arbetsmarknadsministern följande:</textBlock>
  </contentBlock>
  <contentBlock ix="76" page="0">
    <textBlock ix="0">1.  Vilka sysselsättningseffekter har regeringen beräknat att åtgärderna skall leda till?</textBlock>
  </contentBlock>
  <contentBlock ix="77" page="0">
    <textBlock ix="0">2.  Hur kommer dessa att fördela sig över riket?</textBlock>
  </contentBlock>
  <contentBlock ix="78" page="0">
    <textBlock ix="0">3.  Är det regeringens bedömning att samtliga medel kommer att förbrukas inom den angivna tiden?</textBlock>
  </contentBlock>
  <contentBlock ix="79" page="0">
    <textBlock ix="0">den 31 mars</textBlock>
  </contentBlock>
  <contentBlock ix="80" page="0">
    <textBlock ix="0">1993/94:124 av Lena Hjelm-Wallén (s) till utbildningsministern om forskningen vid de mindre och medelstora högskolorna:</textBlock>
  </contentBlock>
  <contentBlock ix="81" page="0">
    <textBlock ix="0">Forskningen vid de mindre och medelstora högskolorna är synnerligen angelägen för att både upprätthålla och stärka kvaliteten i dessa högskolors verksamhet samt de kontakter i omgivande regioner som denna forskning leder till.</textBlock>
    <textBlock ix="1">Dessa högskolors utbildning skall som all annan högre utbildning vara forskningsanknuten. Deras lärarkår måste ha möjlighet att vara aktiv också inom forskning.</textBlock>
  </contentBlock>
  <contentBlock ix="82" page="0">
    <textBlock ix="0">De nya högskolorna har stor näringspolitisk betydelse genom att de har särskilda kvaliteter i att svara upp mot små och medelstora företags behov av tillgång till forskningsmiljöer i närmiljön. En</textBlock>
    <textBlock ix="1">''kompetenstät'' regional miljö har också betydande regionalpolitiskt värde för att stimulera en vital utveckling i alla delar av vårt land.</textBlock>
  </contentBlock>
  <contentBlock ix="83" page="0">
    <textBlock ix="0">Mot denna bakgrund har riksdagen fattat beslut om att förstärka forskningen vid de nya högskolorna.</textBlock>
    <textBlock ix="1">Tyvärr har den borgerliga riksdagsmajoriteten avslagit den högre ambitionsnivå som socialdemokraterna föreslagit.</textBlock>
  </contentBlock>
  <contentBlock ix="84" page="0">
    <textBlock ix="0">Än mer anmärkningsvärt än otillräcklig resurstilldelning är regeringens senfärdighet att fatta beslut om de resurser som riksdagen ställt till förfogande för att stärka forskningen vid de mindre och medelstora högskolorna. Det beslut riksdagen fattade våren 1993 om en särskild satsning om 40</textBlock>
    <textBlock ix="1">miljoner på nätverkssamarbete mellan högskolor och universitet har ännu inte effektuerats av regeringen. Avsikten med dessa medel var att de skulle användas för att under innevarande läsår förstärka forskningen vid de aktuella högskolorna.</textBlock>
    <textBlock ix="2">Med stigande irritation får man nu konstatera att regeringen inte lyckats samla sig till beslut. Några förstärkta forskningsinsatser genom nätverssamarbete kan inte komma till stånd detta budgetår.</textBlock>
  </contentBlock>
  <contentBlock ix="85" page="0">
    <textBlock ix="0">Även fördelningen av den andra delen av forskningsförstärkningen borde ha skett tidigare.</textBlock>
    <textBlock ix="1">Det gäller 40 miljoner kronor till de mindre och medelstora högskolornas forskningssamverkan med näringslivet för kommande budgetår. Också detta med resurser som riksdagen redan för ett år sedan beslutade om.</textBlock>
  </contentBlock>
  <contentBlock ix="86" page="0">
    <textBlock ix="0">Jag vill mot denna bakgrund fråga utbildningsministern:</textBlock>
  </contentBlock>
  <contentBlock ix="87" page="0">
    <textBlock ix="0">1.  Vad är skälet till dröjsmålet för regeringens beslut att fördela av riksdagen beslutade resurser för de mindre och medelstora högskolornas forskningssamarbete?</textBlock>
  </contentBlock>
  <contentBlock ix="88" page="0">
    <textBlock ix="0">2.  När kommer regeringen att fatta det mycket försenade beslutet avseende resurser för nätverkssamarbete mellan dessa högskolor och universitet för innevarande budgetår? När kommer beslut att fattas om resursfördelning till dessa högskolors forskningssamarbete med näringslivet för kommande budgetår?</textBlock>
  </contentBlock>
  <contentBlock ix="89" page="0">
    <textBlock ix="0">3.  Vilka ytterligare åtgärder, utöver redan presenterade, ämnar regeringen vidta för att förstärka forskningen vid de mindre och medelstora högskolorna?</textBlock>
  </contentBlock>
  <contentBlock ix="90" page="0">
    <textBlock ix="0">1993/94:125 av Ingvar Carlsson (s) till statsministern om säkerhetsrådet:</textBlock>
  </contentBlock>
  <contentBlock ix="91" page="0">
    <textBlock ix="0">Sverige misslyckades hösten 1992 med att bli vald till medlem av FN:s säkerhetsråd. Våren 1993 fick vi av övriga nordiska länder en chans att söka på nytt. I höst avgörs om Sverige kan bli medlem av säkerhetsrådet under nästa period, 1995 och 1996.</textBlock>
  </contentBlock>
  <contentBlock ix="92" page="0">
    <textBlock ix="0">Detta är en avgörande tid för FN:s roll i världen.</textBlock>
    <textBlock ix="1">Att vara medlem av säkerhetsrådet skulle ge</textBlock>
    <textBlock ix="2">Sverige möjlighet att utnyttja vår unika tradition att påverka FN, freden och det globala samarbetet.</textBlock>
    <textBlock ix="3">Det är en fråga av högsta utrikespolitiska intresse för Sverige. Det är en fråga för vilken landets statsminister borde ta ansvar.</textBlock>
  </contentBlock>
  <contentBlock ix="93" page="0">
    <textBlock ix="0">Regeringens hantering av den svenska kandidaturen är obegriplig. Regeringen har väntat in i det sista med att kandidera. Man har valt att inte klart och tydligt kungöra sin kandidatur.</textBlock>
    <textBlock ix="1">Endast ett begränsat antal västeuropeiska länder har informerats. Man har inte drivit någon som helst kampanj.</textBlock>
  </contentBlock>
  <contentBlock ix="94" page="0">
    <textBlock ix="0">I FN-högkvarteret säger man att det nu finns två och en halv kandidat till de två västeuropeiska platserna -- halvan, det är Sverige.</textBlock>
  </contentBlock>
  <contentBlock ix="95" page="0">
    <textBlock ix="0">Med anledning härav vill jag fråga statsministern:</textBlock>
  </contentBlock>
  <contentBlock ix="96" page="0">
    <textBlock ix="0">--Vilken är den svenska regeringens strategi för att</textBlock>
    <textBlock ix="1">Sverige skall väljas till medlem av säkerhetsrådet</textBlock>
    <textBlock ix="2">1995--96?</textBlock>
  </contentBlock>
  <contentBlock ix="97" page="0">
    <textBlock ix="0">--Vilken roll tänker han själv spela i den strategin?</textBlock>
  </contentBlock>
  <contentBlock ix="98" page="0">
    <textBlock ix="0">6 §  Anmälan om frågor</textBlock>
  </contentBlock>
  <contentBlock ix="99" page="0">
    <textBlock ix="0">Anmäldes att följande frågor framställts</textBlock>
  </contentBlock>
  <contentBlock ix="100" page="0">
    <textBlock ix="0">den 30 mars</textBlock>
  </contentBlock>
  <contentBlock ix="101" page="0">
    <textBlock ix="0">1993/94:434 av Berit Löfstedt (s) till utbildningsministern om distansundervisningen:</textBlock>
  </contentBlock>
  <contentBlock ix="102" page="0">
    <textBlock ix="0">Med anledning av kompletteringspropositionen våren 1993 beslutade riksdagen att medel fr.o.m.</textBlock>
    <textBlock ix="1">budgetåret 1993/94 skulle avsättas för 1 500 nya studenter vid högskolorna i huvudsak inom distansundervisning. Universitet och högskolor förväntades samverka om att utveckla och bedriva distansutbildningen. Väl utvecklade förslag till större samarbetesprojekt skulle presenteras för regeringen.</textBlock>
  </contentBlock>
  <contentBlock ix="103" page="0">
    <textBlock ix="0">Jag vill nu fråga utbildningsministern:</textBlock>
  </contentBlock>
  <contentBlock ix="104" page="0">
    <textBlock ix="0">När avser utbildningsministern redovisa för riksdagen vilka samarbetsprojekt som presenterats och hur medelsfördelningen skett?</textBlock>
  </contentBlock>
  <contentBlock ix="105" page="0">
    <textBlock ix="0">1993/94:435 av Berit Löfstedt (s) till utbildningsministern om den yrkestekniska högskoleutbildningen:</textBlock>
  </contentBlock>
  <contentBlock ix="106" page="0">
    <textBlock ix="0">Yrkesteknisk högskoleutbildning bedrivs vid ett antal av våra högskolor. Alla vitsordar nu behovet av kompetenshöjning i näringslivet. Den yrkestekniska högskoleutbildningen utgör ett gott och välprövat instrument för att bidra till denna kompetenshöjning. När nu regeringen föreslagit att den särskilda ordning som gällt för studiefinansieringen för de studerande i den yrkestekniska utbildningen skall upphöra signalerar flera högskolor att de kommer att tvingas lägga ner berörda utbildning.</textBlock>
  </contentBlock>
  <contentBlock ix="107" page="0">
    <textBlock ix="0">Jag vill fråga utbildningsministern:</textBlock>
  </contentBlock>
  <contentBlock ix="108" page="0">
    <textBlock ix="0">Vilka åtgärder avser utbildningsministern vidta fär att den yrkestekniska utbildningen skall kunna bibehållas och utvecklas?</textBlock>
  </contentBlock>
  <contentBlock ix="109" page="0">
    <textBlock ix="0">1993/94:436 av Georg Andersson (s) till näringsministern om centraliserad drift av vattenkraftverk:</textBlock>
  </contentBlock>
  <contentBlock ix="110" page="0">
    <textBlock ix="0">Sydkraft (Båkab) har fattat beslut om centralisering av driften av 38 vattenkraftverk i fyra stora norrlandsälvar till en (1) driftcentral i</textBlock>
    <textBlock ix="1">Sundsvall. Centraliseringen är den största i svensk vattenkraftshistoria och omfattar mer än 20 % av den svenska vattenkraftsproduktionen.</textBlock>
  </contentBlock>
  <contentBlock ix="111" page="0">
    <textBlock ix="0">Från berörda kommuner och företagets personal har man uttalat allvarliga farhågor för att denna kraftiga centralisering kan medföra ökade risker beträffande miljö, elleveranser, vattenföring och dammar. Man har påtalat avsaknaden av säkerhetsanalyser som bör föregå ett så genomgripande beslut som detta.</textBlock>
  </contentBlock>
  <contentBlock ix="112" page="0">
    <textBlock ix="0">Mot denna bakgrund vill jag till näringsministern ställa följande fråga:</textBlock>
  </contentBlock>
  <contentBlock ix="113" page="0">
    <textBlock ix="0">Vilka åtgärder är regeringen beredd att vidta för att garantera att viktiga säkerhetsfrågor blir beaktade innan genomgripande centralisering beträffande driften av vattenkraftverk får genomföras?</textBlock>
  </contentBlock>
  <contentBlock ix="114" page="0">
    <textBlock ix="0">1993/94:437 av Berndt Ekholm (s) till utrikesministern om Turkiet och yttrandefriheten:</textBlock>
  </contentBlock>
  <contentBlock ix="115" page="0">
    <textBlock ix="0">Turkiet har nyligen haft kommunalval.</textBlock>
    <textBlock ix="1">Tillsammans med några riksdagskolleger besökte jag under valdagen Diyarbakir i landets sydöstra delar. Valproceduren gick så långt vi kunde se korrekt till.</textBlock>
  </contentBlock>
  <contentBlock ix="116" page="0">
    <textBlock ix="0">Samtidigt är det beklagligt att valet inte blev helt fritt. PKK hotade med repressalier mot både kandidater och väljare. Parlamentet har upphävt immuniteten för sex parlamentariker från partiet</textBlock>
    <textBlock ix="1">DEP, Demokratipartiet, som företräder kurdiska intressen. De hotas nu av åtal och stränga straff på grund av sin politiska aktivitet. Partiet kände sig tvingat att på grund av hot, inte minst från militärens sida, dra sig ur valet. Bl.a. dessa händelser har resulterat i ett dåligt valdeltagande i de sydöstra provinserna enligt de uppgifter vi fått tillgång till.</textBlock>
  </contentBlock>
  <contentBlock ix="117" page="0">
    <textBlock ix="0">Företrädare för DEP ansåg att ett förbud mot partiets existens låg i luften. En skärpning av antiterroristlagstiftningen som nu diskuteras kan också komma att ytterligare begränsa yttrandefriheten.</textBlock>
  </contentBlock>
  <contentBlock ix="118" page="0">
    <textBlock ix="0">Min fråga till utrikesministern blir:</textBlock>
  </contentBlock>
  <contentBlock ix="119" page="0">
    <textBlock ix="0">Kommer den svenska regeringen att för den turkiska regeringen göra klart att inskränkningar i partiers möjlighet att verka med full yttrandefrihet inte kan accepteras i en demokrati?</textBlock>
  </contentBlock>
  <contentBlock ix="120" page="0">
    <textBlock ix="0">7 §  Påskhälsning</textBlock>
  </contentBlock>
  <contentBlock ix="121" page="0">
    <textBlock ix="0">Anf. 1  TALMANNEN:</textBlock>
  </contentBlock>
  <contentBlock ix="122" page="0">
    <textBlock ix="0">Jag ber att få önska kammarens ledamöter och tjänstemän en glad påsk! g</textBlock>
  </contentBlock>
  <contentBlock ix="123" page="0">
    <textBlock ix="0">8 §  Kammaren åtskildes kl. 13.04.</textBlock>
  </contentBlock>
  <contentBlock ix="124" page="0">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
