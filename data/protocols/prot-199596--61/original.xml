<protocol id="prot-199596--61">
  <contentBlock page="0" id="i-6e1de77e6c8c9f26">
    <textBlock id="i-8338b6ca590f25c8">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-506fa564df350975">
    <textBlock id="i-47cdc3bed6120603"/>
    <textBlock id="i-f9e08d52bf566359">Protokoll</textBlock>
  </contentBlock>
  <contentBlock page="0" id="i-b6999d528f799dcc">
    <textBlock id="i-e2df83518d825819">1995/96:61</textBlock>
  </contentBlock>
  <contentBlock page="0" id="i-99938aa008725a7a">
    <textBlock id="i-18d178e030727c45">--------------------------------------------------------------------------------</textBlock>
  </contentBlock>
  <contentBlock page="0" id="i-14f26e02d4f09f9f"/>
  <contentBlock page="0" id="i-a5605e733a32929d">
    <textBlock id="i-ad24c2592723b438">1 §  Anmälan om kompletteringsval till EU-</textBlock>
    <textBlock id="i-16f773bce8f9223b">nämnden och arbetsmarknadsutskottet</textBlock>
  </contentBlock>
  <contentBlock page="0" id="i-165de877655561ad">
    <textBlock id="i-4909f58b893c21e4">Andre vice talmannen meddelade att på grund av uppkomna vakanser hade Centerpartiets riksdagsgrupp anmält Helena Nilsson som ledamot i EU-</textBlock>
    <textBlock id="i-739bc3851e6b2950">nämnden efter Börje Hörnlund, Karin Starrin som suppleant i EU-nämnden efter Helena Nilsson och</textBlock>
    <textBlock id="i-219e6dc0df7dfd04">Kjell Ericsson som suppleant i arbetsmarknadsutskottet efter Börje Hörnlund.</textBlock>
  </contentBlock>
  <contentBlock page="0" id="i-6e98216a33e9c81c">
    <textBlock id="i-6ffa4740c342eba1">Andre vice talmannen förklarade valda till</textBlock>
  </contentBlock>
  <contentBlock page="0" id="i-311fc9adace3cbb6">
    <textBlock id="i-b9f3ae98a80ddaf7">ledamot i EU-nämnden</textBlock>
  </contentBlock>
  <contentBlock page="0" id="i-d39b4a15ff1a8787">
    <textBlock id="i-0803ee6fed4cdae7">Helena Nilsson (c)</textBlock>
  </contentBlock>
  <contentBlock page="0" id="i-6de48929e39d90b1">
    <textBlock id="i-100d3575752fdba6">suppleant i EU-nämnden</textBlock>
  </contentBlock>
  <contentBlock page="0" id="i-1052022bd890490b">
    <textBlock id="i-61d91c4da8be9bfb">Karin Starrin (c)</textBlock>
  </contentBlock>
  <contentBlock page="0" id="i-453bdae08f0d9ea7">
    <textBlock id="i-1907f7dd067b85dc">suppleant i arbetsmarknadsutskottet</textBlock>
  </contentBlock>
  <contentBlock page="0" id="i-6555cd7c7f8f2bb4">
    <textBlock id="i-e86ad4be96062abf">Kjell Ericsson (c)</textBlock>
  </contentBlock>
  <contentBlock page="0" id="i-99ddb1a2be535abf">
    <textBlock id="i-1eacf581923bc323">2 §  Meddelande om aktuell debatt</textBlock>
  </contentBlock>
  <contentBlock page="0" id="i-eebb7ebda59366af">
    <textBlock id="i-7eefe6758e01745d">Andre vice talmannen meddelade att på begäran av Centerpartiets riksdagsgrupp skulle aktuell debatt om regional utveckling anordnas onsdagen den 13</textBlock>
    <textBlock id="i-375a1bdb483b1d84">mars kl. 9.00.</textBlock>
  </contentBlock>
  <contentBlock page="0" id="i-d267ed7d89d0dafb">
    <textBlock id="i-eef67c212572e7e6">Från regeringen skulle arbetsmarknadsminister</textBlock>
    <textBlock id="i-163fb913fe856454">Anders Sundström delta och för Centerpartiet Per-Ola</textBlock>
    <textBlock id="i-b06607c7d494431e">Eriksson. En företrädare för varje parti skulle ha rätt att delta i debatten.</textBlock>
  </contentBlock>
  <contentBlock page="0" id="i-1a6455b4165745e6">
    <textBlock id="i-92487da726ba4f39">Den inkomna skrivelsen hade följande lydelse:</textBlock>
  </contentBlock>
  <contentBlock page="0" id="i-fea07a878ddc4a88">
    <textBlock id="i-69d2ccc222b9e14d">Till talmannen</textBlock>
  </contentBlock>
  <contentBlock page="0" id="i-757f5d86daf15f36">
    <textBlock id="i-03f131ed72384655">Begäran om aktuell debatt angående regional utveckling</textBlock>
  </contentBlock>
  <contentBlock page="0" id="i-f6b8a9f73151fae1">
    <textBlock id="i-2f18cb4889d1fa03">Obalansen mellan olika delar av landet blir allt mer påtaglig. Endast 9 av 24 län ökade sitt befolkningstal under 1995. I flera av landets glesbygdsregioner minskar befolkningstalen kraftigt medan befolkningen ökar i storstadsområden och på universitetsorter. Denna utveckling är mycket oroande. För att trenden ska vända krävs omedelbara och offensiva insatser.</textBlock>
  </contentBlock>
  <contentBlock page="0" id="i-f27272d96d9f6214">
    <textBlock id="i-4a6ca9166447fa84">Mot denna bakgrund begär Centerpartiet att en aktuell debatt anordnas angående        regional utveckling.</textBlock>
  </contentBlock>
  <contentBlock page="0" id="i-be275478678cc035">
    <textBlock id="i-a92cfd1883a4a61a">Stockholm den 21 februari 1996</textBlock>
  </contentBlock>
  <contentBlock page="0" id="i-bb947cc1c843e6be">
    <textBlock id="i-d4945e01a8578e8a">Per-Ola Eriksson</textBlock>
  </contentBlock>
  <contentBlock page="0" id="i-949fc30f7c7ab7e4">
    <textBlock id="i-cfeb6dcf893073c5">Gruppledare</textBlock>
  </contentBlock>
  <contentBlock page="0" id="i-1a5aedfd174f9cbb">
    <textBlock id="i-bf64429601dd7a09">Centerpartiets riksdagsgrupp</textBlock>
  </contentBlock>
  <contentBlock page="0" id="i-2c43bd9bb8a3ed59">
    <textBlock id="i-3633973a1f3ea05c">3 §  Svar på interpellation 1995/96:85 om förfalskade körkort</textBlock>
  </contentBlock>
  <contentBlock page="0" id="i-b5a57549d1d48142">
    <textBlock id="i-cde914c5659f15dd">Anf.  1  Justitieminister  LAILA</textBlock>
    <textBlock id="i-99c05879a2eef907">FREIVALDS (s)</textBlock>
  </contentBlock>
  <contentBlock page="0" id="i-94172401fd35fa20">
    <textBlock id="i-45f0a229dd928501">Fru talman! Maud Ekendahl har frågat mig vilka åtgärder jag är beredd att vidta i syfte att underlätta för polisen att bekämpa den pågående handeln med förfalskade körkort.</textBlock>
  </contentBlock>
  <contentBlock page="0" id="i-351ac00700b6c05d">
    <textBlock id="i-a006feb7f8961df0">Bakgrunden till frågan uppges vara en omfattande handel med förfalskade körkort från framför allt</textBlock>
    <textBlock id="i-940785857dca3038">Bosnien-Hercegovina och f.d. Jugoslavien. Maud</textBlock>
    <textBlock id="i-ca70759a5b4ce919">Ekendahl hänvisar till det allvarliga i detta men också till det än allvarligare i att människor kör bil utan kunskaper om de mest elementära trafikreglerna. Jag delar självfallet Maud Ekendahls bedömning i detta.</textBlock>
  </contentBlock>
  <contentBlock page="0" id="i-3650e868b1e7ccf4">
    <textBlock id="i-990af12bd96bafc1">Sverige tillåter att utländska körkort får användas under en viss begränsad tid i Sverige, förutsatt naturligtvis att de är giltiga i hemlandet. Bestämmelserna om utländska körkorts giltighet i Sverige har framför allt till syfte att underlätta för utländska förare att kunna vistas  tillfälligt i Sverige - exempelvis under semesterresor - utan att behöva byta ut sina utländska körkort mot svenska. En utländsk turist som blir bestulen i Sverige på sitt körkort skall självklart också kunna göra en förlustanmälan hos polisen och därefter ha möjlighet att ta sig hem igen. Bestämmelserna gäller lika för alla utlänningar som vistas i Sverige utan att vara folkbokförda här.</textBlock>
  </contentBlock>
  <contentBlock page="0" id="i-55a59b8712c519ea">
    <textBlock id="i-57cfcafc7e5afa73">Ett sätt att förhindra bruket av falska körkort skulle kunna vara att förbjuda utländska körkort såsom giltiga förarbevis i Sverige. Det är dock ingen framkomlig väg bl.a. av det enkla skälet att det strider dels mot Sveriges skyldigheter som EU-medlem, dels mot andra åtaganden vi har gjort i internationella konventioner. Att vi saknar möjlighet att vid poliskontroll omedelbart kontrollera en persons utländska körkorts giltighet i hemlandet är tyvärr också en oundviklig följd av att vi inte har tillgång till andra länders körkortsregister.</textBlock>
  </contentBlock>
  <contentBlock page="0" id="i-06c9c8d3a418e031">
    <textBlock id="i-d0e08b8c387c834b">Sverige har dock relativt nyligen ändrat bestämmelserna om rätten till utbyte av utländska körkort.</textBlock>
    <textBlock id="i-f5ca0ff76c309c6f">Tidigare kunde alla utländska körkort bytas ut mot ett svenskt körkort och betydande resurser lades ned för att utreda äkthet och giltighet av det utländska körkortet. Numera gäller för körkort från andra länder än</textBlock>
    <textBlock id="i-7dbd172a05cd44f4">EES-området att de inte gäller i Sverige om innehavaren är folkbokförd här sedan mer än ett år. Dessa körkort kan inte heller - med undantag av körkort utfärdade i Schweiz och Japan - bytas ut mot svenska körkort. I dag måste således en person som innehar ett utländskt körkort och som varit folkbokförd i Sverige mer än ett år bevisa sin lämplighet och kompetens som bilförare genom att avlägga svenskt förarprov.</textBlock>
  </contentBlock>
  <contentBlock page="0" id="i-e0b3848f0ecd3409">
    <textBlock id="i-a5384df7ed4a493f">Att det är straffbart att bruka ett falskt körkort är en självklarhet. Som jag nyss sade gäller dock ett i hemlandet giltigt körkort i Sverige för den som inte är folkbokförd här. Asylsökande kan inte folkbokföras i</textBlock>
    <textBlock id="i-aae15ba54ff0b6e4">Sverige, eftersom det inte kan anses att de vistas stadigvarande här innan de fått ett permanent uppehållstillstånd. Som vi alla vet kan utredningarna i asylärenden pågå under en relativt lång tid. Möjligen har vi här en förklaring till att det trots allt finns en</textBlock>
    <textBlock id="i-8c13d789ef72de40">"marknad" för falska utländska körkort. Att förkorta handläggningstiden i asylärenden är angeläget från en rad olika utgångspunkter, inte minst humanitära.</textBlock>
    <textBlock id="i-d1811dd7849eae9f">Kortare handläggningstider skulle bl.a. också kunna leda till att den period under vilken det är tillåtet att köra med utländskt körkort avsevärt förkortas.</textBlock>
  </contentBlock>
  <contentBlock page="0" id="i-d0d2f6f43ea81e73">
    <textBlock id="i-2aaac862ba703a52">Som Maud Ekendahl säkert förstår kan jag inte uttala mig om eller ha åsikter om hur domstolar värderar bevisning i enskilda fall. Jag tänker därför inte kommentera hennes uppgifter om att polisens utredningsarbete går trögt på grund av bevissvårigheter.</textBlock>
  </contentBlock>
  <contentBlock page="0" id="i-49894591f52487f3">
    <textBlock id="i-d5aafa63aeaf3ffe">Anf.  2  MAUD EKENDAHL (m)</textBlock>
  </contentBlock>
  <contentBlock page="0" id="i-120c26ff1284124a">
    <textBlock id="i-2d7700d4ed23718b">Fru talman! Jag vill börja med att tacka justitieminister Laila Freivalds för svaret. Min fråga till justitieministern angående förfalskade jugoslaviska körkort är en mycket angelägen sak, som berör polisen, åklagarna, tingsrätterna och inte minst de svenska invånarna.</textBlock>
  </contentBlock>
  <contentBlock page="0" id="i-0d5d9b6aee3fdf7a">
    <textBlock id="i-eceded7e2d1a4f48">Det handlar om att flyktingar och invandrare erbjuds möjligheten att köpa förfalskade handlingar till ett rimligt pris. Man köper ett körkort utan att ha några som helst trafikkunskaper. I priset ingår även en historieberättelse, för att föraren inte skall avslöja brottet om polisen tar fast vederbörande i en kontroll.</textBlock>
  </contentBlock>
  <contentBlock page="0" id="i-cb097f2215bfc97b">
    <textBlock id="i-75c6e1c2779ce922">Körkorten trycks upp här i Sverige. Under hösten</textBlock>
    <textBlock id="i-d68a318646c9dc22">1994 avslöjades ett tryckeri i Sala. Tryckaren erkände tillverkning av ca 5 000 körkortshandlingar. Den rätta siffran är säkert ca 10 000 handlingar, enligt utredare.</textBlock>
    <textBlock id="i-6758f0d671a5eb04">Det finns med stor sannolikhet ytterligare 4-6 stycken tryckerier här i Sverige som ägnar sig åt den här typen av verksamhet.</textBlock>
  </contentBlock>
  <contentBlock page="0" id="i-fb327c37d338d4ae">
    <textBlock id="i-663252107e15dcac">Endast ett fåtal personer har ställts inför rätta, och domarna har i de flesta fallen resulterat i högst 2 500</textBlock>
    <textBlock id="i-d2e332dec9a6e803">kr i böter för olovlig körning eller ett frikännande.</textBlock>
    <textBlock id="i-0c210c1372843b20">Eftersom tingsrätternas domar är milda verkar det som om åklagarna anser att det inte är så stor mening med att arbeta med de här fallen. Själv anser jag att den som har ett tillfälligt uppehållstillstånd och skaffar sig ett förfalskat körkort skall utvisas ur landet.</textBlock>
    <textBlock id="i-21401a399f91205b">Vad anser justitieministern?</textBlock>
  </contentBlock>
  <contentBlock page="0" id="i-b732532392a6134f">
    <textBlock id="i-d4021b8b7c6dc1ef">Mellan 70 och 85 % av de körkort som har kontrollerats har visat sig vara förfalskade eller stulna.</textBlock>
    <textBlock id="i-4aefa51134da0f40">Man har ändrat namnuppgift och foto. Från polishåll uppskattar man att minst 20 000 upp till 50 000 falska handlingar just nu är i omlopp.</textBlock>
  </contentBlock>
  <contentBlock page="0" id="i-071a45e0fb505867">
    <textBlock id="i-09519c4cb8fc129b">Dessutom finns det klara indikationer på en inriktning att skaffa sig ett EU-körkort. Har man väl en sådan handling i handen är ordningen den, att EU-</textBlock>
    <textBlock id="i-15b2c2f693137d1e">körkortet automatiskt byts ut mot ett svenskt körkort.</textBlock>
  </contentBlock>
  <contentBlock page="0" id="i-fa54db83ea555622">
    <textBlock id="i-5986b9498c958924">Att komma till rätta med dessa förfalskade handlingar är bara ett första led när det gäller icke lagliga gärningar. Bakom ridån uppenbarar sig andra saker, nämligen narkotika och vapensmuggling. Jag anser att vi politiker måste få upp ögonen och våga ta tag i den ohyggliga verksamhet som pågår.</textBlock>
  </contentBlock>
  <contentBlock page="0" id="i-d736c146f80a6ad9">
    <textBlock id="i-1ac74d0bca6353a1">Är justitieministern beredd att vidta några åtgärder?</textBlock>
  </contentBlock>
  <contentBlock page="0" id="i-0008b9033f87871e">
    <textBlock id="i-97f13fdea9055868">Svaret som jag tidigare har erhållit av justitieministern belyser inte alls min frågeställning. Självklart känns det ledsamt, fru talman, och därför tvingas jag fråga varför jag inte har fått svar på min fråga.</textBlock>
  </contentBlock>
  <contentBlock page="0" id="i-38bae8723bd45111">
    <textBlock id="i-714d9a5de9ac3e95">Anf.  3  Justitieminister  LAILA</textBlock>
    <textBlock id="i-e8f9830fd4f16c5f">FREIVALDS (s)</textBlock>
  </contentBlock>
  <contentBlock page="0" id="i-9f63854f45b8cd25">
    <textBlock id="i-cfdf123bfa2f033c">Fru talman! Jag måste säga att jag är en aning förvånad. Mitt svar grundade sig på den utredning som</textBlock>
    <textBlock id="i-ccc9fe57f4e980fc">Rikspolisstyrelsen har gjort i den här frågan. Den heter Asylsökandes bil- och körkortsinnehav, m.m.</textBlock>
    <textBlock id="i-9aa9c45e5df1db83">Det är Rikspolisstyrelsens rapport 1995:6, en kartläggning av problem jämte förslag till åtgärder.</textBlock>
  </contentBlock>
  <contentBlock page="0" id="i-b03270a935159379">
    <textBlock id="i-b146a012cd50e196">Detta tror jag är den grundligaste genomgång som polisen har gjort när det gäller den här typen av frågor och angränsande frågor. Det är en ganska gedigen genomgång av hela problematiken. Den är ganska komplicerad och innehåller många olika områden.</textBlock>
  </contentBlock>
  <contentBlock page="0" id="i-a96cce838afe642e">
    <textBlock id="i-53d3493b37b31147">Den här rapporten innehåller förslag till åtgärder. I</textBlock>
    <textBlock id="i-8446ab7d8d8ae532">någon utsträckning har de att göra med det arbete som bedrivs inom regeringskansliet, framför allt inom</textBlock>
    <textBlock id="i-a0c3d2186639ea78">Kommunikationsdepartementet och Finansdepartementet. Merparten av förslagen riktar sig till polismyndigheterna själva: att effektivisera sitt arbetssätt, hitta nya metoder, utnyttja de medel som finns på olika sätt för att komma till rätta med problemet.</textBlock>
  </contentBlock>
  <contentBlock page="0" id="i-3678f2289f480ff3">
    <textBlock id="i-56e3b4007bed1494">Jag föreslår att Maud Ekendahl studerar rapporten, och om mitt svar inte var till fyllest hoppas jag att</textBlock>
    <textBlock id="i-c293992c3074851d">Rikspolisstyrelsens svar är det.</textBlock>
  </contentBlock>
  <contentBlock page="0" id="i-a46b029bb8f8e661">
    <textBlock id="i-ed1debaa7c7f6fa0">Anf.  4  MAUD EKENDAHL (m)</textBlock>
  </contentBlock>
  <contentBlock page="0" id="i-6283a41b629e2e68">
    <textBlock id="i-82d4a2d0102f7487">Fru talman! Den rapport som justitieministern talar om tar ju ändå inte upp det problem som jag belyser i dag. Med tanke på att justitieministern tydligen inte har givit sig möjlighet att tränga in i problemet vill jag överlämna två PM, en från Polismyndigheten i</textBlock>
    <textBlock id="i-bc8f4901a415acf1">Malmö som är daterad den 8 februari 1996 och en från en utredare som just nu arbetar med förfalskade körkort och som har arbetat med härvan med Salatryckeriet.</textBlock>
  </contentBlock>
  <contentBlock page="0" id="i-598512797385226b">
    <textBlock id="i-b8f5421030e31f28">Jag vill betona att polisen inte känner att den har stöd i detta arbete, men det är precis det den behöver.</textBlock>
    <textBlock id="i-45bb03e94f955452">Det stöd det här handlar om är naturligtvis pengar, justitieministern, och jag vet att det är svårt att be om pengar hur som helst. Min fråga är: Kan man inte tänka sig att ta ur den allmänna arvsfonden och starta ett stort riktat utredningsprojekt för att man skall kunna sätta in riktigt kraftfulla åtgärder? Det gäller ju att få stopp på den här verksamheten innan det går för långt. Då kanske det är helt omöjligt.</textBlock>
  </contentBlock>
  <contentBlock page="0" id="i-ddbb5b26edc08c22">
    <textBlock id="i-78e885fdc7268d10">Justitieministern glömde också svara på min andra fråga. Om man har skaffat sig falska handlingar och har tillfälligt uppehållstillstånd, är det då inte rimligt att man skall utvisas från landet?</textBlock>
  </contentBlock>
  <contentBlock page="0" id="i-9a60c954614f2408">
    <textBlock id="i-bf6a1189b3b0b870">Anf.  5  Justitieminister  LAILA</textBlock>
    <textBlock id="i-d4b8105176dc6ecf">FREIVALDS (s)</textBlock>
  </contentBlock>
  <contentBlock page="0" id="i-33364047253905cd">
    <textBlock id="i-aaf872d2fa78ca67">Fru talman! Jag tackar Maud Ekendahl för de ytterligare PM som tillsammans med Rikspolisstyrelsens rapport belyser detta. Det finns ytterligare PM av detta slag som har producerats av polismyndigheterna i landet. Polismyndigheterna arbetar ju med den här problematiken.</textBlock>
  </contentBlock>
  <contentBlock page="0" id="i-dcb1904158860cd6">
    <textBlock id="i-cae34f96a2d2151d">Påståendet att polisen inte skulle känna något stöd kändes först något förvirrande, men sedan fick jag ju klart för mig vad Maud Ekendahl syftade på, nämligen ekonomiskt stöd. Nu är det så, Maud Ekendahl, att polisen numera inte får öronmärkta pengar utan ramanslag. Det är polisen som prioriterar och använder sina resurser på det sätt man bedömer är bäst.</textBlock>
  </contentBlock>
  <contentBlock page="0" id="i-d05a690f8df4c9c0">
    <textBlock id="i-b4c0135c35dca2ea">Det som alltid förvånar mig när moderater talar om frågor som har med polisen att göra är att de alltid inskränker sig till att tala om nya pengar. Allmänna arvsfonden var ett nytt initiativ i den vägen. Aldrig hör jag något intresse för frågeställningen om hur polisen använder sina resurser. Det tycker jag är en mycket väsentligare fråga, och den arbetar jag med.</textBlock>
  </contentBlock>
  <contentBlock page="0" id="i-8cf1ed4102f0560a">
    <textBlock id="i-784ec3c1ab1967ba">I övrigt tror jag att polisen känner det stöd den behöver ha i form av att man tar del av dess erfarenheter och dess förslag till t.ex. lagändringar. När det gäller den här frågan har vare sig någon av de polismyndigheter vars PM Maud Ekendahl överlämnat till mig eller Rikspolisstyrelsen i sin rapport föreslagit några lagändringar som inte redan ingår i ett pågående lagstiftningsarbete.</textBlock>
  </contentBlock>
  <contentBlock page="0" id="i-724d2ae94bddf7ce">
    <textBlock id="i-f1d933857008ccb7">Vad gäller frågan om utvisning tror jag att Maud</textBlock>
    <textBlock id="i-0c196d997b6d219d">Ekendahl känner till att de reglerna ändrades ganska nyligen, vilket innebar en skärpning. Därutöver är det inte nu aktuellt att skärpa reglerna för utvisning. De är, skulle jag dessutom vilja tillägga, mycket stränga.</textBlock>
  </contentBlock>
  <contentBlock page="0" id="i-a999ed4cf80e4cd9">
    <textBlock id="i-c84a59f6464b8e14">Anf.  6  MAUD EKENDAHL (m)</textBlock>
  </contentBlock>
  <contentBlock page="0" id="i-e025f8d1f81d85a1">
    <textBlock id="i-91197cc781bbf716">Fru talman! Tydligen är vi inte överens här, men jag känner starkt för den här frågan.</textBlock>
  </contentBlock>
  <contentBlock page="0" id="i-fdbd52f9fdde551f">
    <textBlock id="i-125d55a65e25a284">Det är inte bara de förfalskade handlingarna det handlar om. Det handlar om att man när man använder ett körkort och inte har trafikkunskaper utsätter andra människor för fara. Vi vet ju hur folk kör på cykelbanor, mot rödljus m.m., och det är ju därför den här saken har uppenbarat sig: Man undrade varför det var så många människor från just f.d. Jugoslavien som körde på ett sådant sätt.</textBlock>
  </contentBlock>
  <contentBlock page="0" id="i-808276fdfd3b4e5f">
    <textBlock id="i-d1fa7a6b86c87c76">Jag tycker att det är ledsamt att justitieministern anklagar mig som moderat för att Moderaterna hela tiden bara vill ha nya pengar. Vi har inte alls samma förslag på hur vi skall gå till väga, men givetvis vill vi ha ett starkt rättssamhälle, och därför prioriterar vi polisen och dess verksamhet i allra högsta grad. Jag vet att de medel som polisen kan få är begränsade, och därför hade jag själv hittat på att man skulle kunna rikta ett bidrag från Allmänna arvsfonden. Men eftersom justitieministern tydligen inte vill tillmötesgå mig får jag väl återkomma i en motion till hösten.</textBlock>
  </contentBlock>
  <contentBlock page="0" id="i-cbb05f1580b8e583">
    <textBlock id="i-1f264852317e12d4">Anf.  7  Justitieminister  LAILA</textBlock>
    <textBlock id="i-c918b1b64ca9b839">FREIVALDS (s)</textBlock>
  </contentBlock>
  <contentBlock page="0" id="i-9cf8777e41f9e634">
    <textBlock id="i-5fab4de5d69fa88b">Fru talman! Det här är mycket allvarliga frågor och de upptar en hel del polisarbete i vårt land. Jag tror inte att polisen är hjälpt av att vi här i kammaren står och uttrycker vår känsla. Det avgörande är vilket konkret arbete vi är beredda att göra. Det konkreta arbetet när det gäller lagstiftning pågår inom regeringskansliet och företrädesvis inom andra departement än mitt. I övrigt pågår det konkreta arbetet hos polisen, och jag är övertygad om att den gör ett mycket gott arbete. Våra känslor hjälper den knappast, men däremot konkret stöd.</textBlock>
  </contentBlock>
  <contentBlock page="0" id="i-04e3e81183e329cb">
    <textBlock id="i-380182b07cb24245">Överläggningen var härmed avslutad.</textBlock>
  </contentBlock>
  <contentBlock page="0" id="i-6abbd55e75a13168">
    <textBlock id="i-edd9af3ee5da24d4">4 §  Svar på interpellation 1995/96:67 om produktionshöjande hormoner</textBlock>
  </contentBlock>
  <contentBlock page="0" id="i-b8958d83f714a391">
    <textBlock id="i-fa67bd991d53ad8b">Anf.  8  Jordbruksminister  MARGARETA</textBlock>
    <textBlock id="i-bf1dbc6fec0c5c54">WINBERG (s)</textBlock>
  </contentBlock>
  <contentBlock page="0" id="i-c4b7d98b9f626af7">
    <textBlock id="i-0cd65e3d03a358b2">Fru talman! Ann-Kristine Johansson har frågat mig vad jag tänker göra för att förhindra att Sverige tvingas släppa på sitt importförbud mot livsmedel som producerats med hjälp av produktionshöjande hormoner.</textBlock>
  </contentBlock>
  <contentBlock page="0" id="i-6285b347e8ce57bd">
    <textBlock id="i-3c4796bb04140259">Den svenska uppfattningen i fråga om hormoner i samband med djuruppfödning är att dessa endast skall användas om det är nödvändigt för att förebygga, påvisa eller bota sjukdomar eller sjukdomssymtom.</textBlock>
    <textBlock id="i-d625387634cedf18">Detta har både jag och andra svenska representanter framfört i olika EU-forum under det dryga år som</textBlock>
    <textBlock id="i-f0c9a8701b2b37db">Sverige varit medlem i gemenskapen. I det närmaste samtliga medlemsländer delar också vår uppfattning när det gäller användningen av hormoner.</textBlock>
  </contentBlock>
  <contentBlock page="0" id="i-85f3ff3d2744842c">
    <textBlock id="i-32093853954f1969">Regeringen intar en entydigt negativ hållning till användningen av hormoner i tillväxtbefrämjande syfte inom animalieproduktionen. Vår uppfattning baserar sig på såväl vetenskapliga som etiska grunder. Vid ministerrådsmötet i juni 1995 redovisade jag vår inställning och konstaterade då bl.a. att den forskning som hittills har bedrivits i fråga om användningen av hormoner i alltför hög grad varit inriktad på att dokumentera de tillväxtbefrämjande effekterna, medan däremot de eventuella bieffekterna inte tillräckligt har studerats.</textBlock>
  </contentBlock>
  <contentBlock page="0" id="i-4ed0b1aee7a8dd76">
    <textBlock id="i-54e7de67f70d0319">Detta bekräftades också vid den s.k. Hormonkonferensen som på initiativ av kommissionären Franz</textBlock>
    <textBlock id="i-cf4db5c1cc65e617">Fischler genomfördes i Bryssel i månadsskiftet november-december 1995. I konferensrapporten konstaterades bl.a. att en orsak till att bedömningen av riskerna försvåras är att en stor del av den dokumentation som föreligger i fråga om olika fysiologiska effekter framtagits av kommersiella firmor i samband med godkännande av substanserna och alltså är konfidentiell.</textBlock>
  </contentBlock>
  <contentBlock page="0" id="i-780ca89990c3af73">
    <textBlock id="i-6e80101325ce9203">En av slutsatserna som vetenskapsmännen vid konferensen enades om är att användning av någon av de tre naturliga hormonerna alternativt de två syntetiska hormonerna inte visat sig innebära några risker för folkhälsan. Som lekman är det naturligtvis svårt att ifrågasätta vad vetenskapsmännen på området anser, men i likhet med Ann-Kristine Johansson anser jag att det saknas bevis för att hormonerna på lång sikt inte skulle kunna innebära risker för folkhälsan.</textBlock>
  </contentBlock>
  <contentBlock page="0" id="i-544a79a58efafb51">
    <textBlock id="i-f7aa0f2acb149a5b">En annan slutsats som drogs vid konferensen var att uppgifter till stor del saknas dels angående hormonernas inverkan på djurens hälsotillstånd och välbefinnande, dels angående vilka eventuella effekter som utsöndrade hormoner kan ha på miljön. Detta påpekade jag vid ministerrådsmötet i juni 1995 efter samråd med svensk sakkunskap på området. Vi ställer oss också helhjärtat bakom de förslag till ytterligare undersökningar gällande bl.a. dessa områden som återges i rapporten från den s.k. Hormonkonferensen.</textBlock>
  </contentBlock>
  <contentBlock page="0" id="i-20ef70b6a30c89b1">
    <textBlock id="i-e5d9d4a4d8eeec57">I enlighet med GATT-avtalet har nu USA begärt konsultationer med EU, då man anser att gemenskapens förbud mot import av kött som producerats med hjälp av hormoner strider mot ingångna handelsavtal och att förbudet inte vilar på vetenskaplig grund. Kan inte parterna enas kommer frågan att prövas av WTO.</textBlock>
    <textBlock id="i-f840b6a8fad02fcb">Jag kommer att med all kraft arbeta för att det nuvarande importförbudet skall bestå.</textBlock>
  </contentBlock>
  <contentBlock page="0" id="i-c6e97b3eb97cd2d4">
    <textBlock id="i-9628235e3789f6fb">Anf.  9  ANN-KRISTINE JOHANSSON (s)</textBlock>
  </contentBlock>
  <contentBlock page="0" id="i-96111556ed14209c">
    <textBlock id="i-9917f8a1b199b5e9">Fru talman! Jag tackar jordbruksministern för svaret.</textBlock>
  </contentBlock>
  <contentBlock page="0" id="i-3f5e49618db84508">
    <textBlock id="i-cded683f15aa29e3">Det är bra att vi i Sverige och EU är överens i den här frågan om att förbudet skall fortsätta gälla. Det här är viktigt både för oss svenska konsumenter och för svenska producenter. Som konsument vill man ju veta vad man äter och hur djuren är uppfödda, dels från djurskyddssynpunkt, dels från folkhälsosynpunkt och dels ur ett etiskt perspektiv.</textBlock>
  </contentBlock>
  <contentBlock page="0" id="i-5bf25948a21c7d83">
    <textBlock id="i-9c1f71a52981abbc">Vi vill inte ha kött som är producerat under dåliga förhållanden eller från djur som är uppfödda med sådana här otillåtna preparat, som vi säger i Sverige, t.ex. hormoner och antibiotika.</textBlock>
  </contentBlock>
  <contentBlock page="0" id="i-3ecfb2e1286cd40e">
    <textBlock id="i-4162c4bdc48295f6">Jag har funderat mycket över hur etiskt försvarbart det är att driva avkastningen på mjölkkor med hormonet BST eller öka tillväxten på köttdjur med hormonerna. Hur långt kan vi driva våra djur ur etisk synpunkt?</textBlock>
  </contentBlock>
  <contentBlock page="0" id="i-7958dc64a485f0fe">
    <textBlock id="i-aee4b7998c40e55d">Det är bra att EU i likhet med Sverige tycker att detta är väldigt viktigt och vill ha kvar förbudet. Sedan får vi se vad som händer, som jordbruksministern sade, med USA och WTO framöver. Vad kan Sverige göra om WTO säger att förbudet strider mot handelsavtalet, att vi måste släppa på det och att vi skall tillåta import av kött behandlat med hormoner?</textBlock>
  </contentBlock>
  <contentBlock page="0" id="i-021d01cd1e7da3fb">
    <textBlock id="i-ce2ddd3c50889bcf">Anf.  10  Jordbruksminister  MARGARETA</textBlock>
    <textBlock id="i-fef7ca077e3ac9e7">WINBERG (s)</textBlock>
  </contentBlock>
  <contentBlock page="0" id="i-edfcdd48fc3ba8ee">
    <textBlock id="i-095b6e4ff4b53805">Fru talman! Jag blev glatt överraskad när vi hade denna diskussion vid ministerrådets möte i december.</textBlock>
    <textBlock id="i-2cb7e3d15210970f">Det var egentligen bara ett land - det var Storbritannien - som inte delade uppfattningen att samtliga EU-</textBlock>
    <textBlock id="i-e63245c903eb985b">länder och EU-kommissionären skall driva frågan om ett fortsatt importförbud och därmed också frågan om förbud för EU:s bönder att själva använda dessa hormoner. Det förvånade mig, men jag blev som sagt var mycket glad över det.</textBlock>
  </contentBlock>
  <contentBlock page="0" id="i-783421c80bf41c2e">
    <textBlock id="i-73f557c1ab6cef2c">Jag har under den korta tid som Sverige har varit medlem i EU kunnat notera en viss attitydförändring vad gäller frågor som har med djurens välbefinnande att göra. Den segdragna frågan om transporttidernas längd är ett exempel på att man trots att man från början tittade litet nedlåtande på Sverige och undrade vad det var för någonting vi ville till slut kunde ena sig om en skärpning. På måndag och tisdag skall vi diskutera kalvuppfödning. Det är också en fråga som</textBlock>
    <textBlock id="i-b893685197d1a084">Sverige har drivit. Vi kan nu förmodligen få ett beslut som går i en för Sverige positiv riktning.</textBlock>
  </contentBlock>
  <contentBlock page="0" id="i-366a505e84b55a35">
    <textBlock id="i-2f63c531d2a6d56d">Om det skulle bli så att vi fälls i en GATT-panel -</textBlock>
    <textBlock id="i-6f4842d4050e1de2">det är inte säkert att det blir så - är det klart att EU</textBlock>
    <textBlock id="i-57a81b0a63c49458">kan ha kvar förbudet, men då får man ge USA någonting annat i stället. Det har många ministrar givit uttryck för.</textBlock>
  </contentBlock>
  <contentBlock page="0" id="i-74e6620c8b23fadc">
    <textBlock id="i-10e99ce23001165f">Anf.  11  ANN-KRISTINE JOHANSSON (s)</textBlock>
  </contentBlock>
  <contentBlock page="0" id="i-7f58183232b86f85">
    <textBlock id="i-4d02d287e72bfb77">Fru talman! Frågorna om märkning och hormonbehandlat kött diskuteras väl en del. Men jag funderar på om vi som konsumenter kan lära oss allt som gäller märkning. Det är så mycket som märks med olika saker, så det bästa är ju om vi kan behålla förbudet.</textBlock>
  </contentBlock>
  <contentBlock page="0" id="i-1e0c062282016485">
    <textBlock id="i-43d4964d32c99981">Som jordbruksministern redovisar i svaret utifrån hormonkonferensen är en av de slutsatser som dragits av vetenskapsmännen att det är osannolikt att det finns någon risk för folkhälsan när det gäller de tre naturliga hormonerna och de två syntetiska. Samtidigt skrämmer det mig. Forskarna är ju inte riktigt överens. Det har tydligen inte heller forskats tillräckligt mycket om vad som händer dels med folkhälsan, dels med barnen som är uppfödda på kött från djur som är behandlade med hormoner.</textBlock>
  </contentBlock>
  <contentBlock page="0" id="i-7e6e26a0baf5ffb9">
    <textBlock id="i-7401fad194743d7d">Jag tror också, som jordbruksministern sade, att det är farligt att dokumentationen är konfidentiell. Vi måste få reda på slutsatserna av vad som händer. Jag funderar på vad jordbruksministern kan göra för att det skall forskas mer och tas fram fler resultat om hormoner.</textBlock>
  </contentBlock>
  <contentBlock page="0" id="i-d36d53874eff1f1c">
    <textBlock id="i-37423553f2593bb4">Anf.  12  Jordbruksminister  MARGARETA</textBlock>
    <textBlock id="i-56280f13ee90e4a1">WINBERG (s)</textBlock>
  </contentBlock>
  <contentBlock page="0" id="i-6704a559400cc8d7">
    <textBlock id="i-b38c2000ab0dba59">Fru talman! När det gäller märkning har jag sagt att frågan inte är aktuell nu. Om vi skulle börja diskutera märkning av köttet skulle vi ge en signal om att vi förmodligen förlorar panelen, och då måste vi ta emot köttet. Vår ståndpunkt är att vi inte skall förlora panelen. Skulle vi mot förmodan göra det skall vi ändå inte ta emot köttet. Då är det inte aktuellt med någon märkning. Märkning har vi försökt med på en del andra områden, t.ex. ursprungsmärkning. Det är inte särskilt framgångsrikt och populärt i EU-kretsar att märka på det sättet.</textBlock>
  </contentBlock>
  <contentBlock page="0" id="i-432a946eabdcaabc">
    <textBlock id="i-26a571ad0c65b65f">När det gäller den eventuella farligheten vill jag säga att FN:s organ, Codex Alimenatrius, konstigt nog har godkänt de s.k. naturliga hormonerna. Det har berättats mycket om hur det gick till. Sättet på vilket den omröstningen gick till är vi inte särskilt nöjda med. Det var dels metoderna i förarbetet som vi inte gillade, dels att det var en hemlig omröstning. Man vet inte vem som röstade hur. Men nu är vi där. Då är det skönt att EU ändå har denna kraftiga majoritet för ett fortsatt förbud i EU och ett fortsatt importförbud.</textBlock>
  </contentBlock>
  <contentBlock page="0" id="i-c8454b0417fdd679">
    <textBlock id="i-9c53cc3dd3a837a0">Jag kan också tillägga, fru talman, att det finns en del nyare rön som inte har varit godkända eller som det inte har varit tillåtet att föra fram på hormonkonferensen. De rönen kommer säkert att diskuteras mera. De tyder på litet andra saker än det som framfördes på konferensen, men tiden är väl inte mogen för att man skall diskutera dem i en sådan grupp.</textBlock>
  </contentBlock>
  <contentBlock page="0" id="i-002d51e97d908592">
    <textBlock id="i-064b2b957a2f65ce">Anf.  13  ANN-KRISTINE JOHANSSON (s)</textBlock>
  </contentBlock>
  <contentBlock page="0" id="i-629e5cb3df194047">
    <textBlock id="i-4df5a570a3be8d16">Fru talman! Det är bra att vi, som jordbruksministern säger, vidhåller vår ståndpunkt att förbudet skall gälla framöver även om GATT säger att det inte skall vara så.</textBlock>
  </contentBlock>
  <contentBlock page="0" id="i-4f65fd10f60a8e03">
    <textBlock id="i-df2babafd6ee3367">EU:s ståndpunkt är att förbudet gäller. Men vi vet att det florerar en mängd otillåtna preparat - hormoner - i EU-länderna ändå, såvitt jag förstår i bl.a.</textBlock>
    <textBlock id="i-26c6b271fc5e4573">Belgien och Holland. Hur kommer vi till rätta med denna illegala användning inom EU? Det sker ju en omfattande kontroll, provtagning och analys på slakterier och på levande djur i alla EU-länder, men det har inte hjälpt. Vi har inte upptäckt någonting i Sverige ännu, vare sig i produktion eller importerat kött.</textBlock>
    <textBlock id="i-5b9c2e10e1bac0a9">Men vad kan vi göra för att minska den illegala användning av hormoner som finns i andra länder?</textBlock>
  </contentBlock>
  <contentBlock page="0" id="i-ed3efbb5680e4314">
    <textBlock id="i-3a3edd1688e63556">Anf.  14  Jordbruksminister  MARGARETA</textBlock>
    <textBlock id="i-5aa8c137739833be">WINBERG (s)</textBlock>
  </contentBlock>
  <contentBlock page="0" id="i-2cc55176ed8f3e8b">
    <textBlock id="i-fec9f764469d486d">Fru talman! Vi har haft förbud, men jag håller med</textBlock>
    <textBlock id="i-5253413f7cfa518f">Ann-Kristin Johansson om att hormoner har förekommit illegalt. Det har t.ex. lett till att en veterinär i</textBlock>
    <textBlock id="i-8c789cadf3d45d81">Belgien mördades av det som man brukar beteckna som hormonmaffian. Man tror att det är den som ligger bakom.</textBlock>
  </contentBlock>
  <contentBlock page="0" id="i-55fa21532847bae7">
    <textBlock id="i-7c5ec76e395004d3">Man kan göra saker på det nationella planet, t.ex.</textBlock>
    <textBlock id="i-df67dba5ac50da0b">hålla efter, kontrollera och vara väldigt strikt i sin tillämpning. Man kan skapa opinion mot hormonanvändning så att konsumenterna inte vill ha sådant kött även om det skulle komma in i landet.</textBlock>
  </contentBlock>
  <contentBlock page="0" id="i-7a1100fdb6820bd1">
    <textBlock id="i-c3a75dfdcebbf130">Jag tror att det är Anita Gradin som har ansvar för denna fråga, för hon har ju hand om frågorna om fusk i övrigt, men jag sätter ett litet frågetecken i kanten.</textBlock>
    <textBlock id="i-7e87d0c6a5d0eb18">Men någon i kommissionen har ju ansvar för denna fråga. Den opinion som finns i ministerrådet och ute bland människorna sätter ett särskilt tryck på kommissionen att skärpa sig när det gäller kontrollen och efterlevnaden.</textBlock>
  </contentBlock>
  <contentBlock page="0" id="i-0080144a1dcc42ca">
    <textBlock id="i-884d0e9e633660af">Överläggningen var härmed avslutad.</textBlock>
  </contentBlock>
  <contentBlock page="0" id="i-157acd525b943f66">
    <textBlock id="i-40d45a90e834cd4c">5 §  Hänvisning av ärende till utskott</textBlock>
  </contentBlock>
  <contentBlock page="0" id="i-20d5d5667e431173">
    <textBlock id="i-cf1b6b3ba55e9e95">Föredrogs och hänvisades</textBlock>
  </contentBlock>
  <contentBlock page="0" id="i-ad709b8b20c1d3ea">
    <textBlock id="i-5693cc3c68d22d51">Motion</textBlock>
  </contentBlock>
  <contentBlock page="0" id="i-68215fa60a92a32d">
    <textBlock id="i-f2e2f571da95143a">1995/96:Sf20 till socialförsäkringsutskottet</textBlock>
  </contentBlock>
  <contentBlock page="0" id="i-24aab8859ef8e6bb">
    <textBlock id="i-63571b3d574ab1fc">6 §  Bordläggning</textBlock>
  </contentBlock>
  <contentBlock page="0" id="i-90b510608e0522de">
    <textBlock id="i-7da88cdcd0c33c79">Anmäldes och bordlades</textBlock>
  </contentBlock>
  <contentBlock page="0" id="i-fd7b1833b4e3070a">
    <textBlock id="i-5b04b3df8903fae5">Proposition</textBlock>
  </contentBlock>
  <contentBlock page="0" id="i-e8007b4160811808">
    <textBlock id="i-e00d7ef6470b93d9">1995/96:38 Länsindelningen i Skåne och Västsverige m.m.</textBlock>
  </contentBlock>
  <contentBlock page="0" id="i-f3b9cbe8f5a0e07f">
    <textBlock id="i-ba797fbca6f9441a">7 §  Anmälan om interpellation</textBlock>
  </contentBlock>
  <contentBlock page="0" id="i-2268cd1108770450">
    <textBlock id="i-406f77edf6dc0bda">Anmäldes att följande interpellation framställts</textBlock>
  </contentBlock>
  <contentBlock page="0" id="i-fce316248a6daa72">
    <textBlock id="i-94e33342d95629f2">den 22 februari</textBlock>
  </contentBlock>
  <contentBlock page="0" id="i-1093d305a93653b5">
    <textBlock id="i-1f44697e41052b6d">1995/96:94 av Siw Persson (fp) till socialministern</textBlock>
  </contentBlock>
  <contentBlock page="0" id="i-a01e7c562500e0d5">
    <textBlock id="i-15d4b40525eacba5">Kontroll av tandvårdsmaterial</textBlock>
  </contentBlock>
  <contentBlock page="0" id="i-c3dfdfc34ff6786a">
    <textBlock id="i-641a6e2802190c1c">Interpellationen redovisas i bilaga som fogas till riksdagens snabbprotokoll tisdagen den 5 mars.</textBlock>
  </contentBlock>
  <contentBlock page="0" id="i-289a7839c6a87466">
    <textBlock id="i-76bc4c0c14c309f7">8 §  Anmälan om skriftliga frågor</textBlock>
  </contentBlock>
  <contentBlock page="0" id="i-b2dd141b899c8a3b">
    <textBlock id="i-e26afe961af38ba5">Anmäldes att följande skriftliga frågor framställts</textBlock>
  </contentBlock>
  <contentBlock page="0" id="i-73e15ea928353ed1">
    <textBlock id="i-9acde8b4d8b04b70">den 22 februari</textBlock>
  </contentBlock>
  <contentBlock page="0" id="i-acaaddf42bcb5d84">
    <textBlock id="i-c8504b41c99fd3ef">1995/96:302 av Maggi Mikaelsson (v) till miljöministern</textBlock>
  </contentBlock>
  <contentBlock page="0" id="i-8ff7b88ac5c4d9c5">
    <textBlock id="i-a8230facd75334a7">Skogsvårdslagen</textBlock>
  </contentBlock>
  <contentBlock page="0" id="i-623b355dbde1c287">
    <textBlock id="i-4f7af6a9164c26ae">1995/96:303 av Rigmor Ahlstedt (c) till civilministern</textBlock>
  </contentBlock>
  <contentBlock page="0" id="i-fd3ce2934a7f6f8c">
    <textBlock id="i-dd34166d375008e0">Förbudet mot alkoholreklam</textBlock>
  </contentBlock>
  <contentBlock page="0" id="i-2a6073976fc2b263">
    <textBlock id="i-79b75ff97bfc1396">Frågorna redovisas i bilaga som fogas till riksdagens snabbprotokoll tisdagen den 5 mars.</textBlock>
  </contentBlock>
  <contentBlock page="0" id="i-10b68d8244762663">
    <textBlock id="i-ab1ba21978162622">9 §  Kammaren åtskildes kl. 9.29.</textBlock>
  </contentBlock>
  <contentBlock page="0" id="i-6242bea53bca42a0"/>
  <contentBlock page="0" id="i-b80fb4276c3ba18d">
    <textBlock id="i-dbf8a3c0e35c99e0">Förhandlingarna leddes av andre vice talmannen.</textBlock>
  </contentBlock>
  <contentBlock page="0" id="i-463e3ee62392c2c9"/>
  <contentBlock page="0" id="i-9278f92bd11e2f67">
    <textBlock id="i-ef367b58b5782052">Innehållsförteckning</textBlock>
  </contentBlock>
  <contentBlock page="0" id="i-ba0f7c51260968b0"/>
  <contentBlock page="0" id="i-d695247349555496">
    <textBlock id="i-7a680d26c6e75ea1">1 §  Anmälan om kompletteringsval till EU-nämnden och arbetsmarknadsutskottet</textBlock>
    <textBlock id="i-ac0422ada2eed593">1</textBlock>
  </contentBlock>
  <contentBlock page="0" id="i-bcb8b0ca8fa57ab9">
    <textBlock id="i-bfc5dc542d252449">2 §  Meddelande om aktuell debatt       1</textBlock>
  </contentBlock>
  <contentBlock page="0" id="i-be036aa481832c82">
    <textBlock id="i-2ed9aa293b007171">3 §  Svar på interpellation 1995/96:85 om förfalskade körkort   1</textBlock>
  </contentBlock>
  <contentBlock page="0" id="i-9822e2227d7b58b7">
    <textBlock id="i-af69a51d8978dd72">Anf.  1  Justitieminister  LAILA FREIVALDS (s)  1</textBlock>
  </contentBlock>
  <contentBlock page="0" id="i-6c6c232fb213af6b">
    <textBlock id="i-9c0c1736a9b50421">Anf.  2  MAUD EKENDAHL (m)      2</textBlock>
  </contentBlock>
  <contentBlock page="0" id="i-6b2b46e9182c57bf">
    <textBlock id="i-691a5e7ec6cb7db9">Anf.  3  Justitieminister  LAILA FREIVALDS (s)  2</textBlock>
  </contentBlock>
  <contentBlock page="0" id="i-c712371620484e58">
    <textBlock id="i-3c3b5c38f42c3284">Anf.  4  MAUD EKENDAHL (m)      2</textBlock>
  </contentBlock>
  <contentBlock page="0" id="i-6cea4de659696147">
    <textBlock id="i-c0850a9bf418341e">Anf.  5  Justitieminister  LAILA FREIVALDS (s)  3</textBlock>
  </contentBlock>
  <contentBlock page="0" id="i-7f4a5ca584afc0a7">
    <textBlock id="i-ce8abd56cc533651">Anf.  6  MAUD EKENDAHL (m)      3</textBlock>
  </contentBlock>
  <contentBlock page="0" id="i-46fb71406e9d3482">
    <textBlock id="i-df060dd0836d7acf">Anf.  7  Justitieminister  LAILA FREIVALDS (s)  3</textBlock>
  </contentBlock>
  <contentBlock page="0" id="i-226dc9a1d23b8e7a">
    <textBlock id="i-78171d1039accc79">4 §  Svar på interpellation 1995/96:67 om produktionshöjande hormoner   3</textBlock>
  </contentBlock>
  <contentBlock page="0" id="i-8b5d49d981d95bc9">
    <textBlock id="i-daaaf0911fe771f5">Anf.  8  Jordbruksminister  MARGARETA WINBERG (s)       3</textBlock>
  </contentBlock>
  <contentBlock page="0" id="i-fa98752314f85733">
    <textBlock id="i-598eaa7031c09c98">Anf.  9  ANN-KRISTINE JOHANSSON (s)     4</textBlock>
  </contentBlock>
  <contentBlock page="0" id="i-0300d13ccd7e9964">
    <textBlock id="i-0c25e17d38ac5622">Anf.  10  Jordbruksminister  MARGARETA WINBERG (s)      4</textBlock>
  </contentBlock>
  <contentBlock page="0" id="i-d3b954f90fa4b5af">
    <textBlock id="i-4a0174f26d2c38fc">Anf.  11  ANN-KRISTINE JOHANSSON (s)    4</textBlock>
  </contentBlock>
  <contentBlock page="0" id="i-bd0524e96e9a9e2d">
    <textBlock id="i-fe77738c0bfaad9f">Anf.  12  Jordbruksminister  MARGARETA WINBERG (s)      5</textBlock>
  </contentBlock>
  <contentBlock page="0" id="i-4a53569d357b04ee">
    <textBlock id="i-d97940f150c2be81">Anf.  13  ANN-KRISTINE JOHANSSON (s)    5</textBlock>
  </contentBlock>
  <contentBlock page="0" id="i-e83d78689720a14e">
    <textBlock id="i-6f0d3c91ab5806cd">Anf.  14  Jordbruksminister  MARGARETA WINBERG (s)      5</textBlock>
  </contentBlock>
  <contentBlock page="0" id="i-ab9e2a650c4abbe2">
    <textBlock id="i-bfcac76d8cb3f1fb">5 §  Hänvisning av ärende till utskott  5</textBlock>
  </contentBlock>
  <contentBlock page="0" id="i-56dfd2a00ec6efd6">
    <textBlock id="i-111c3b02ac6f61f0">6 §  Bordläggning       5</textBlock>
  </contentBlock>
  <contentBlock page="0" id="i-19b25921222ab63d">
    <textBlock id="i-12615178263fade3">7 §  Anmälan om interpellation  5</textBlock>
  </contentBlock>
  <contentBlock page="0" id="i-cd6e355dc8d9877c">
    <textBlock id="i-01129658ad73a149">1995/96:94 av Siw Persson (fp) till socialministern     5</textBlock>
  </contentBlock>
  <contentBlock page="0" id="i-7a75be2623a3f73d">
    <textBlock id="i-eee9b182900cff06">Kontroll av tandvårdsmaterial   5</textBlock>
  </contentBlock>
  <contentBlock page="0" id="i-1094fa844f4f8818">
    <textBlock id="i-f1fddd90e5bfafa3">8 §  Anmälan om skriftliga frågor       5</textBlock>
  </contentBlock>
  <contentBlock page="0" id="i-49234cd18c894ffb">
    <textBlock id="i-1f07983c66a53e40">1995/96:302 av Maggi Mikaelsson (v) till miljöministern 5</textBlock>
  </contentBlock>
  <contentBlock page="0" id="i-a7ee7fa6cc88e3d3">
    <textBlock id="i-6d9c224687040cf7">Skogsvårdslagen 5</textBlock>
  </contentBlock>
  <contentBlock page="0" id="i-039fcf863ce513be">
    <textBlock id="i-ef4d58ab0b4534de">1995/96:303 av Rigmor Ahlstedt (c) till civilministern  5</textBlock>
  </contentBlock>
  <contentBlock page="0" id="i-6c277ee4df70d445">
    <textBlock id="i-ec5e0429285762b5">Förbudet mot alkoholreklam      5</textBlock>
  </contentBlock>
  <contentBlock page="0" id="i-293dedc6e78976ed">
    <textBlock id="i-f478ecf5442d34b1">9 §  Kammaren åtskildes kl. 9.29.       6</textBlock>
  </contentBlock>
  <contentBlock page="0" id="i-d9751c86c14db751"/>
  <contentBlock page="0" id="i-cc73b1f78b430f1c">
    <textBlock id="i-507bf5c20a45f591"/>
    <textBlock id="i-16fc2633a7aca4ce">Prot.</textBlock>
    <textBlock id="i-48680bc8ba3afb98">1995/96:61</textBlock>
    <textBlock id="i-d170a1ff453696c0">23 februari</textBlock>
    <textBlock id="i-97f5080651f4899b">___________</textBlock>
  </contentBlock>
  <contentBlock page="0" id="i-233e25b02cb7778a"/>
  <contentBlock page="0" id="i-e2b37ca71fc9266e">
    <textBlock id="i-0de6ab491938deea">Prot.</textBlock>
    <textBlock id="i-b9c63ce2bd0d3c16">1995/96:61</textBlock>
    <textBlock id="i-3d2a73ff7dc9ab06">23 februari</textBlock>
    <textBlock id="i-93e8a56213bb3397">___________</textBlock>
  </contentBlock>
  <contentBlock page="0" id="i-bb92bcba121839d4"/>
  <contentBlock page="0" id="i-34a75c0ae7a04f76">
    <textBlock id="i-998ae72e55cb2ea0">6</textBlock>
  </contentBlock>
  <contentBlock page="0" id="i-9bde2f4e5595c6e8">
    <textBlock id="i-21216dca6f20311b"/>
    <textBlock id="i-5c366a46cbe0b5e6">7</textBlock>
  </contentBlock>
</protocol>
