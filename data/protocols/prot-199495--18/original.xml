<protocol id="prot-199495--18">
  <contentBlock ix="0">
    <textBlock ix="0">Det justerade protokollet beräknas utkomma om 3 veckor</textBlock>
    <textBlock ix="1">________________________________________________________________________________</textBlock>
    <textBlock ix="2">_________</textBlock>
  </contentBlock>
  <contentBlock ix="1">
    <textBlock ix="0"></textBlock>
    <textBlock ix="1">1 §  Justering av protokoll</textBlock>
  </contentBlock>
  <contentBlock ix="2">
    <textBlock ix="0">Justerades protokollen för den 26 och 26 oktober.</textBlock>
  </contentBlock>
  <contentBlock ix="3">
    <textBlock ix="0"> 2 §  Hänvisning av ärenden till utskott</textBlock>
  </contentBlock>
  <contentBlock ix="4">
    <textBlock ix="0">Föredrogs och hänvisades</textBlock>
    <textBlock ix="1">Propositioner</textBlock>
    <textBlock ix="2">1994/95:55 och 56 till skatteutskottet</textBlock>
    <textBlock ix="3">1994/95:71 - 73 till trafikutskottet</textBlock>
    <textBlock ix="4">1994/95:76 till arbetsmarknadsutskottet</textBlock>
    <textBlock ix="5">1994/95:85 till utbildningsutskottet</textBlock>
  </contentBlock>
  <contentBlock ix="5">
    <textBlock ix="0"> 3 §  Bordläggning</textBlock>
  </contentBlock>
  <contentBlock ix="6">
    <textBlock ix="0">Anmäldes och bordlades</textBlock>
    <textBlock ix="1">Propositioner</textBlock>
    <textBlock ix="2">1994/95:29 Dubbelbeskattningsavtal mellan Sverige och Frankrike beträffande skatter på arv och på gåva</textBlock>
    <textBlock ix="3">1994/95:35 Sveriges anslutning till</textBlock>
    <textBlock ix="4">Världshandelsorganisationen m.m</textBlock>
    <textBlock ix="5">1994/95:42 Vissa socialförsäkringsfrågor, m.m.</textBlock>
    <textBlock ix="6">1994/95:48 Tillämpningen av Europeiska gemenskapernas konkurrens- och statsstödsregler, m.m.</textBlock>
    <textBlock ix="7">1994/95:53 Omräkningsförfarande vid fastighetstaxeringen, m.m</textBlock>
    <textBlock ix="8">1994/95:57 Mervärdesskatten och EG</textBlock>
    <textBlock ix="9">1994/95:60 Dubbelbeskattningsavtal mellan Sverige och Amerikas Förenta Stater</textBlock>
    <textBlock ix="10">1994/95:61 Vårdnadsbidraget. Garantidagarna.</textBlock>
    <textBlock ix="11">Enskild barnomsorg</textBlock>
    <textBlock ix="12">1994/95:62 Ändring i lagen om ömsesidig handräckning i skatteärenden</textBlock>
    <textBlock ix="13">1994/95:63 Tillämpning av lagen (1971:176) om vissa internationella sanktioner på områden i Bosnien-</textBlock>
    <textBlock ix="14">Hercegovina under bosnisk-serbiska styrkors kontroll</textBlock>
    <textBlock ix="15">1994/95:67 Försenade årsredovisningar m.m.</textBlock>
    <textBlock ix="16">1994/95:69 Viss lagstiftning om besiktning på fordonsområdet</textBlock>
    <textBlock ix="17">1994/95:74 Återlämnande av kulturföremål</textBlock>
    <textBlock ix="18">1994/95:79 Tillämpningen av det europeiska miljömärkningssystemet</textBlock>
    <textBlock ix="19">1994/95:80 Vissa ändringar i kyrkolagen</textBlock>
    <textBlock ix="20">1994/95:84 Vissa ändringar i ellagen, m.m.</textBlock>
    <textBlock ix="21">1994/95:87 Följdlagstiftning till förlängningen av valperioden och riksmötet</textBlock>
    <textBlock ix="22">1994/95:88 Ersättning från sjukförsäkringen för vissa vårdförmåner till landsting och kommuner i internationella förhållanden m.m.</textBlock>
    <textBlock ix="23">1994/95:89 Förslag till alkohollag</textBlock>
    <textBlock ix="24">1994/95:90 Ändringar i bilagorna I och II till avtalet om Europeiska ekonomiska samarbetsområdet</textBlock>
    <textBlock ix="25">(EES-avtalet)</textBlock>
    <textBlock ix="26">1994/95:92 Nya tidpunkter för redovisning och betalning av skatter och avgifter, m.m.</textBlock>
    <textBlock ix="27">1994/95:94 Ändringar i folkbokföringslagen, m.m.</textBlock>
    <textBlock ix="28">1994/95:95 Ytterligare medel till</textBlock>
    <textBlock ix="29">Utbildningsdepartementets verksamhet</textBlock>
    <textBlock ix="30">1994/95:96 Garanterat studentinflytande genom bibehållet kårobligatorium</textBlock>
    <textBlock ix="31">1994/95:98 Vissa studiestödsfrågor</textBlock>
    <textBlock ix="32">1994/95:99 Förändringar i arbetslöshetsersättningen</textBlock>
    <textBlock ix="33">1994/95:101 Frivillig miljöstyrning och miljörevision</textBlock>
    <textBlock ix="34">1994/95:102 Övergång av verksamheter och kollektiva uppsägningar</textBlock>
    <textBlock ix="35">1994/95:106 Ändrat ikraftträdande av ändringar i plan- och bygglagen, m.m.</textBlock>
    <textBlock ix="36">1994/95:107 Ändring i lagstiftningen för värdepappersfonder</textBlock>
  </contentBlock>
  <contentBlock ix="7">
    <textBlock ix="0">Redogörelse</textBlock>
    <textBlock ix="1">1994/95:JO1 Justitieombudsmännens ämbetsberättelse</textBlock>
  </contentBlock>
  <contentBlock ix="8">
    <textBlock ix="0">Skrivelse</textBlock>
    <textBlock ix="1">1994/95:108 Återkallelse av proposition 1994/95:18</textBlock>
    <textBlock ix="2">Finansiering av myndighetstillsynen för den avreglerade elmarknaden, m.m.</textBlock>
  </contentBlock>
  <contentBlock ix="9">
    <textBlock ix="0"> 4 §  Anmälan om frågor</textBlock>
  </contentBlock>
  <contentBlock ix="10">
    <textBlock ix="0">Anmäldes att följande fråga framställts</textBlock>
  </contentBlock>
  <contentBlock ix="11">
    <textBlock ix="0">den 28 oktober</textBlock>
  </contentBlock>
  <contentBlock ix="12">
    <textBlock ix="0">1994/95:113 av Barbro Westerholm (fp) till justitieministern om finansiering av</textBlock>
    <textBlock ix="1">Gentekniknämndens verksamhet</textBlock>
  </contentBlock>
  <contentBlock ix="13">
    <textBlock ix="0">den 31 oktober</textBlock>
  </contentBlock>
  <contentBlock ix="14">
    <textBlock ix="0">1994/95:114 av Lars Björkman (m) till statsrådet Leif</textBlock>
    <textBlock ix="1">Blomberg om uppehållstillstånd för utlänningar som är verksamma vid svenska företag</textBlock>
  </contentBlock>
  <contentBlock ix="15">
    <textBlock ix="0">Frågorna redovisas i bilaga som fogas till riksdagens snabbprotokoll tisdagen den 15 november.</textBlock>
  </contentBlock>
  <contentBlock ix="16">
    <textBlock ix="0"> 5 §  Kammaren åtskildes kl. 14.03.</textBlock>
  </contentBlock>
  <contentBlock ix="17">
    <textBlock ix="0"></textBlock>
    <textBlock ix="1">Förhandlingarna leddes av talmannen.</textBlock>
  </contentBlock>
  <contentBlock ix="18"/>
  <contentBlock ix="19"/>
  <contentBlock ix="20">
    <textBlock ix="0"></textBlock>
    <textBlock ix="1">RIKSDAGEN</textBlock>
    <textBlock ix="2">Bilaga till riksdagenssnabbprotokoll 1994/95:18</textBlock>
  </contentBlock>
  <contentBlock ix="21">
    <textBlock ix="0">Interpellationer</textBlock>
    <textBlock ix="1">1994/95:20 - 23</textBlock>
  </contentBlock>
  <contentBlock ix="22">
    <textBlock ix="0">--------------------------------------------</textBlock>
  </contentBlock>
  <contentBlock ix="23">
    <textBlock ix="0"></textBlock>
    <textBlock ix="1">Anmälda interpellationer</textBlock>
  </contentBlock>
  <contentBlock ix="24">
    <textBlock ix="0">den 27 oktober</textBlock>
  </contentBlock>
  <contentBlock ix="25">
    <textBlock ix="0">1994/95:20 av My Persson till socialministern om</textBlock>
    <textBlock ix="1">ÄDEL-reformen:</textBlock>
  </contentBlock>
  <contentBlock ix="26">
    <textBlock ix="0">Den 1 januari 1992 trädde ÄDEL-reformen, som gav kommunerna det samlade ansvaret för all långvarig service, vård och omsorg till de äldre och handikappade, i kraft. Samtidigt gavs Socialstyrelsen i uppdrag att under en femårsperiod följa och utvärdera reformens tillämpning. En tredje sådan uppföljning presenterades den 24 oktober. I rapporten slås fast, och i viss mån intensifieras, en del av den kritik som tidigare framförts vad gäller sjukhemsvården.</textBlock>
    <textBlock ix="1">Till följd av kortare vårdtider inom akutsjukvård och geriatrik har behovet av vård hos de sjukhemsboende ökat, vilket innebär att sjukhemmen får ta emot personer som behöver mer omfattande insatser av rehabilitering och medicinsk vård.</textBlock>
    <textBlock ix="2">De brister inom dessa områden som</textBlock>
    <textBlock ix="3">Socialstyrelsen i tidigare utvärdering påtalat kvarstår och har i vissa fall förstärkts. Socialstyrelsens rapport pekar på tänkbara orsaker, sådana som en oklar ansvarsfördelning mellan kommun och landsting vad gäller rehabiliteringen och en stundtals bristande kontinuerlig läkartillgång vid sjukhemmen, vilket föranleder Socialstyrelsen ifrågasätta om kommunerna alltid har erforderlig sjukvårdskompetens vid sina sjukhem. Det var för övrigt farhågor för just detta som vi moderater uttryckte i samband med ÄDEL-reformens införande.</textBlock>
    <textBlock ix="4">Det sjukvårdsansvar som kommunerna givits genom ÄDEL-reformen innebär vidare att sjukhemmen får bära ett allt större ansvar för vård i livets slutskede. I en studie från april detta år framkom att oron för att ej kunna säkerställa en maximalt god kvalitet vid sådan palliativ vård var stor hos berörd personal; en oro som delades även av</textBlock>
    <textBlock ix="5">Socialstyrelsen.</textBlock>
    <textBlock ix="6">Sammantaget utgör Socialstyrelsens tredje utvärdering av ÄDEL-reformen i de delar som rör sjukhemsvården en delvis förstärkt kritik.</textBlock>
    <textBlock ix="7">Mot denna bakgrund vill jag ställa följande frågor till statsrådet:</textBlock>
  </contentBlock>
  <contentBlock ix="27">
    <textBlock ix="0">Vilka åtgärder avser statsrådet vidta för att alla sjukhemsboende skall få tillgång till god och tillräcklig rehabilitering, för att säkerställa tillgången av en för varje sjukhem medicinskt ansvarig läkare med geriatrisk kompetens samt för att stimulera till förbättringar av den palliativa vården som ges på våra sjukhem?</textBlock>
  </contentBlock>
  <contentBlock ix="28">
    <textBlock ix="0">den 28 oktober</textBlock>
  </contentBlock>
  <contentBlock ix="29">
    <textBlock ix="0">1994/95:21 av Kenneth Kvist (v) till statsrådet Jörgen</textBlock>
    <textBlock ix="1">Andersson om byggandet i Stockholmsregionen:</textBlock>
  </contentBlock>
  <contentBlock ix="30">
    <textBlock ix="0">1994 kommer det att byggas ca 400 bostäder i</textBlock>
    <textBlock ix="1">Stockholms kommun,i Stockholms län kanske 600.</textBlock>
    <textBlock ix="2">Detta att jämföra med 6 000 färdiga lägenheter år</textBlock>
    <textBlock ix="3">1992 - en nedgång med 90 %! För att hitta liknande katastrofala siffror måste vi gå tillbaka till nödåren</textBlock>
    <textBlock ix="4">1916-1918 under första värlskriget. T.o.m. under depressionen under 1930-talet och under andra världskriget byggdes det fler bostäder i</textBlock>
    <textBlock ix="5">Stockhomsregionen.</textBlock>
    <textBlock ix="6">Denna kollaps inom byggandet skapar flera svåra samhällsproblem. Inte minst bidrar byggkrisen till arbetslösheten. Minst en fjärdedel av arbetslösheten beror direkt eller indirekt på byggkrisen.</textBlock>
    <textBlock ix="7">Arbetslösheten är dock inte den enda negativa effekten av det minimala byggandet. Det försämrar statsfinanserna och berörda kommuners ekonomi.</textBlock>
    <textBlock ix="8">Den låga nivån på byggandet bäddar också för en svår bostadsbrist inom några få år. Redan nu råder det brist på bostäder i vissa delar av Stockholmsregionen</textBlock>
    <textBlock ix="9">- bristen döljs dock för närvarande av bostadskostnader i yngre fastigheter som ligger högt över vad vanliga människor ens har råd att fundera på.</textBlock>
    <textBlock ix="10">Födslarna ökar, inflyttningen visar överskott, många yngre blir "mambos", det finns ett växande ackumulerat behov av bostäder. Boverket visar att nyproduktionen bör vara 30 000-40 000 nya lägenheter per år, företrädesvis i storstadsregionerna, om vi ska upprätthålla bostadsstandarden. För</textBlock>
    <textBlock ix="11">Stockholmsregionens del bör bostadsbyggandet komma upp i en nivå på minst 5 000 lägenheter per år.</textBlock>
    <textBlock ix="12">Vänsterpartiet har under den gångna mandatperioden föreslagit - med delvist stöd av socialdemokratin - en rad åtgärder för att stimulera byggsektorn: investeringstöd på 400 miljoner till nyproduktion av bostäder, bibehållna räntesubventioner under nuvarande kris, ett ROT-</textBlock>
    <textBlock ix="13">program på 3,3 miljarder, investeringsstöd till avspjälkning av smålägenheter i egnahem, stöd till miljöanpassad om- och nybyggnation, etc.</textBlock>
    <textBlock ix="14">Detaljer och nivåer i dessa förslag kan nu diskuteras utifrån dagens situation, möjligheter och problem. Det är viktigt att snabbt komma i gång med åtgärder, att vi redan i dag i riksdagen kan ge signaler till aktörerna i byggsektorn om vad som ska hända.</textBlock>
    <textBlock ix="15">Särskilt viktigt är detta för Stockholmsregionen där problemen snabbt kan bli ännu allvarligare - både för den enskilda och för den offentliga ekonomin.</textBlock>
  </contentBlock>
  <contentBlock ix="31">
    <textBlock ix="0">Jag vill därför fråga bostadsministern:</textBlock>
    <textBlock ix="1">Vad har regeringen för utgångspunkter, förslag och tidsplan för att snabbt få i gång byggandet i</textBlock>
    <textBlock ix="2">Stockholmsregionen och andra regioner där behoven av nya bostäder och annat byggande är överhängande?</textBlock>
  </contentBlock>
  <contentBlock ix="32">
    <textBlock ix="0">1994/95:22 av Beatrice Ask (m) till utbildningsministern om kontinuerlig kompetensutveckling:</textBlock>
  </contentBlock>
  <contentBlock ix="33">
    <textBlock ix="0">Den snabba samhällsomvandlingen gör det nödvändigt att förändra den traditionella synen på utbildning. Numera är det inte tillräckligt med en gedigen grundutbildning. Inom de flesta samhällsområden krävs ständig fortbildning och kompetensutveckling.</textBlock>
    <textBlock ix="1">Tillgången på fortbildning av hög kvalitet varierar mellan olika yrkesområden och sektorer. Väl känt är också att stora skillnader råder när det gäller enskilda medborgares möjligheter till fortbildning. I ett längre perspektiv är det nödvändigt att finna former för och finansiering av kontinuerlig kompetensutveckling om</textBlock>
    <textBlock ix="2">Sverige som nation skall kunna hävda sig när det gäller arbetskraftens kunskapsnivå.</textBlock>
    <textBlock ix="3">Den borgerliga regeringen gav utbildningsministern bemyndigande att tillkalla en särskild utredare för att utreda dessa frågor. I</textBlock>
    <textBlock ix="4">sammanhanget skulle bl.a. frågan om s.k.</textBlock>
    <textBlock ix="5">utbildningskonton utredas liksom förutsättningarna för såväl privata som offentliga utbildningsanordnare att utveckla utbildningar lämpade för den kontinuerliga kompetensutvecklingen.</textBlock>
    <textBlock ix="6">Mot bakgrund av ovanstående hemställer jag att till utbildningsministern få ställa följande frågor:</textBlock>
  </contentBlock>
  <contentBlock ix="34">
    <textBlock ix="0">Vilka åtgärder avser den socialdemokratiska regeringen att vidtaga för att svara mot de snabbt ökade behoven av kontinuerlig kompetensutveckling?</textBlock>
    <textBlock ix="1">Kommer regeringen att låta utreda någon form av utbildningskonton som finansieringsform för vuxnas kompetensutveckling?</textBlock>
  </contentBlock>
  <contentBlock ix="35">
    <textBlock ix="0">1994/95:23 av Dan Ericsson (kds) till statsrådet</textBlock>
    <textBlock ix="1">Pierre Schori om ekologiskt katastrofbistånd till</textBlock>
    <textBlock ix="2">Ryssland:</textBlock>
  </contentBlock>
  <contentBlock ix="36">
    <textBlock ix="0">Det omfattande oljeutsläppet vid Usinsk vid Ural är en ekologisk katastrof av stora mått. Ryska myndigheter bekräftar att utsläppen är mycket stora samt att olja, efter det att en fångstdamm för läckande olja gett vika, läckt ut i två bifloder till Petjorafloden.</textBlock>
    <textBlock ix="1">Petjorafloden leder i sin tur till Barents hav.</textBlock>
    <textBlock ix="2">Petjoraflodens delta är med sitt rika fågelliv ett av de de mest skyddsvärda områdena i Arktis. Bland annat är deltat den viktigaste rastplatsen i världen för den mindre sångsvanen. Då Barents hav utgör en barnkammare för det arktiska beståndet av torsk, innebär läckage av olja till havsmiljön både en ekologisk och ekonomisk katastrof. Både land- och vattenmiljön i arktiska regionen är mycket känslig för alla typer av föroreningar då nedbrytningen av dessa tar mycket lång tid på grund av låga temperaturer. Det är i detta ljus saneringsarbetet skall ses. Ett effektivt saneringsarbete innebär att skadeverkningarna faktiskt kan begränsas på ett betydande sätt.</textBlock>
    <textBlock ix="3">De uppgifter som kommit fram kring katastrofen är än så länge motstridiga. Det är svårt att få en klar uppfattning exakt över vad som hänt, hur stora markområden som förorenats, hur mycket olja som läckt ut, vilka resurser som satts in för att begränsa skadeverkningarna etc. Min uppfattning är att Sverige i flera avseenden har värdefull expertkunskap att erbjuda både för relevant skadebedömning och vad gäller oljesanering. Ekologisk expertis som kan ge assistans för utvärdering av de ekologiska konsekvenserna på lång sikt vore också av stort värde.</textBlock>
  </contentBlock>
  <contentBlock ix="37">
    <textBlock ix="0">Med anledning av ovanstående vill jag fråga biståndsminister Pierre Schori följande:</textBlock>
    <textBlock ix="1">1. Ämnar biståndsministern erbjuda Ryssland ekologiskt katastrofbistånd?</textBlock>
    <textBlock ix="2">2. Är biståndsministern beredd att förutom expertis på skadebedömning och oljesanering också erbjuda ekologisk expertis för att ge assistans vid utvärdering av de långsiktiga miljöeffekterna till följd av oljeläckaget?</textBlock>
  </contentBlock>
  <contentBlock ix="38"/>
  <contentBlock ix="39"/>
  <contentBlock ix="40">
    <textBlock ix="0">RIKSDAGEN</textBlock>
    <textBlock ix="1">Bilaga till Riksdagens snabbprotokoll 1994/95:18</textBlock>
  </contentBlock>
  <contentBlock ix="41">
    <textBlock ix="0">Frågor</textBlock>
    <textBlock ix="1">1994/95:107 - 112</textBlock>
  </contentBlock>
  <contentBlock ix="42"/>
  <contentBlock ix="43">
    <textBlock ix="0">--------------------------------------------------------------------------------</textBlock>
    <textBlock ix="1">----------</textBlock>
  </contentBlock>
  <contentBlock ix="44">
    <textBlock ix="0"></textBlock>
    <textBlock ix="1">Anmälda frågor</textBlock>
  </contentBlock>
  <contentBlock ix="45">
    <textBlock ix="0">den 25 oktober</textBlock>
  </contentBlock>
  <contentBlock ix="46">
    <textBlock ix="0">1994/95:107 av andre vice talman Görel Thurdin (c)</textBlock>
    <textBlock ix="1">till justitieministern om kriminalisering av bruk av dopningsmedel:</textBlock>
  </contentBlock>
  <contentBlock ix="47">
    <textBlock ix="0">Vi vet att användandet av dopningsmedel ökar, börjar allt tidigare och är förknippat med allvarliga biverkningar och problem. Det finns risker för att tillgången på anabola steroider kommer att öka ytterligare. I Ryssland och flera andra europeiska länder sker försäljning utan någon kontroll. Det finns också indikationer på att tidigare narkotikalangare övergår till försäljning av steroidpreparat som lönar sig bättre. Det behövs en samlad satsning för att komma till rätta med dopningsmissbruket. Ett led i detta skulle vara att skärpa lagstiftningen.</textBlock>
    <textBlock ix="1">Dopningslagen som trädde i kraft 1992 förbjuder försäljning och innehav av vissa dopningsmedel. Men lagen förbjuder inte konsumtion av illegala dopningspreparat. Detta skiljer denna lag från narkotikalagstiftningen, där även det personliga bruket är kriminaliserat. När dopningspreparaten injiceras eller svalts av användaren kan samhället inte längre ingripa med lagliga medel. Lagen har kritiserats. Därför bör lagen ändras så att även konsumtion av dopningsmedel blir kriminaliserat. Det skulle också öka möjligheterna för polis och socialtjänst att ingripa tidigare mot missbruket.</textBlock>
  </contentBlock>
  <contentBlock ix="48">
    <textBlock ix="0">Är statsrådet beredd att kriminalisera konsumtion av illegala dopningmedel?</textBlock>
  </contentBlock>
  <contentBlock ix="49">
    <textBlock ix="0">1994/95:108 av Göte Jonsson (m) till socialministern om val av daghem:</textBlock>
  </contentBlock>
  <contentBlock ix="50">
    <textBlock ix="0">Socialdemokraterna har aviserat förslag som innebär klara begränsningar i valfriheten på det sociala området.</textBlock>
  </contentBlock>
  <contentBlock ix="51">
    <textBlock ix="0">Vilka åtgärder avser statsrådet vidta i syfte att minska föräldrarnas lagstadgande rätt att välja alternativa dagis?</textBlock>
  </contentBlock>
  <contentBlock ix="52">
    <textBlock ix="0">den 27 oktober</textBlock>
  </contentBlock>
  <contentBlock ix="53">
    <textBlock ix="0">1994/95:109 av My Persson (m) till socialministern om vården av demenssjuka:</textBlock>
  </contentBlock>
  <contentBlock ix="54">
    <textBlock ix="0">Socialstyrelsen presenterade den 24 oktober den tredje avrapporteringen av uppföljning och utvärdering av ÄDEL-reformen. I denna rapport pekas bl.a. på problemet med att ge de allt fler demenssjuka vid våra sjukhem en adekvat vård. En första förutsättning för detta är att diagnos är ställd.</textBlock>
    <textBlock ix="1">En SPRI-studie visade att av ca 6 000</textBlock>
    <textBlock ix="2">sjukhemsboende bedömde personalen att knappt hälften kunde betecknas som dementa. Endast 40 %</textBlock>
    <textBlock ix="3">av dessa hade blivit föremål för demensutredning, något som Socialstyrelsen fann vara otillfredsställande och indikera en kvalitetsbrist inom sjukhemsvården.</textBlock>
  </contentBlock>
  <contentBlock ix="55">
    <textBlock ix="0">Vilka åtgärder avser statsrådet vidta för att tillförsäkra varje misstänkt demenssjuk i sjukhemsboende utredning och diagnos?</textBlock>
  </contentBlock>
  <contentBlock ix="56">
    <textBlock ix="0">1994/95:110 av Inger Lundberg (s) till finansministern om skatt på reklamfinansierade TV-</textBlock>
    <textBlock ix="1">kanaler:</textBlock>
  </contentBlock>
  <contentBlock ix="57">
    <textBlock ix="0">De senaste årens kraftiga kommersialisering av etermedier har betytt att allt fler barn och unga ser alltmer på TV-program med betydande våldsinslag.</textBlock>
    <textBlock ix="1">Uppgifter från polis och andra som arbetar för att bekämpa våldet i samhället visar på att det massiva medievåldet påverkar beteendet och bidragit till en ökning av särskilt det grova våldet i samhället.</textBlock>
    <textBlock ix="2">För att motverka våldstendenserna krävs åtgärder från såväl envar av oss som medborgare som av aktörerna på marknaden. Det kan inte uteslutas att det krävs ytterligare lagstiftning och internationell samverkan för att minska videovåldet om inte marknadens aktörer själva sanerar marknaden och minskar frekvensen våldsinslag i utbudet och bojkottar grov våldsunderhållning.</textBlock>
    <textBlock ix="3">Det borde också vara självklart att det kommersiella TV-utbudet inte som för närvarande favoriseras i skattehänseende.</textBlock>
  </contentBlock>
  <contentBlock ix="58">
    <textBlock ix="0">Kommer finansministern att ta initiativ till någon form av skatt på reklamfinansierade TV-kanaler?</textBlock>
  </contentBlock>
  <contentBlock ix="59">
    <textBlock ix="0">den 28 oktober</textBlock>
  </contentBlock>
  <contentBlock ix="60">
    <textBlock ix="0">1994/95:111 av Beatrice Ask (m) till statsrådet Ylva</textBlock>
    <textBlock ix="1">Johansson om riksidrottsgymnasierna:</textBlock>
  </contentBlock>
  <contentBlock ix="61">
    <textBlock ix="0">Skolverket har låtit göra en översyn av systemet med riksrekryterande idrottsgymnasier i samråd med</textBlock>
    <textBlock ix="1">Riksidrottsförbundet och Svenska Kommunförbundet.</textBlock>
    <textBlock ix="2">Utredningen mynnar ut i ett förslag som innebär att ett antal riksidrottsgymnasier måste ifrågasättas samt att idrottsrörelsen framgent får ta ett större ansvar för utbildningarnas specialidrottsdel.</textBlock>
  </contentBlock>
  <contentBlock ix="62">
    <textBlock ix="0">Vilka åtgärder avser regeringen att vidtaga med anledning av denna utredning?</textBlock>
  </contentBlock>
  <contentBlock ix="63">
    <textBlock ix="0">1994/95:112 av Ulla Löfgren (m) till försvarsministern om nedläggning av I 20:</textBlock>
  </contentBlock>
  <contentBlock ix="64">
    <textBlock ix="0">1992 yrkade socialdemokraterna i en partimotion på att I 20 i Umeå skulle läggas ned.</textBlock>
    <textBlock ix="1">Den nya socialdemokratiska regeringen har i sin regeringsförklaring deklarerat en tidigareläggning av nästa försvarspolitiska beslut och finansminister</textBlock>
    <textBlock ix="2">Göran Persson har aviserat besparingar i försvarsbudgeten redan från 1995.</textBlock>
  </contentBlock>
  <contentBlock ix="65">
    <textBlock ix="0">Innebär dessa besked att försvarsministern kommer att fullfölja den socialdemokratiska politiken från 1992 och föreslå en nedläggning av I 20 i Umeå?</textBlock>
  </contentBlock>
  <contentBlock ix="66"/>
  <contentBlock ix="67"/>
  <contentBlock ix="68">
    <textBlock ix="0"></textBlock>
    <textBlock ix="1">1 §  Justering av protokoll     2</textBlock>
    <textBlock ix="2">2 §  Hänvisning av ärenden till utskott 2</textBlock>
    <textBlock ix="3">3 §  Bordläggning       1</textBlock>
    <textBlock ix="4">4 §  Anmälan om frågor  1</textBlock>
    <textBlock ix="5">1994/95:113 av Barbro Westerholm (fp) till justitieministern om finansiering av</textBlock>
    <textBlock ix="6">Gentekniknämndens       1</textBlock>
    <textBlock ix="7">verksamhet      9</textBlock>
    <textBlock ix="8">1994/95:114 av Lars Björkman (m) till statsrådet Leif Blomberg om uppehållstillstånd för utlänningar som är verksamma vid svenska företag    9</textBlock>
    <textBlock ix="9">5 §  Kammaren åtskildes kl. 14.03.      2</textBlock>
    <textBlock ix="10">Anmälda interpellationer        3</textBlock>
    <textBlock ix="11">1994/95:20 av My Persson till socialministern om ÄDEL-reformen: 3</textBlock>
    <textBlock ix="12">1994/95:21 av Kenneth Kvist (v) till statsrådet Jörgen Andersson om byggandet i</textBlock>
    <textBlock ix="13">Stockholmsregionen:     3</textBlock>
    <textBlock ix="14">1994/95:22 av Beatrice Ask (m) till utbildningsministern om kontinuerlig kompetensutveckling:    4</textBlock>
    <textBlock ix="15">1994/95:23 av Dan Ericsson (kds) till statsrådet Pierre Schori om ekologiskt katastrofbistånd till Ryssland:</textBlock>
    <textBlock ix="16">2</textBlock>
    <textBlock ix="17">Anmälda frågor  4</textBlock>
    <textBlock ix="18">1994/95:107 av andre vice talman Görel Thurdin (c) till justitieministern om kriminalisering av bruk av dopningsmedel:  6</textBlock>
    <textBlock ix="19">1994/95:108 av Göte Jonsson (m) till socialministern om val av daghem:  6</textBlock>
    <textBlock ix="20">1994/95:109 av My Persson (m) till socialministern om vården av demenssjuka:</textBlock>
    <textBlock ix="21">6</textBlock>
    <textBlock ix="22">1994/95:110 av Inger Lundberg (s) till finansministern om skatt på reklamfinansierade TV-kanaler:  6</textBlock>
    <textBlock ix="23">den 28 oktober  2</textBlock>
    <textBlock ix="24">1994/95:111 av Beatrice Ask (m) till statsrådet Ylva Johansson om riksidrottsgymnasierna: 7</textBlock>
    <textBlock ix="25">1994/95:112 av Ulla Löfgren (m) till försvarsministern om nedläggning av I 20:</textBlock>
    <textBlock ix="26">7</textBlock>
  </contentBlock>
  <contentBlock ix="69"/>
  <contentBlock ix="70"/>
  <contentBlock ix="71"/>
  <contentBlock ix="72"/>
  <contentBlock ix="73"/>
  <contentBlock ix="74"/>
  <contentBlock ix="75">
    <textBlock ix="0"></textBlock>
    <textBlock ix="1">Prot.</textBlock>
    <textBlock ix="2">1994/95:18</textBlock>
    <textBlock ix="3">1 november</textBlock>
    <textBlock ix="4">___________</textBlock>
  </contentBlock>
  <contentBlock ix="76"/>
  <contentBlock ix="77">
    <textBlock ix="0">Prot.</textBlock>
    <textBlock ix="1">1994/95:18</textBlock>
    <textBlock ix="2">1 november</textBlock>
    <textBlock ix="3">___________</textBlock>
  </contentBlock>
  <contentBlock ix="78"/>
  <contentBlock ix="79"/>
  <contentBlock ix="80"/>
  <contentBlock ix="81"/>
  <contentBlock ix="82">
    <textBlock ix="0"></textBlock>
    <textBlock ix="1">Prot.</textBlock>
    <textBlock ix="2">1994/95:18</textBlock>
    <textBlock ix="3">1 november</textBlock>
    <textBlock ix="4">___________</textBlock>
  </contentBlock>
  <contentBlock ix="83"/>
  <contentBlock ix="84">
    <textBlock ix="0">Prot.</textBlock>
    <textBlock ix="1">1994/95:18</textBlock>
    <textBlock ix="2">1 november</textBlock>
    <textBlock ix="3">___________</textBlock>
  </contentBlock>
</protocol>
