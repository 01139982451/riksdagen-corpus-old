<protocol id="prot-201617--31">
  <contentBlock ix="0" page="0">
    <textBlock ix="0">§ 1 Justering av protokoll</textBlock>
  </contentBlock>
  <contentBlock ix="1" page="0">
    <textBlock ix="0">Protokollet för den 28 oktober justerades.</textBlock>
    <textBlock ix="1">§ 2 Avsägelse</textBlock>
  </contentBlock>
  <contentBlock ix="2" page="0">
    <textBlock ix="0">Förste vice talmannen meddelade att Lotta Finstorp (M) avsagt sig uppdraget som ledamot i socialförsäkringsutskottet.</textBlock>
  </contentBlock>
  <contentBlock ix="3" page="0">
    <textBlock ix="0">Kammaren biföll denna avsägelse.</textBlock>
    <textBlock ix="1">§ 3 Anmälan om ersättare</textBlock>
  </contentBlock>
  <contentBlock ix="4" page="0">
    <textBlock ix="0">Förste vice talmannen anmälde att Christer Adelsbo (S) skulle tjänstgöra som ersättare för Anna Wallentheim (S) under tiden för hennes ledighet den 1 januari – 5 mars 2017 .</textBlock>
    <textBlock ix="1">§ 4 Anmälan om kompletteringsval</textBlock>
  </contentBlock>
  <contentBlock ix="5" page="0">
    <textBlock ix="0">Förste vice talmannen meddelade</textBlock>
    <textBlock ix="1">att Moderaternas riksdagsgrupp anmält Lotta Finstorp som ledamot i skatteutskottet samt</textBlock>
    <textBlock ix="2">att Socialdemokraternas riksdagsgrupp anmält Christer Adelsbo som suppleant i socialutskottet och i kulturutskottet under Anna Wallentheims ledighet.</textBlock>
  </contentBlock>
  <contentBlock ix="6" page="0">
    <textBlock ix="0">Förste vice talmannen förklarade vald till</textBlock>
  </contentBlock>
  <contentBlock ix="7" page="0">
    <textBlock ix="0">ledamot i skatteutskottet</textBlock>
    <textBlock ix="1">Lotta Finstorp (M)</textBlock>
  </contentBlock>
  <contentBlock ix="9" page="0">
    <textBlock ix="0">Förste vice talmannen förklarade vald under tiden den 1 januari–5 mars 2017 till</textBlock>
  </contentBlock>
  <contentBlock ix="10" page="0">
    <textBlock ix="0">suppleant i socialutskottet</textBlock>
    <textBlock ix="1">Christer Adelsbo (S)</textBlock>
  </contentBlock>
  <contentBlock ix="11" page="0">
    <textBlock ix="0">suppleant i kulturutskottet</textBlock>
    <textBlock ix="1">Christer Adelsbo (S)</textBlock>
    <textBlock ix="2">§ 5 Anmälan om gruppledare för partigrupp</textBlock>
  </contentBlock>
  <contentBlock ix="12" page="0">
    <textBlock ix="0">Förste vice t alma nnen meddelade att Miljöpartiets partigrupp anmält Jonas Eriksson som gruppledare för partigrupp från och med den 1 november .</textBlock>
    <textBlock ix="1">§ 6 Anmälan om ersättare för gruppledare för partigrupp</textBlock>
  </contentBlock>
  <contentBlock ix="13" page="0">
    <textBlock ix="0">Förste vice t alma nnen meddelade att Miljöpartiets partigrupp anmält Maria Ferm som ersättare för gruppledare för partigrupp från och med den 1 november .</textBlock>
    <textBlock ix="1">§ 7 Anmälan om subsidiaritetsprövning</textBlock>
  </contentBlock>
  <contentBlock ix="14" page="0">
    <textBlock ix="0">Förste vice talmannen anmälde att utdrag ur prot. 2016/17:14 för torsdagen den 17 november i ärende om subsidiaritetsprövning av EU-förslag hade kommit in från finansutskottet.</textBlock>
    <textBlock ix="1">§ 8 Anmälan om fördröjt svar på interpellation</textBlock>
  </contentBlock>
  <contentBlock ix="15" page="0">
    <textBlock ix="0">Följande skrivelse hade kommit in:</textBlock>
  </contentBlock>
  <contentBlock ix="16" page="0">
    <textBlock ix="0">Interpellation 2016/17:105</textBlock>
  </contentBlock>
  <contentBlock ix="17" page="0">
    <textBlock ix="0">Till riksdagen</textBlock>
    <textBlock ix="1">Interpellation 2016/17:105 Apotekens tillgänglighet och service</textBlock>
    <textBlock ix="2">av Karin Rågsjö (V)</textBlock>
    <textBlock ix="3">Interpellationen kommer att besvaras fredagen den 9 december 2016.</textBlock>
    <textBlock ix="4">Skälet till dröjsmålet är redan inbokade engagemang.</textBlock>
    <textBlock ix="5">Stockholm den 9 november 2016</textBlock>
    <textBlock ix="6">Socialdepartementet</textBlock>
    <textBlock ix="7">Gabriel Wikström (S)</textBlock>
    <textBlock ix="8">Enligt uppdrag</textBlock>
    <textBlock ix="9">Marianne Jenryd</textBlock>
    <textBlock ix="10">Expeditionschef</textBlock>
    <textBlock ix="11">§ 9 Anmälan om granskningsrapport</textBlock>
  </contentBlock>
  <contentBlock ix="18" page="0">
    <textBlock ix="0">Förste vice talmannen anmälde att följande granskningsrapport hade kommit in från Riksrevisionen och överlämnats till justitieutskottet:</textBlock>
    <textBlock ix="1">RiR 2016:26 Upprättandet av tillfälliga gränskontroller vid inre gräns</textBlock>
    <textBlock ix="2">§ 10 Ärende för hänvisning till utskott</textBlock>
  </contentBlock>
  <contentBlock ix="19" page="0">
    <textBlock ix="0">Följande dokument hänvisades till utskott:</textBlock>
    <textBlock ix="1">Proposition</textBlock>
    <textBlock ix="2">2016/17:41 till justitieutskottet</textBlock>
    <textBlock ix="3">§ 11 Svar på interpellation 2016/17:106 om företrädaransvar i aktiebolag</textBlock>
    <textBlock ix="4">Anf. 1 Finansminister MAGDALENA ANDERSSON (S):</textBlock>
    <textBlock ix="5">Herr talman! Larry Söder har frågat mig om det är mitt ställningstagande att det är en ändamålsenlig ordning att Skatteverket har en särställning bland aktiebolagens borgenärer, vilka effekter jag bedömer att detta kan väntas få på dagens och morgondagens entreprenörer i Sverige, när jag avser att tillsätta en utredning om regler om personligt betalningsansvar och varför det har dröjt, trots riksdagens beslut om skyndsam hantering.</textBlock>
    <textBlock ix="6">Frågorna är ställda mot bakgrund av bland annat riksdagens tillkännagivande om en översyn av bestämmelserna om skatterättsligt företrädaransvar.</textBlock>
    <textBlock ix="7">Bestämmelserna om företrädaransvar kom till som ett svar på de problem som hade konstaterats med skatteförluster, främst när det gällde aktiebolag. Bolagen fortsatte inte sällan sin verksamhet långt efter det att de hade bort träda i likvidation. När de slutligen hade försatts i konkurs hade tidigare skulder till enskilda fordringsägare betalats fullt ut eller till så stor del att det bara återstod obetydliga belopp i jämförelse med skatteskulderna.</textBlock>
    <textBlock ix="8">Den slutsats som drogs var att bolagsformen mer eller mindre medvetet hade utnyttjats för att så långt som möjligt låta det allmänna stå för verksam ­ hetens kostnader.</textBlock>
    <textBlock ix="9">Min utgångspunkt är att skälen för att införa ett skatterättsligt företrädaransvar fortfarande har bärkraft.</textBlock>
    <textBlock ix="10">Vilka effekter företrädaransvaret har beror naturligtvis på hur bestämmelserna närmare är utformade och hur de tillämpas. Det är viktigt att regler är tydligt och ändamålsenligt utformade.</textBlock>
    <textBlock ix="11">Skatteverket har på regeringens uppdrag särskilt belyst ett par frågor, nämligen tillämpningen av möjligheten att medge så kallat borgenärsanstånd och därmed ge företaget en tidsfrist som sträcker sig bortom den ordinarie förfallodagen för skatten och hur myndigheten beaktar reglerna om hel eller delvis befrielse från företrädaransvaret.</textBlock>
    <textBlock ix="12">Skatteverkets redovisning av uppdraget är en del av underlaget för regeringens fortsatta arbete med anledning av riksdagens begäran om en översyn. Beredning pågår i Regeringskansliet, och jag är inte beredd att föregripa den beredningen.</textBlock>
    <textBlock ix="13">Anf. 2 LARRY SÖDER (KD):</textBlock>
    <textBlock ix="14">Herr talman! Det är trevligt att finansministern tar sig tid att komma hit och diskutera denna för mig viktiga fråga. Vi diskuterade även företrädaransvaret på en frågestund häromveckan, och jag tänker fortsätta den diskussionen.</textBlock>
    <textBlock ix="15">Jag är övertygad om att både finansministern och jag vill ha en välfärd som vi kan vara stolta över och som ger medborgarna det stöd de behöver. För att kunna betala en sådan välfärd måste vi få in skattemedel i tillräcklig omfattning, och för att skapa dessa intäkter behöver vi företag.</textBlock>
    <textBlock ix="16">Sverige är beroende av att företag startar, växer och stannar i Sverige. Entreprenörskapet, riskviljan och den kreativa företagsamhet som dessa företag står för måste ges ytterligare förutsättningar, inte hämmas. De behövs för att skapa värden som i sin tur genererar jobb och stärker välfärden.</textBlock>
    <textBlock ix="17">Därför är jag oroad över att de som startar och driver företag upplever bekymmer med att verka i Sverige i dag. De bedömer kostnaden för att misslyckas som alltför hög och avstår därför ibland från att starta ett företag.</textBlock>
    <textBlock ix="18">Både finansministern och jag vet om fall där företrädaransvaret har or ­ sakat stora ekonomiska konsekvenser för den enskilda personen. Det gäller både i större bolag, där det kan handla om stora belopp, och för den en ­ skilde företagaren.</textBlock>
    <textBlock ix="19">En företagare har länge drivit en butik, men försäljningen går allt säm ­ re. Han tillskjuter lite mer medel för att försöka vända trenden. Men snart är berget för stort att klättra över, och han är tvungen att ge upp. Då faller skatteskulder direkt på den enskilde. Tyvärr är rädslan för att hamna i en sådan här situation stor.</textBlock>
    <textBlock ix="20">En verksamhet som om den givits lite mer tid kunde ha vänts och drivits vidare i många år kanske begärs i konkurs alldeles för fort.</textBlock>
    <textBlock ix="21">Jag menar att företrädaransvaret och dess utformning är av ondo för Sverige som nation och för de entreprenörer som skulle vilja starta en verksamhet men avstår av rädsla för orimliga konsekvenser.</textBlock>
    <textBlock ix="22">I min fråga till finansministern under frågestunden häromveckan hänvisade jag till att Global Entrepreneurship Monitor s undersökning visar att 35 procent avstår från att starta företag på grund av rädsla för företrädaransvaret. Jag tycker att vi borde fundera på hur vi kan förändra det.</textBlock>
    <textBlock ix="23">Enligt beslut i riksdagen ska regeringen se över detta, Jag kan dock inte se att utredningen har kommit särskilt långt. Därför frågar jag finansministern: Vad innebär ordet skyndsamt för regeringen? Och när kan vi förvänta oss ett svar till riksdagen så att vi kan fatta beslut om att ta bort företrädaransvaret och dess konsekvenser för svenskt företagande och entreprenörskap?</textBlock>
    <textBlock ix="24">Anf. 3 Finansminister MAGDALENA ANDERSSON (S):</textBlock>
    <textBlock ix="25">Herr talman! Entreprenörskap är oerhört viktigt för svensk ekonomi, och i Sverige har vi många duktiga entreprenörer och en stark innovationsförmåga. Det är glädjande att se att antalet nystartade företag ökar, och det är givetvis positivt att fler människor vill starta företag i Sverige. Det är också en av orsakerna till att jobben växer till och att det har skapats 120 000 nya jobb under de senaste två åren.</textBlock>
    <textBlock ix="26">Möjligheten att studera entreprenörskap och företagande redan i skolan är också viktig, för på så sätt får vi ungdomar intresserade av att starta egna företag.</textBlock>
    <textBlock ix="27">Regeringen driver en politik för att öka företagandet. Vi har bland annat lagt om det statliga riskkapitalet för att mer av de pengar som finns ska komma till användning.</textBlock>
    <textBlock ix="28">Samtidigt är det viktigt att staten får in de skattepengar som man har beslutat om. Finns det inga regler om företrädaransvar riskerar staten att gå miste om skatteintäkter som den rättmätigt ska ha. Men som jag sa i mitt förra inlägg är det viktigt att dessa regler tillämpas på ett väl avvägt sätt.</textBlock>
    <textBlock ix="29">I dagens lagstiftning finns möjlighet att få tidsfrist med att betala sin skatteskuld för att kunna driva företaget vidare. Det är givetvis viktigt att myndigheten använder sig av denna möjlighet på ett lämpligt sätt. Det var också därför vi skyndsamt gav Skatteverket i uppdrag att se över detta.</textBlock>
    <textBlock ix="30">Därefter har också Entreprenörskapskommitténs utredning, som be ­ handlar dessa frågor, kommit. Den är nu ute på remiss, och därför fortsätter beredningsarbetet i Regeringskansliet. Vi återkommer givetvis till riks ­ da ­ gen.</textBlock>
    <textBlock ix="31">Gör man större förändringar i företrädaransvaret riskerar staten att gå miste om skatteintäkter. Därför frågar jag Larry Söder: Vilka utgifter är Larry Söder beredd att skära i för att finansiera ett minskat företrädaransvar? Eller vilka skatter tycker han att det är lämpligt att höja?</textBlock>
    <textBlock ix="32">Anf. 4 LARRY SÖDER (KD):</textBlock>
    <textBlock ix="33">Herr talman! Jag noterar att finansministern inte svarade på när jag kan förvänta mig att utredningen läggs på riksdagens bord för behandling. Jag hoppas att detta kommer i ett senare inlägg på ett eller annat sätt.</textBlock>
    <textBlock ix="34">Jag noterar också att jag och finansministern har helt olika syn på statens finanser och vems pengarna är. Jag tror att vi ska låta entreprenörskap leva mer i Sverige så att människor får pröva sina vingar, precis som vi främjar olika typer av entreprenörskap i gymnasieskolan och grundskolan. Men när man kommer in i vuxenlivet går man in i en stor vägg och får höra att entreprenörskap är något man själv får ta ansvar för.</textBlock>
    <textBlock ix="35">Jag tror att vi som stat måste ta större ansvar och främja entreprenörskap lite mer. Då kommer fler företag att kunna växa och komma till. Det betyder att mer skatteintäkter kommer in till statens finanser. Det blir inte mindre skatteintäkter om man ändrar företrädaransvaret, utan det blir mer. Det är där vi skiljer oss åt.</textBlock>
    <textBlock ix="36">Riksdagens majoritet har givit ett uppdrag att skyndsamt komma med en utredning. Jag vet inte vad finansministern menar med skyndsamt. Det skulle vara intressant att veta om den kommer nästa år, för jag tror att den ­ na diskussion måste föras.</textBlock>
    <textBlock ix="37">Jag kan göra en liknelse, som kanske inte är fullt korrekt men som visar hur jag ser på det. När någon ställs inför en domstol är idén att det är bättre att fria än fälla när man inte har tillräckliga bevis . Men den nuvarande regering en gör inskränkningar, skattehöjningar och regelförändringar som innebär att man förutsätter att alla företagare är dömda på förhand och att alla ska få del av straffet.</textBlock>
    <textBlock ix="38">Hur kunde det bli så att man hela tiden skapar regler och skatter utifrån den k lick som utnyttjar och undkommer all a form er av straff och förmodligen kommer att göra det även senare? Det blir de strävsamma, lagliga företagar na – de som vill göra rätt – som får betala priset.</textBlock>
    <textBlock ix="39">Jag hävdar fortfarande att entreprenörskap måste främjas mer. Vi har vid ett tidigare tillfälle diskuterat möjligheten till resurser i form av pengar till unga entreprenörer, och jag tror att detta också måste till. Men det som vi lär ungdomarna i grundskolan och gymnasiet, det vill säga att det är bra om Sverige får fler entreprenörer, fler som startar företag och fler som tror på sin idé, måste vi stå för också när de kommer ut i vuxenlivet. Det gör vi inte i dag. Detta är viktigt.</textBlock>
    <textBlock ix="40">Anf. 5 Finansminister MAGDALENA ANDERSSON (S):</textBlock>
    <textBlock ix="41">Herr talman! Larry Söder säger att alla företagare straffas. Det är ett väldigt starkt uttryck. Att alla företagare straffas av företrädaransvaret har jag svårt att se.</textBlock>
    <textBlock ix="42">Vi vill inte att företagare som bedriver en seriös verksamhet ska bli utkonkurrerade av företagare som av olika anledningar skattefuskar. Utan företrädaransvar ökar man möjligheten för företag som inte vill betala sin skatt att kunna fortsätta att bedriva sin verksamhet och i slutändan inte betala denna skatt. Då försämrar man villkoren för de företag som försöker göra rätt för sig.</textBlock>
    <textBlock ix="43">Vi anser att företrädaransvaret är ett viktigt sätt att arbeta mot grov organiserad brottslighet och annan ekonomisk brottslighet. Eftersom det oftast är pengarna man är ute efter går det att via företrädaransvaret komma åt de pengar som enskilda tjänar på brottslighet eller grov organiserad brottslighet.</textBlock>
    <textBlock ix="44">Larry Söder talade om vems pengarna är. Om det är skatter som är beslutade ska de naturligtvis betalas in till det allmänna, men givetvis är det viktigt att man kan få anstånd när så är lämpligt. Där är det viktigt att Skatteverket gör en bra bedömning.</textBlock>
    <textBlock ix="45">Det är inte så att regeringen inte har vidtagit några åtgärder efter det att tillkännagivandet kom, utan vi har gett Skatteverket i uppdrag att titta på detta. Deras svar har nu kommit in, och vi bereder det och naturligtvis också de remissvar och de förslag som har kommit in från Entreprenörskapsutredningen. Givetvis är detta komplicerade frågor, och det är viktigt att beredningen kan skötas noggrant.</textBlock>
    <textBlock ix="46">Larry Söder svarade inte riktigt på frågan om vad man ska skära ned på. Det är klart att skatteintäkterna riskerar att minska, och då kan man inte bara sitta och hoppas på att skatteintäkterna ska öka någonstans. För mig är det viktigt att vi kan säkerställa att vi kan finansiera vår gemensamma välfärd på ett ordentligt sätt.</textBlock>
    <textBlock ix="47">Socialdemokraterna och Miljöpartiet i regeringen har sett till att vi har minskat de stora underskott som statsfinanserna hade under den tid som Larry Söders parti satt i regeringsställning.</textBlock>
    <textBlock ix="48">Vi tycker att det är viktigt att vi har ordning och reda i statsfinanserna, för vi bryr oss om den gemensamma välfärden – att våra ungdomar kan gå i skolan, ha bra lärare, få möjlighet att känna den härliga känslan av att vrida om nyckeln till sin första bostad och få möjlighet till jobb eller till vidareutbildning för att komma in på arbetsmarknaden. Allt detta tycker vi är viktigt, och därför står vi upp för en trygg finansiering av den gemensamma välfärden.</textBlock>
    <textBlock ix="49">Anf. 6 LARRY SÖDER (KD):</textBlock>
    <textBlock ix="50">Herr talman! Finansministern drog in Skatteverket i debatten. Det är vida känt att Skatteverket gör olika tolkningar i olika delar av landet – ibland är man hårdare och ibland lite snällare. Det känns därför viktigt att utredningen kommer fram så att vi kan fatta beslut i riksdagen och ge Skatteverket tydliga regler att gå efter.</textBlock>
    <textBlock ix="51">Jag är av den uppfattningen att människor inte alltid passar in i en ekonomisk tabell. Jag tror att människor gör saker utifrån hur de känner att framtiden kan bli. Om vi ändrar entreprenörskapet så att människor får lite mer luft under vingarna och kan skapa fler företag och anställa några till tror jag att det blir en vinst för statens finanser.</textBlock>
    <textBlock ix="52">Jag tror inte som finansministern att man behöver suga ut den sista kronan från alla företagare bara för att de är företagare just i dag. Man måste också se till att nya företag och skatteintäkter kan skapas. Jag undrar därför varför finansministern har en annan syn än jag när det gäller pengar. Jag anser att pengarna är medborgarnas och företagens från början.</textBlock>
    <textBlock ix="53">Vi ska som stat ta in de pengar som behövs för att bedriva den välfärd vi tycker behövs, men resten av pengarna ska stanna där de gör mest nytta. Vi ska se till att människor kan göra sina egna val, skapa företag och investera sina pengar för att skapa nya företag. Där har vi helt olika uppfattningar.</textBlock>
    <textBlock ix="54">Jag respekterar finansministerns uppfattning när det gäller företrädaransvar, men jag anser att skyndsamt betyder att man måste se till att utredningen kommer till riksdagen så snart som möjligt. Jag har fortfarande inte fått någon klarhet i om den kommer under exempelvis nästa år, vilket skul ­ le vara bra. Jag hoppas att finansministern kan ge klart besked där, även om detta är krångligt.</textBlock>
    <textBlock ix="55">Anf. 7 Finansminister MAGDALENA ANDERSSON (S):</textBlock>
    <textBlock ix="56">Herr talman! Suga ut sista kronan, sa Larry Söder. I grunden handlar det om att betala de skatter som man är skyldig till det allmänna. Det tycker jag att man ska göra, men här kanske vi har olika uppfattning.</textBlock>
    <textBlock ix="57">Att betala sina skatter är inte att suga ut sista kronan. Hela vårt välfärdssystem bygger på att vi betalar skatt. Vi skulle inte ha några dagis eller förskolor om vi inte hade skatteinbetalningar. Vi skulle inte ha skolor, lärare, skolmat, fritis eller skolgårdar om vi inte betalade skatt. Vi skulle inte kunna ge stöd till att bygga fler hyresrätter så att ungdomar kan flytta hemifrån om vi inte hade någon skatt. Vi skulle inte ha några bussar som går till och från skolan, arbetsplatsen och hemmet om vi inte betalade skatt. Jag tycker inte att detta är att suga ut sista kronan.</textBlock>
    <textBlock ix="58">Det är viktigt att vi har ett väl fungerande skattesystem, rimliga regler och ett skatteverk som har möjlighet att göra undantag från de regler vi har. Detta har vi i dag, men självfallet ska vi följa riksdagens beställning och se efter om vi behöver göra någon förändring i dem. Det arbetar vi med på Finansdepartementet.</textBlock>
  </contentBlock>
  <contentBlock ix="20" page="0">
    <textBlock ix="0">Överläggningen var härmed avslutad.</textBlock>
    <textBlock ix="1">§ 12 Bordläggning</textBlock>
  </contentBlock>
  <contentBlock ix="21" page="0">
    <textBlock ix="0">Följande dokument anmäldes och bordlades:</textBlock>
    <textBlock ix="1">EU-dokument</textBlock>
    <textBlock ix="2">KOM(2016) 710 M eddelande från kommissionen till E uropaparlamentet , rådet , E uropeiska ekonomiska och sociala kommittén samt Regionkommittén Kommissionens arbetsprogram 2017 Ett EU som skyddar, försvarar och sätter medborgarna i centrum</textBlock>
    <textBlock ix="3">§ 13 Anmälan om frågor för skriftliga svar</textBlock>
  </contentBlock>
  <contentBlock ix="22" page="0">
    <textBlock ix="0">Följande frågor för skriftliga svar hade framställts:</textBlock>
  </contentBlock>
  <contentBlock ix="23" page="0">
    <textBlock ix="0">den 17 november</textBlock>
  </contentBlock>
  <contentBlock ix="24" page="0">
    <textBlock ix="0">2016/17:325 Veterandagen</textBlock>
    <textBlock ix="1">av Annicka Engblom (M)</textBlock>
    <textBlock ix="2">till försvarsminister Peter Hultqvist (S)</textBlock>
    <textBlock ix="3">2016/17:326 Kvalitetskrav på skönhetsbehandlingar</textBlock>
    <textBlock ix="4">av Cecilia Widegren (M)</textBlock>
    <textBlock ix="5">till statsrådet Gabriel Wikström (S)</textBlock>
    <textBlock ix="6">2016/17:327 Information till andra nordiska länder om kampanjen till FN:s säkerhetsråd</textBlock>
    <textBlock ix="7">av Sofia Arkelsten (M)</textBlock>
    <textBlock ix="8">till utrikesminister Margot Wallström (S)</textBlock>
    <textBlock ix="9">2016/17:328 Sveriges relationer med USA</textBlock>
    <textBlock ix="10">av Sten Bergheden (M)</textBlock>
    <textBlock ix="11">till utrikesminister Margot Wallström (S)</textBlock>
    <textBlock ix="12">2016/17:329 Stranderosionens förödande effekter</textBlock>
    <textBlock ix="13">av Christer Nylander (L)</textBlock>
    <textBlock ix="14">till miljöminister Karolina Skog (MP)</textBlock>
    <textBlock ix="15">2016/17:330 Jämlik vård vid sällsynta diagnoser</textBlock>
    <textBlock ix="16">av Jenny Petersson (M)</textBlock>
    <textBlock ix="17">till statsrådet Gabriel Wikström (S)</textBlock>
    <textBlock ix="18">2016/17:331 Förbrukningen av plastpåsar</textBlock>
    <textBlock ix="19">av Helena Bouveng (M)</textBlock>
    <textBlock ix="20">till miljöminister Karolina Skog (MP)</textBlock>
    <textBlock ix="21">2016/17:332 Den offentliga servicen i skärgården</textBlock>
    <textBlock ix="22">av Lars Tysklind (L)</textBlock>
    <textBlock ix="23">till statsrådet Sven-Erik Bucht (S)</textBlock>
    <textBlock ix="24">2016/17:333 Dansk förfrågan om 1961 års konvention om begränsning av statslöshet</textBlock>
    <textBlock ix="25">av Christina Höj Larsen (V)</textBlock>
    <textBlock ix="26">till justitie- och migrationsminister Morgan Johansson (S)</textBlock>
    <textBlock ix="27">2016/17:334 Uteblivet amerikanskt stöd till sekulära i Syrien</textBlock>
    <textBlock ix="28">av Markus Wiechel (SD)</textBlock>
    <textBlock ix="29">till utrikesminister Margot Wallström (S)</textBlock>
    <textBlock ix="30">2016/17:335 Rekrytering av lärare från Finland</textBlock>
    <textBlock ix="31">av Roger Haddad (L)</textBlock>
    <textBlock ix="32">till statsrådet Helene Hellmark Knutsson (S)</textBlock>
    <textBlock ix="33">2016/17:336 Bilaterala utfästelser som del i Sveriges kampanj till FN:s säkerhetsråd</textBlock>
    <textBlock ix="34">av Sofia Arkelsten (M)</textBlock>
    <textBlock ix="35">till utrikesminister Margot Wallström (S)</textBlock>
    <textBlock ix="36">2016/17:337 Deltagarnas aktivitet inom etableringen</textBlock>
    <textBlock ix="37">av Elisabeth Svantesson (M)</textBlock>
    <textBlock ix="38">till arbetsmarknads- och etableringsminister Ylva Johansson (S)</textBlock>
    <textBlock ix="39">2016/17:338 Medevac-förmåga i Mali</textBlock>
    <textBlock ix="40">av Lena Asplund (M)</textBlock>
    <textBlock ix="41">till försvarsminister Peter Hultqvist (S)</textBlock>
    <textBlock ix="42">2016/17:339 Oro för välfärdens valfrihet</textBlock>
    <textBlock ix="43">av Cecilia Widegren (M)</textBlock>
    <textBlock ix="44">till statsrådet Ardalan Shekarabi (S)</textBlock>
    <textBlock ix="45">2016/17:340 Anmälningsförfarande vid kameraövervakning av vildsvin</textBlock>
    <textBlock ix="46">av Runar Filper (SD)</textBlock>
    <textBlock ix="47">till justitie- och migrationsminister Morgan Johansson (S)</textBlock>
    <textBlock ix="48">2016/17:341 Hållbar konsumtion av textilier</textBlock>
    <textBlock ix="49">av Jesper Skalberg Karlsson (M)</textBlock>
    <textBlock ix="50">till miljöminister Karolina Skog (MP)</textBlock>
    <textBlock ix="51">2016/17:342 Uttalande om att EU bör köpa upp och skrota vapen på Balkan</textBlock>
    <textBlock ix="52">av Anders Hansson (M)</textBlock>
    <textBlock ix="53">till statsrådet Anders Ygeman (S)</textBlock>
    <textBlock ix="54">2016/17:343 Entreprenörskap i gymnasieskolan</textBlock>
    <textBlock ix="55">av Jörgen Warborn (M)</textBlock>
    <textBlock ix="56">till statsrådet Anna Ekström (S)</textBlock>
    <textBlock ix="57">2016/17:344 Sveriges krav på generalsekreterare för Unesco</textBlock>
    <textBlock ix="58">av Sofia Arkelsten (M)</textBlock>
    <textBlock ix="59">till utrikesminister Margot Wallström (S)</textBlock>
    <textBlock ix="60">2016/17:345 Narkotika- och trafikpolisernas verksamhet i den nya polisorganisationen</textBlock>
    <textBlock ix="61">av Anders Hansson (M)</textBlock>
    <textBlock ix="62">till statsrådet Anders Ygeman (S)</textBlock>
    <textBlock ix="63">2016/17:346 Regeringens förslag till ny regionindelning</textBlock>
    <textBlock ix="64">av Ann-Britt Åsebol (M)</textBlock>
    <textBlock ix="65">till statsrådet Ardalan Shekarabi (S)</textBlock>
    <textBlock ix="66">§ 14 Anmälan om skriftligt svar på fråga</textBlock>
  </contentBlock>
  <contentBlock ix="25" page="0">
    <textBlock ix="0">Skriftligt svar på följande fråga hade kommit in:</textBlock>
  </contentBlock>
  <contentBlock ix="26" page="0">
    <textBlock ix="0">den 17 november</textBlock>
  </contentBlock>
  <contentBlock ix="27" page="0">
    <textBlock ix="0">2016/17:284 Bredare granskning av dem som söker sig till Sverige</textBlock>
    <textBlock ix="1">av Hans Wallmark (M)</textBlock>
    <textBlock ix="2">till statsrådet Anders Ygeman (S)</textBlock>
    <textBlock ix="3">§ 15 Kammaren åtskildes kl. 9.18.</textBlock>
  </contentBlock>
  <contentBlock ix="29" page="0">
    <textBlock ix="0">Sammanträdet leddes av förste vice talmannen.</textBlock>
  </contentBlock>
  <contentBlock ix="31" page="0">
    <textBlock ix="0">Vid protokollet</textBlock>
  </contentBlock>
  <contentBlock ix="33" page="0">
    <textBlock ix="0">TUULA ZETTERMAN</textBlock>
  </contentBlock>
  <contentBlock ix="35" page="0">
    <textBlock ix="0">/ Olof Pilo</textBlock>
  </contentBlock>
  <contentBlock ix="38" page="0">
    <textBlock ix="0">Innehållsförteckning</textBlock>
    <textBlock ix="1">§ 1 Justering av protokoll</textBlock>
    <textBlock ix="2">§ 2 Avsägelse</textBlock>
    <textBlock ix="3">§ 3 Anmälan om ersättare</textBlock>
    <textBlock ix="4">§ 4 Anmälan om kompletteringsval</textBlock>
    <textBlock ix="5">§ 5 Anmälan om gruppledare för partigrupp</textBlock>
    <textBlock ix="6">§ 6 Anmälan om ersättare för gruppledare för partigrupp</textBlock>
    <textBlock ix="7">§ 7 Anmälan om subsidiaritetsprövning</textBlock>
    <textBlock ix="8">§ 8 Anmälan om fördröjt svar på interpellation</textBlock>
    <textBlock ix="9">§ 9 Anmälan om granskningsrapport</textBlock>
    <textBlock ix="10">§ 10 Ärende för hänvisning till utskott</textBlock>
    <textBlock ix="11">§ 11 Svar på interpellation 2016/17:106 om företrädaransvar i aktiebolag</textBlock>
    <textBlock ix="12">Anf. 1 Finansminister MAGDALENA ANDERSSON (S)</textBlock>
    <textBlock ix="13">Anf. 2 LARRY SÖDER (KD)</textBlock>
    <textBlock ix="14">Anf. 3 Finansminister MAGDALENA ANDERSSON (S)</textBlock>
    <textBlock ix="15">Anf. 4 LARRY SÖDER (KD)</textBlock>
    <textBlock ix="16">Anf. 5 Finansminister MAGDALENA ANDERSSON (S)</textBlock>
    <textBlock ix="17">Anf. 6 LARRY SÖDER (KD)</textBlock>
    <textBlock ix="18">Anf. 7 Finansminister MAGDALENA ANDERSSON (S)</textBlock>
    <textBlock ix="19">§ 12 Bordläggning</textBlock>
    <textBlock ix="20">§ 13 Anmälan om frågor för skriftliga svar</textBlock>
    <textBlock ix="21">§ 14 Anmälan om skriftligt svar på fråga</textBlock>
    <textBlock ix="22">§ 15 Kammaren åtskildes kl. 9.18.</textBlock>
  </contentBlock>
  <contentBlock ix="60" page="0">
    <textBlock ix="0">Tryck: Elanders, Vällingby 2016</textBlock>
  </contentBlock>
</protocol>
