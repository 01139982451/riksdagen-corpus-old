<protocol id="prot-199091--8">
  <contentBlock ix="0">
    <textBlock ix="0">1 § Anmälan om kompletteringsval till vissa utskott</textBlock>
    <textBlock ix="1">Talmannen meddelade</textBlock>
    <textBlock ix="2">dels att folkpartiets riksdagsgrupp som suppleant i utrikesutskottet under Karl-Göran Biörsmarks ledighet anmält hans ersättare Börje Stensson,</textBlock>
    <textBlock ix="3">dels att centerpartiets riksdagsgrupp som suppleant i trafik- och bostadsutskotten under Elving Anderssons ledighet anmält hans ersättare Eva Rydén.</textBlock>
    <textBlock ix="4">Talmannen förklarade utsedda till</textBlock>
    <textBlock ix="5">suppleant i utrikesutskottet</textBlock>
    <textBlock ix="6">Börje Stensson (fp)</textBlock>
    <textBlock ix="7">suppleant i trafikutskottet</textBlock>
    <textBlock ix="8">Eva Rydén (c)</textBlock>
    <textBlock ix="9">suppleant i bostadsutskottet</textBlock>
    <textBlock ix="10">Eva Rydén (c)</textBlock>
    <textBlock ix="11">2 § Hänvisning av ärenden till utskott</textBlock>
    <textBlock ix="12">Föredrogs ocsh hänvisades</textBlock>
    <textBlock ix="13">Propositionerna</textBlock>
    <textBlock ix="14">1990/91:9 till finansutskottet</textBlock>
    <textBlock ix="15">1990/91:13 till näringsutskottet</textBlock>
    <textBlock ix="16">1990/91:14 till socialutskottet</textBlock>
    <textBlock ix="17">1990/91:18 till utbildningsutskottet</textBlock>
    <textBlock ix="18">1990/91:26 till lagutskottet</textBlock>
    <textBlock ix="19">1990/91:33 till skatteutskottet</textBlock>
    <textBlock ix="20">1990/91:34 till bostadsutskottet</textBlock>
    <textBlock ix="21">1990/91:37 till skatteutskottet</textBlock>
    <textBlock ix="22">1990/91:44 till konstitutionsutskottet</textBlock>
    <textBlock ix="23">1990/91:45 till finansutskottet</textBlock>
    <textBlock ix="24">Skrivelse</textBlock>
    <textBlock ix="25">1990/91:20 till näringsutskottet</textBlock>
    <textBlock ix="26">Motion</textBlock>
    <textBlock ix="27">1990/91:Sk3 till skatteutskottet</textBlock>
    <textBlock ix="28">3 § Bordläggning</textBlock>
    <textBlock ix="29">Anmäldes och bordlades</textBlock>
    <textBlock ix="30">Propositionerna</textBlock>
    <textBlock ix="31">1990/91:16 Svenskt medlemskap i Europeiska banken för återuppbyggnad och utveckling</textBlock>
    <textBlock ix="32">1990/91:35 Uppskjutande av ikraftträdandet av vissa ändrade bestämmelser om motorredskap och traktorer, m.m.</textBlock>
    <textBlock ix="33">1990/91:39 Den ekonomiska politiken på medellång sikt</textBlock>
    <textBlock ix="34">1990/91:43 Ändring i lagen (1985:193) om internationell järnvägstrafik</textBlock>
    <textBlock ix="35">Justitieutskottets betänkande</textBlock>
    <textBlock ix="36">1990/91:JuU1 Förnyelse inom polisen</textBlock>
    <textBlock ix="37">Lagutskottets betänkanden</textBlock>
    <textBlock ix="38">1990/91:LU1 Konsumentkreditfrågor</textBlock>
    <textBlock ix="39">1990/91:LU2 Aktiebolagsrättsliga frågor</textBlock>
    <textBlock ix="40">1990/91:LU3 Ändringar i namnlagen</textBlock>
    <textBlock ix="41">1990/91:LU4 Ändring i 1980 års fördrag om internationell järnvägstrafik (COTIF)</textBlock>
    <textBlock ix="42">Trafikutskottets betänkanden</textBlock>
    <textBlock ix="43">1990/91:TU1 Inriktningen av televerkets verksamhet åren 1991--1993</textBlock>
    <textBlock ix="44">1990/91:Tu2 Vissa yrkestrafikfrågor</textBlock>
    <textBlock ix="45">1990/91:TU3 Vissa trafikpolitiska frågor</textBlock>
    <textBlock ix="46">Socialutskottets betänkanden</textBlock>
    <textBlock ix="47">1990/91:SoU1 Handikapp</textBlock>
    <textBlock ix="48">1990/91:SoU2 Barnomsorg m.m.</textBlock>
    <textBlock ix="49">Jordbruksutskottets betänkanden</textBlock>
    <textBlock ix="50">1990/91:JoU1 Jordförvärvslagen</textBlock>
    <textBlock ix="51">1990/91:JoU2 Vattenlagen</textBlock>
    <textBlock ix="52">1990/91:JoU3 Kemikaliekontroll</textBlock>
    <textBlock ix="53">Näringsutskottets betänkande</textBlock>
    <textBlock ix="54">1990/91:NU1 Vissa elfrågor</textBlock>
    <textBlock ix="55">Bostadsutskottets betänkanden</textBlock>
    <textBlock ix="56">1990/91:BoU1 Vissa fastighetsrättsliga lagstiftningsfrågor</textBlock>
    <textBlock ix="57">1990/91:BoU2 Egenskapskrav på byggnader</textBlock>
    <textBlock ix="59">4 § Anmälan om interpellation</textBlock>
    <textBlock ix="60">Anmäldes att följande interpellation framställts</textBlock>
    <textBlock ix="61">den 12 oktober</textBlock>
    <textBlock ix="62">1990/91:43 av Margó Ingvardsson (v) till socialministern om en arbetsgivarperiod i sjukförsäkringen:</textBlock>
    <textBlock ix="63">Regeringen har för avsikt at införa en arbetsgivarperiod i sjukförsäkringen fr.o.m. den 1 juli 1991. Arbetsgivarperiod eller lagfäst sjuklön, som regeringen ibland väljer att kalla förändringen, är inget nytt förslag. Både sjukpenningsutredningen 1973 och sjukpenningkommittén 1981 har utrett frågan. Sjukpenningskommittén föreslog i SOU 1981:22 införande av en 14 dagars arbetsgivarperiod. Socialdemokraterna reserverade sig då tillsammans med LO, TCO och SACO mot förslaget. I den reservationen står bl.a. följande:</textBlock>
    <textBlock ix="64">''En övergång till sjuklön i stället för sjukpenning under de två första veckorna skulle som nämnts innebära mycket genomgripande förändringar av socialförsäkringssystemet och med långtgående konsekvenser utan att man uppnår några egentliga fördelar. Tvärtom försvårar ett system med sjuklön överskådligheten.''</textBlock>
    <textBlock ix="65">''Vi motsätter oss införandet av ett sjuklönesystem då det enligt vår mening kommer att innebära en hårdare sortering bland de arbetssökande. Personer som förväntas ha hög sjukfrånvaro anställs inte.''</textBlock>
    <textBlock ix="66">''Ett annat av skälen till att vi inte kan acceptera ett sjuklönesystem är ett ökat beroende för de anställda i förhållande till arbetsgivarna. Arbetsgivarna får med ett sjuklönesystem ett direkt ekonomiskt intresse att förhindra den anställdes sjukfrånvaro, vilket bl.a. kan leda till en ingående kontroll av de anställda.''</textBlock>
    <textBlock ix="67">''Vi kan inte heller ställa oss bakom uppfattningen att införande av ett sjuklönesystem skulle stimulera arbetsgivarna till förbättringar av arbetsmiljön för att på detta sätt nedbringa sjukfrånvaro och därmed kostnaderna.''</textBlock>
    <textBlock ix="68">Med hänvisning till det anförda frågar jag socialministern om regeringen nu kan garantera att förslaget om arbetsgivarperiod i sjukförsäkringen inte kommer att medföra:</textBlock>
    <textBlock ix="69">1. Att arbetsgivare får ytterligare ett ekonomiskt intresse av att inte anställa personer som förväntas ha hög sjukfrånvaro?</textBlock>
    <textBlock ix="70">2. En ökad kontroll av anställda?</textBlock>
    <textBlock ix="71">3. En godtycklig bedömning av anställda?</textBlock>
    <textBlock ix="72">4. Att utslagningen på arbetsmarknaden ökar?</textBlock>
    <textBlock ix="73">5 § Anmälan om frågor</textBlock>
    <textBlock ix="74">Anmäldes att följande frågor framställts</textBlock>
    <textBlock ix="75">den 11 oktober</textBlock>
    <textBlock ix="76">1990/91:85 av Jan Sandberg (m) till utrikesminister om hjälp till rumänska barn:</textBlock>
    <textBlock ix="77">Den 7 oktober visades ett oerhört chockerande TV- program om de barn i Rumänien som ingen vill ha och som därför i många fall behandlas sämre än djur. Många har säkert kvar bilderna av barnen i burar eller barnen i dödens väntrum i källaren på en av dessa institutioner på näthinnan. Barn som plågas och dör av sjukdomar och svält -- i Europa 1990.</textBlock>
    <textBlock ix="78">Detaljer är överflödliga. Det som redovisades var vämjeligt nog och ord kan inte på något sätt beskriva de fullkomligt vidriga förhållanden dessa oskyldiga barn tvingas leva under. Ingenting får hindra att Sverige på alla sätt försöker hjälpa dessa barn.</textBlock>
    <textBlock ix="79">En snabb svensk biståndsinsats är definitivt påkallad i en situation som denna. De frivilliga organisationerna som Röda korset måste också erhålla stöd för att kunna fortsätta det arbete de redan inlett.</textBlock>
    <textBlock ix="80">Min fråga till utrikesministern är därför:</textBlock>
    <textBlock ix="81">Har regeringen vidtagit eller avser regeringen att vidta åtgärder för att hjälpa och rädda de oskyldiga rumänska barnen?</textBlock>
    <textBlock ix="82">1990/91:86 av Roy Ottosson (mp) till kommunikationsministern om en ny bro över Ångermanälven:</textBlock>
    <textBlock ix="83">De lokala vägintressena i Västernorrlands län har lanserat planer på en ny bro för E4 över fjärden in till Ångermanälvens utlopp i läget Hornö--Veda. Bron skulle kosta en bra bit över en miljard. Ett sådant projekt skulle allvarligt försämra möjligheterna att utveckla järnvägstrafiken längs Norrlandskusten, särskilt genom den s.k. Botniabanan. Den skulle också sannolikt göra det ekonomiskt omöjligt att samtidigt rusta upp, eller ens hålla i stånd, det redan allvarligt nedslitna vägnätet i inlandet.</textBlock>
    <textBlock ix="84">Det har också diskuterats att utveckla s.k. ''vägtåg'' på en kraftigt förbättrad E4 genom Norrland, vilket skulle medföra kraftigt ökande utsläpp av luftföroreningar och därtill orsaka försämrad trafiksäkerhet m.m.</textBlock>
    <textBlock ix="85">Med anledning av dessa mycket oroande planer vill jag ställa följande fråga till kommunikationsministern:</textBlock>
    <textBlock ix="86">Anser regeringen att det är en trafik- och miljömässigt godtagbar prioritering att låta bygga en ny bro över Ångermanälven?</textBlock>
    <textBlock ix="87">1990/91:87 av Roy Ottosson (mp) till kommunikationsministern om EG-anpassning av lastbilar:</textBlock>
    <textBlock ix="88">I de allra flesta EG-länderna är den maximalt tillåtna lastbilslängden 18 meter och den maximalt tillåtna bruttovikten 40 ton. EG-normen blir i stort sett densamma. I Sverige tillåts lastbilslängder på 24 meter och bruttovikten 56 ton. Därtill planeras en höjning av bruttovikten till 60 ton, med hänvisning till att vi skall anpassa oss till EG!</textBlock>
    <textBlock ix="89">Med anledning av att denna s.k. EG-anpassning redan kostar skattebetalarna mångmiljardbelopp, och dessutom redan starkt bidrar till den snabba nedslitningen av våra vägar, vill jag ställa följande fråga till kommunikationsministern:</textBlock>
    <textBlock ix="90">Kan regeringen tänka sig att EG-anpassa lastbilarnas maximalt tillåtna längd och totalvikt?</textBlock>
    <textBlock ix="91">den 12 oktober</textBlock>
    <textBlock ix="92">1990/91:88 av Ingela Mårtensson (fp) till utrikesministern om förbud mot användande av plastkulor:</textBlock>
    <textBlock ix="93">På Nordirland, Västbanken och i Gaza används plastkulor mot befolkningen. Dessa kulor åstadkommer svåra skador, då det är personer som träffas av dem. Många -- framför allt barn -- har dödats av plastkulor.</textBlock>
    <textBlock ix="94">Mot denna bakgrund vill jag fråga utrikesministern följande:</textBlock>
    <textBlock ix="95">Vad avser regeringen att vidta för åtgärder för att få till stånd ett förbud mot användandet av plastkulor?</textBlock>
    <textBlock ix="96">1990/91:89 av Ylva Annerstedt (fp) till utrikesministern om Tibet:</textBlock>
    <textBlock ix="97">Den kinesiska ockupationen av Tibet tar sig alltmer repressiva uttryck. De senaste rapporterna talar om tvångssteriliseringar och tvångsaborter i de mest bestialiska former.</textBlock>
    <textBlock ix="98">Med anledning av det ovan anförda vill jag ställa följande fråga till utrikesministern:</textBlock>
    <textBlock ix="99">På vilket sätt avser regeringen aktualisera frågan internationellt för att protestera mot dessa övergrepp?</textBlock>
    <textBlock ix="100">1990/91:90 av Gunhild Bolander (c) till industriministern om vindkraftutbyggnad i privat och kooperativ form:</textBlock>
    <textBlock ix="101">Vindkraften är en av de förnyelsebara energikällor som producerar el på ett miljövänligt sätt. Gotlands väderkraftsförening har bildats för att stimulera en vindkraftsutbyggnad i privat och kooperativ regi. Denna modell för byggande av vindkraftverk är vanlig i Danmark och stimuleras av den danska staten. I Sverige motarbetas i stället dessa initiativ. Centern har i riksdagen föreslagit att momsen på energi avskaffas och att miljövänlig energi som el från vindkraftverk skall vara skattebefriad.</textBlock>
    <textBlock ix="102">Jag vill mot denna bakgrund fråga industriministern:</textBlock>
    <textBlock ix="103">Vilka ekonomiska styrmedel är regeringen beredd att utnyttja för att stimulera en vindkraftsutbyggnad i privat och kooperativ form?</textBlock>
    <textBlock ix="104">1990/91:91 av Marianne Jönsson (c) till arbetsmarknadsministern om möjligheterna för baltiska ungdomar att praktisera i Sverige:</textBlock>
    <textBlock ix="105">Ungdomar från Baltikum som vill komma till Sverige för att praktisera möter en mängd hinder som AMS har ställt upp. Man måste exempelvis kunna två språk, ha bostad ordnad, praktikplats klar m.m. Detta gör att ytterst få ungdomar har en chans att komma hit till Sverige.</textBlock>
    <textBlock ix="106">Med anledning av detta ställer jag följande fråga:</textBlock>
    <textBlock ix="107">Anser arbetsmarknadsministern att alla dessa krav ligger i linje med en allmän och klart uttalad vilja att från svensk sida på alla sätt hjälpa de baltiska staterna att byggas upp och utvecklas?</textBlock>
    <textBlock ix="108">1990/91:92 av Jan Hyttring (c) till statsrådet Maj- Lis Lööw om invandrarverkets medicinska kompetens:</textBlock>
    <textBlock ix="109">I ett mycket uppmärksammat fall har indvandrarverket beslutat att utvisa en flykting som kommer från Iran. Flyktingen uppger själv att han varit utsatt för tortyr i sitt hemland vilket en läkare som arbetar med internationella flyktingfrågor också har konstaterat. Trots detta beslutade invandrarverket att utvisa flyktingen till Iran, det land från vilket han flytt från.</textBlock>
    <textBlock ix="110">Med anledning av ovanstående ställer jag följande fråga till statsrådet Lööw:</textBlock>
    <textBlock ix="111">Vilken medicinsk kompetens besitter invandrarverket att fatta beslut i ovanstående relaterade fall?</textBlock>
    <textBlock ix="112">1990/91:93 av Inger Schörling (mp) till miljöministern om Bottniska vikens år:</textBlock>
    <textBlock ix="113">År 1991 har utnämnts till Bottniska vikens år. Föroreningen av Bottniska viken är allvarlig, och de svenska och finska myndigheterna som sedan 70- talet haft ett samarbetsavtal för kartläggning av föroreningssituationen har enats om ett mer övergripande forsknings- och åtgärdsprogram. Kommittén för Bottniska viken har tagit initiativ till ett omfattande forskningsprogram med ca 150 olika projekt. Från finska sidan har det inte varit några problem att få fram pengar till projektet, medan svenska ansvariga myndigheter inte lämnat besked om anslag. Detta har varit mycket genant för våra forskare och den svenska ledningsgruppen. I slutet av maj ställde jag en fråga till Birgitta Dahl om regeringen tänker ställa medel till förfogande så att samarbetsprojektet kan genomföras. På grund av sent inkommen skrivelse från naturvårdsverket kunde inte miljöministern svara på frågan. Efter kontakter med ledningsgruppen för Bottniska vikens år och efter ett besök på Umeå marina forskningscenter (UMF) har jag förstått att det fortfarande inte getts klart besked om anslag eller hur vårt åtagande skall kunna genomföras.</textBlock>
    <textBlock ix="114">Jag vill därför fråga statsrådet om regeringen nu fattat de beslut som behövs för att vi från svensk sida skall kunna fullfölja samarbetsprojektet Bottniska vikens år.</textBlock>
    <textBlock ix="115">1990/91:94 av Inger Schörling (mp) till statsrådet Bengt Lindqvist om de ''glömda mammorna'':</textBlock>
    <textBlock ix="116">Aftonbladets reportage om de många ''glömda mammorna'' som får kämpa med myndigheterna, vända ut och in på sitt liv i utredningar för att få bidrag upp till existensminium får mig att undra vart det svenska samhället är på väg.</textBlock>
    <textBlock ix="117">Onsdagen den 10 oktober, en helt vanlig dag i Sverige för många människor, får för mig tre händelser samhället att skaka i sina grundvalar. För det första de glömda mammorna, och för det andra debatten i riksdagen om anpassningen till EG som innebär ett systemskifte i Sverige. Måhända en vinstlott för de starka och konkurrenskraftiga, men en nitlott för de svagare, mindre konkurrenskraftiga, t.ex. kvinnorna. För det tredje lyssnar jag till forskare vid BRÅ Brottsförebyggande rådet, som menar att den ekonomiska brottsligheten är helt enorm och i stort sett okontrollerad av samhället. Dessa tre händelser gör att jag frågar mig: Vart är samhällsutvecklingen på väg när moral och etik löses upp utan att samhället reagerar. Hur kan vi åse att de ekonomiskt svaga grupperna blir allt svagare?</textBlock>
    <textBlock ix="118">Jag vill fråga statsrådet:</textBlock>
    <textBlock ix="119">Vad tänker regeringen vidta för åtgärder för att snabbt ge de glömda mammorna hjälp, och hur skall den moralupplösande och osolidariska utvecklingen hejdas?</textBlock>
    <textBlock ix="120">1990/91:95 av Krister Skånberg (mp) till industriministern om småföretagen och EG:</textBlock>
    <textBlock ix="121">Om Sverige i EGs inre marknad går med på de regler som EG nu utformar eller redan har beslutat, finns risk för att svenska småföretag skall bli utkonkurrerade av utländska konkurrenter på den svenska marknaden.</textBlock>
    <textBlock ix="122">Vad avser industriministern att göra för att minska dessa risker eller motverka befarade skadeverkningar, särskilt när det gäller underleverantörsföretag och företag som levererar till den offentliga sektorn?</textBlock>
    <textBlock ix="123">n1990/91:96 av Inger Koch (m) till utrikesministern om Tibet:</textBlock>
    <textBlock ix="124">Situationen för den inhemska befolkningen i Tibet när det gäller mänskliga rättigheter blir allt värre. Enligt rapporter förekommer till och med tvångssterilisering och tvångsabortering under mycket grymma former när det gäller tibetanska flickor och unga kvinnor.</textBlock>
    <textBlock ix="125">Vad tänker regeringen göra för att dessa ohyggliga brott mot mänskliga rättigheter uppmärksammas i internationella fora och fördöms?</textBlock>
    <textBlock ix="126">6 § Kammaren åtskildes kl. 12.02.n</textBlock>
  </contentBlock>
</protocol>
