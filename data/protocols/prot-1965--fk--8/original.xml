<protocol id="prot-1965--fk--8">
  <contentBlock page="0" ix="0">
    <textBlock ix="0">    </textBlock>
  </contentBlock>
  <contentBlock page="0" ix="1">
    <textBlock ix="0">AFUT RN SÅ YST</textBlock>
  </contentBlock>
  <contentBlock page="0" ix="2">
    <textBlock ix="0">RIKSDAGENS Fl PROTOKOLL</textBlock>
  </contentBlock>
  <contentBlock page="0" ix="3">
    <textBlock ix="0">Nr 8 FÖRSTA KAMMAREN 1965</textBlock>
  </contentBlock>
  <contentBlock page="0" ix="4">
    <textBlock ix="0"> </textBlock>
  </contentBlock>
  <contentBlock page="0" ix="5">
    <textBlock ix="0">16—19 februari</textBlock>
  </contentBlock>
  <contentBlock page="0" ix="6">
    <textBlock ix="0">Debatter m. m.</textBlock>
  </contentBlock>
  <contentBlock page="0" ix="7">
    <textBlock ix="0">Tisdagen den 16 februari Sid. Interpellation av herr Lager om rätt för postverket att driva checklöneverksamhet, Im. IN. ...sssssssrecereere rer r ers rr RR RR RR 3 Meddelande ang. enkel fråga av fru Hamrin-Thorell ang. abortlagstifthningell ss. sjsss ss. s swe en Ne Bve ee ere ve BR OR Be ere Öre er ARR 4</textBlock>
  </contentBlock>
  <contentBlock page="0" ix="8">
    <textBlock ix="0">Onsdagen den 17 februari</textBlock>
  </contentBlock>
  <contentBlock page="0" ix="9">
    <textBlock ix="0">Statschefens behörighetsålder =—........ssscsecsesececer rer rea 5 Interpellationer: av herr Kilsmo ang. upplåtelse av kyrka för jordfästning ...... 8 av herr Pettersson, Harald, ang. taxan för köttbesiktning vid kontrollslakterier ..........sssssseseeerrer rr rr rr rr RR Rs 9</textBlock>
  </contentBlock>
  <contentBlock page="0" ix="10">
    <textBlock ix="0">av herr Isacson ang. beskattningen av inkomst av jordbruk .... 10</textBlock>
  </contentBlock>
  <contentBlock page="0" ix="11">
    <textBlock ix="0">Samtliga avgjorda ärenden</textBlock>
  </contentBlock>
  <contentBlock page="0" ix="12">
    <textBlock ix="0">Onsdagen den 17 februari</textBlock>
  </contentBlock>
  <contentBlock page="0" ix="13">
    <textBlock ix="0">Konstitutionsutskottets memorial nr 1, ang. vissa vilande förslag</textBlock>
  </contentBlock>
  <contentBlock page="0" ix="14">
    <textBlock ix="0">till ändringar i grundlagarna ....ssssssessecce es eter r ers era 5 — utlåtande nr 2, ang. antalet riksdagens ombudsmän och deras ämbetstitlaf' .s..sse see co oc6 exe eve oc6 e Je oe oe 10 b 10; 6 äl jäle Rn NN BE AR NRA 8</textBlock>
  </contentBlock>
  <contentBlock page="0" ix="15">
    <textBlock ix="0">1 Första kammarens protokoll 1965. Nr 8</textBlock>
  </contentBlock>
  <contentBlock page="1" ix="0">
    <textBlock ix="0">Nr 8 Innehåll</textBlock>
  </contentBlock>
  <contentBlock page="1" ix="1">
    <textBlock ix="0">Sid. Statsutskottets utlåtande nr 16, ang. fråga om befrielse från ersättningsskyldighet till kronan .issssessseseeserse rer r rr r rer era 8 —:nr 17,-årig livränta till vissa personer . AA. gg... sA8.å.v 8 — nr 18, ang. frågor om befrielse från ersättningsskyldighet till kronan. IM: IN; svs: nee ÖR Te os 6 Åse RSS Es SG RR NS NR rr 8</textBlock>
  </contentBlock>
  <contentBlock page="1" ix="2">
    <textBlock ix="0">Bevillningsutskottets betänkande nr 1, ang. det promilletal, varmed</textBlock>
  </contentBlock>
  <contentBlock page="1" ix="3">
    <textBlock ix="0">skogsvårdsavgiften för år 1965 skall utgå ::.ss.s.sss.ssese ere 8 — nr 2, ang. skattefrihet för ersättning till offer för nationalsecialistisk förföljelse ....ssssseeesseererr rer rr rr rr rr rr RR kr d 8</textBlock>
  </contentBlock>
  <contentBlock page="1" ix="4">
    <textBlock ix="0">Bankoutskottets utlåtande nr 4, ang. granskning av riksdagsbibliotekets styrelse och förvaltning .....ssssssessrsersererr rer rr rs 8</textBlock>
  </contentBlock>
  <contentBlock page="1" ix="5">
    <textBlock ix="0">Jordbruksutskottets utlåtande nr 2, ang. utgifter å tilläggsstat II: jördbröksäreniden | ss ss esse se sj ss cc rr RS TR NG NS RS KR ER 8 — nr 3, ang. försäljning av viss kronan tillhörig mark m. m. .... 8</textBlock>
  </contentBlock>
  <contentBlock page="2" ix="0">
    <textBlock ix="0">Tisdagen den 16 februari 1965</textBlock>
  </contentBlock>
  <contentBlock page="2" ix="1">
    <textBlock ix="0">Nr 8 3</textBlock>
  </contentBlock>
  <contentBlock page="2" ix="2">
    <textBlock ix="0">Tisdagen den 16 februari</textBlock>
  </contentBlock>
  <contentBlock page="2" ix="3">
    <textBlock ix="0">Kammaren sammanträdde kl. 15.00; och dess förhandlingar leddes av herr andre vice talmannen.</textBlock>
  </contentBlock>
  <contentBlock page="2" ix="4">
    <textBlock ix="0">Justerades protokollen för den 9 och den 10 innevarande månad.</textBlock>
  </contentBlock>
  <contentBlock page="2" ix="5">
    <textBlock ix="0">Anmäldes och godkändes statsutskottets förslag till riksdagens skrivelse, nr 1, till Konungen i anledning av Kungl. Maj:ts i statsverkspropositionen gjorda framställningar rörande utgifterna för budgetåret 1965/66 för kungl. hovoch slottsstaterna.</textBlock>
  </contentBlock>
  <contentBlock page="2" ix="6">
    <textBlock ix="0">Föredrogs och hänvisades till jordbruksutskottet motionen nr 635.</textBlock>
  </contentBlock>
  <contentBlock page="2" ix="7">
    <textBlock ix="0">Föredrogos och bordlades ånyo konstitutionsutskottets memorial nr 1 och utlåtande nr 2, statsutskottets utlåtanden nr 16—18, bevillningsutskottets betänkanden nr 1 och 2, bankoutskottets utlåtande nr 4 samt jordbruksutskottets utlåtanden nr 2 och 3.</textBlock>
  </contentBlock>
  <contentBlock page="2" ix="8">
    <textBlock ix="0">Anmäldes och bordlades Kungl. Maj:ts till kammaren överlämnade proposition nr 23, med förslag till lag angående ändrad lydelse av 12 och 13 $$ lagen den 26 november 1920 (nr 796) om val till riksdagen.</textBlock>
  </contentBlock>
  <contentBlock page="2" ix="9">
    <textBlock ix="0">Interpellation om rätt för postverket att driva checklöneverksamhet, m. m.</textBlock>
  </contentBlock>
  <contentBlock page="2" ix="10">
    <textBlock ix="0">Herr LAGER (k) erhöll på begäran ordet och anförde:</textBlock>
    <textBlock ix="1">Herr talman! Under senaste tid har affärsbankerna, med undantag för den statsägda Sveriges kreditbank, klagat över att checklönerörelsen förorsakar dem rätt avsevärda förluster. Genom</textBlock>
  </contentBlock>
  <contentBlock page="2" ix="11">
    <textBlock ix="0">pressen har bankledningarna preciserat förlusterna till 25 å 50 kronor per år och konto. En bank som har, låt oss säga 100000 checklönekonton, skulle alltså betungas med en årlig förlust på dessa konton av 2,5 till 5 miljoner kronor. För att råda bot mot detta har bankledningarna förutskickat särskilda avgifter, som dels skulle drabba inbetalarna på dessa konton, dels kontoinnehavarna vid utställandet av check.</textBlock>
    <textBlock ix="1">Checklöneformen : har snabbt vunnit popularitet. För närvarande lär antalet sådana konton uppgå till ca 500 000. De hittills vunna erfarenheterna ger vid handen att fördelarna med denna utbetalningsform av löner överväger nackdelarna för både lönebetalaren och lönemottagaren. Man kan utgå från att om affärsbankerna inför extra avgifter på checklönekonton kommer dessa att snabbt likvideras.</textBlock>
    <textBlock ix="2">Det är fullt begripligt att affärsbankerna inte vill förlora pengar på någon del av sin verksamhet, Dessa banker ser ju inte som sin främsta uppgift att betjäna allmänheten utan att förtjäna på den. Ett enkelt sätt att göra sig kvitt den förlustbringande verksamheten vore naturligtvis att upphöra med den. Mig veterligt tvingar lagen inte en affärsbank att tillhandahålla checklönekonton.</textBlock>
    <textBlock ix="3">Då emellertid bankerna tydligen inte i första hand söker denna utväg vore det på sin plats att statsmakterna räckte dem en hjälpande hand, Två utvägar kan tänkas. Den första är att Sveriges Kreditbank finge ensamrätt att driva checklönerörelse. Den andra är att postverket erhölle rätt att utvidga sin giroverksamhet till att omfatta också checklönerörelse. Den förra lösningen har nackdelen att Kreditbanken förfogar över ett relativt litet antal bankkontor. Om postverket däremot får</textBlock>
  </contentBlock>
  <contentBlock page="3" ix="0">
    <textBlock ix="0">4 Nr 8</textBlock>
  </contentBlock>
  <contentBlock page="3" ix="1">
    <textBlock ix="0">Meddelande ang. enkel fråga</textBlock>
  </contentBlock>
  <contentBlock page="3" ix="2">
    <textBlock ix="0">möjligheter till den nämnda utvidgningen skulle allmänheten kunna ges en väsentligt bättre service. Antalet postkontor och poststationer uppgår nu till ca 3 700, dvs. väsentligt fler än alla bankers sammanlagda antal avdelningskontor. Den flitigt diskuterade olägenheten för lönechecksinnehavare att bankerna har lördagsstängt under sommaren skulle därmed också i stort sett försvinna. Postkontor och -stationer måste av flera skäl hur som helst hålla öppet också på lördagarna.</textBlock>
    <textBlock ix="1">Med vad här anförts anhåller jag om kammarens tillstånd att till statsrådet och chefen för kommunikationsdepartementet få ställa följande frågor:</textBlock>
    <textBlock ix="2">Har man inom regeringen övervägt att ge Sveriges Kreditbank ensamrätt till checklönerörelse; och</textBlock>
    <textBlock ix="3">har statsrådet för avsikt att undersöka möjligheterna att ge postverket rätt att driva checklönerörelse?</textBlock>
  </contentBlock>
  <contentBlock page="3" ix="3">
    <textBlock ix="0">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="3" ix="4">
    <textBlock ix="0">Anmäldes och bordlades följande under sammanträdet till herr andre vice talmannen avlämnade motioner:</textBlock>
  </contentBlock>
  <contentBlock page="3" ix="5">
    <textBlock ix="0">nr 636, av herr Larsson, Nils Theodor, i anledning av Kungl. Maj:ts proposition nr 19, angående vissa frågor rörande älgjakt m. m.;</textBlock>
    <textBlock ix="1">nr 637, av herr Olsson, Erik, och herr Lundin, i anledning av Kungl. Maj:ts</textBlock>
  </contentBlock>
  <contentBlock page="3" ix="6">
    <textBlock ix="0">Tisdagen den 16 februari 1965</textBlock>
  </contentBlock>
  <contentBlock page="3" ix="7">
    <textBlock ix="0">proposition nr 19, angående vissa frågor rörande älgjakt m. m.;</textBlock>
    <textBlock ix="1">nr 638, av herr Wikberg och herr Gustafsson, Nils-Eric, i anledning av Kungl. Maj:ts proposition nr 19, angående vissa frågor rörande älgjakt m. m.; samt</textBlock>
    <textBlock ix="2">nr 639, av herrar Adolfsson och Lager, i anledning av Kungl. Maj:ts proposition nr 21, med förslag till lag om kommunala renhållningsavgifter.</textBlock>
  </contentBlock>
  <contentBlock page="3" ix="8">
    <textBlock ix="0">Meddelande ang. enkel fråga</textBlock>
  </contentBlock>
  <contentBlock page="3" ix="9">
    <textBlock ix="0">Meddelades, att jämlikt $ 20 i kammarens ordningsstadga följande enkla fråga denna dag framställts av fru Hamrin-Thorell (fp) till herr statsrådet och chefen för justitiedepartementet: »När ämnar Justitieministern tillsätta den i första lagutskottets utlåtande nr 48 år 1964 förordade utredningen rörande arbortlagens tillämpning och verkningar i skilda hänseenden samt i samband därmed också av samhällets rådgivningsoch hjälpverksamhet för kvinnor i abortsituation, eller överväger Justitieministern numera en allmän översyn av abortlagstiftningen?»</textBlock>
  </contentBlock>
  <contentBlock page="3" ix="10">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 15.07.</textBlock>
  </contentBlock>
  <contentBlock page="3" ix="11">
    <textBlock ix="0">In fidem K.-G. Lindelöw</textBlock>
  </contentBlock>
  <contentBlock page="4" ix="0">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="4" ix="1">
    <textBlock ix="0">Nr 8 5</textBlock>
  </contentBlock>
  <contentBlock page="4" ix="2">
    <textBlock ix="0">Onsdagen den 17 februari</textBlock>
  </contentBlock>
  <contentBlock page="4" ix="3">
    <textBlock ix="0">Kammaren sammanträdde kl. 14.00.</textBlock>
  </contentBlock>
  <contentBlock page="4" ix="4">
    <textBlock ix="0">Föredrogs och hänvisades till konstitutionsutskottet Kungl. Maj:ts proposition nr 23, med förslag till lag angående ändrad lydelse av 12 och 13 $$ lagen den 26 november 1920 (nr 796) om val till riksdagen.</textBlock>
  </contentBlock>
  <contentBlock page="4" ix="5">
    <textBlock ix="0">Föredrogos och hänvisades</textBlock>
    <textBlock ix="1">motionerna nr 636—0638 till jordbruksutskottet och</textBlock>
    <textBlock ix="2">motionen nr 639 till konstitutionsutskottet.</textBlock>
  </contentBlock>
  <contentBlock page="4" ix="6">
    <textBlock ix="0">Ang. statschefens behörighetsålder</textBlock>
  </contentBlock>
  <contentBlock page="4" ix="7">
    <textBlock ix="0">Föredrogs ånyo konstitutionsutskottets memorial nr 1, med uppgift på vissa vilande förslag till ändringar i grundlagarna.</textBlock>
  </contentBlock>
  <contentBlock page="4" ix="8">
    <textBlock ix="0">I detta memorial hade utskottet till grundlagsenlig behandling för riksdagen anmält sex i memorialet införda, vid 1964 års riksdag jämlikt 64 $ riksdagsordningen som vilande antagna förslag till ändringar i rikets grundlagar, nämligen</textBlock>
    <textBlock ix="1">1) förslag till ändrad lydelse av $$ 39, 41 och 93 regeringsformen, $$ 53 och 67 riksdagsordningen samt $ 2 successionsordningen;</textBlock>
    <textBlock ix="2">2) förslag till ändrad lydelse av $ 81 regeringsformen;</textBlock>
    <textBlock ix="3">3) förslag till ändrad lydelse av $$ 96—102, 106 och 110 regeringsformen samt $$ 42 och 68 riksdagsordningen;</textBlock>
    <textBlock ix="4">4) förslag till ändrad lydelse av $ 110 regeringsformen;</textBlock>
    <textBlock ix="5">5) förslag till ändrad lydelse av 8 33 regeringsformen; samt</textBlock>
  </contentBlock>
  <contentBlock page="4" ix="9">
    <textBlock ix="0">6) förslag till ändrad lydelse av 7 kap. 3, 4, 6 och 8 $$ tryckfrihetsförordningen.</textBlock>
  </contentBlock>
  <contentBlock page="4" ix="10">
    <textBlock ix="0">Med avseende på förslagen under 1) — 5) hade utskottet hänvisat till propositionen nr 140 och konstitutionsutskottets utlåtande nr 19 vid 1964 års riksdag, med avseende på förslaget under 6) till propositionen nr 133 och konstitutionsutskottets utlåtande nr 13 vid samma riksdag.</textBlock>
  </contentBlock>
  <contentBlock page="4" ix="11">
    <textBlock ix="0">Det under 1) införda förslaget innebar bland annat, att statschefens behörighetsålder skulle höjas från 21 till 25 år.</textBlock>
  </contentBlock>
  <contentBlock page="4" ix="12">
    <textBlock ix="0">Herr SVENINGSSON (h):</textBlock>
    <textBlock ix="1">Herr talman! Vid vårriksdagen 1964, de sista dagarna i maj månad, när de förslag som nu redovisas i konstitutionsutskottets memorial nr 1 antogs av riksdagen som vilande grundlagsändringar, förekom det en reservation av några ledamöter i konstitutionsutskottet beträffande förslaget att statschefens myndighetsålder skulle höjas från 21 till 25 år. Vi kunde inte finna detta förslag till grundlagsändring tillräckligt motiverat.</textBlock>
    <textBlock ix="2">Jag för min del hörde förra året till reservanterna, och jag ansåg att det var andra motiv än att åldersgränsen i detta fall var för låg som fanns bakom detta förslag i Kungl. Maj:ts dåvarande proposition nr 140.</textBlock>
    <textBlock ix="3">Nu hör det inte till ordningen vid behandlingen andra gången av ett grundlagsförslag, att det då antecknas reservation till utskottsmemorialet, utan den form som härvidlag får användas är att vid behandlingen i kammaren anmäla sin mening och ställa yrkande.</textBlock>
    <textBlock ix="4">Det finns ingen anledning att nu Återupprepa de uttalanden som gjor-</textBlock>
  </contentBlock>
  <contentBlock page="5" ix="0">
    <textBlock ix="0">6 Nr 8</textBlock>
  </contentBlock>
  <contentBlock page="5" ix="1">
    <textBlock ix="0">Ang. statschefens behörighetsålder</textBlock>
  </contentBlock>
  <contentBlock page="5" ix="2">
    <textBlock ix="0">des och de argument som användes för betydligt mindre än ett år sedan. Jag vill bara vid detta tillfälle ha sagt, att jag har kvar samma uppfattning som jag gav uttryck för den 29 maj förra året när grundlagspropositionen behandlades. Jag hävdade då att det inte finns någon anledning att i den situation, vari vi befinner oss, höja statschefens myndighetsålder.</textBlock>
    <textBlock ix="1">Jag vill också ha sagt att behörighetsåldern i många andra sammanhang under de senaste årtiondena har sänkts, Här skulle kunna räknas upp många fall, där utvecklingen gått i rakt motsatt riktning mot det förslag beträffande statschefens myndighetsålder som i dag slutgiltigt behandlats.</textBlock>
    <textBlock ix="2">I dagarna har tillsatts en utredning, som fått uppgiften att utreda och lägga fram förslag om en ändrad myndighetsålder i allmänhet, Säkerligen kommer det i sinom tid ett förslag från denna utredning om en sänkning av den allmänna myndighetsåldern. Såsom jag uttalade i den tidigare åberopade debatten kan utvecklingen i tiden inte sägas gå i riktning mot en höjd behörighetsålder.</textBlock>
    <textBlock ix="3">Jag hemställer således, herr talman, även denna gång om avslag på förslaget om en ändring av statschefens myndighetsålder från 21 till 25 år, vilket således innebär avslag på det med 1 betecknade förslaget i konstitutionsutskottets memorial nr 1.</textBlock>
  </contentBlock>
  <contentBlock page="5" ix="3">
    <textBlock ix="0">Herr RISBERG (h):</textBlock>
    <textBlock ix="1">Herr talman! Som vi nyss hört av herr Sveningsson har det av formella skäl icke varit möjligt att reservera sig i detta ärende, och av den anledningen tillåter jag mig att redovisa min uppfattning inför kammaren.</textBlock>
    <textBlock ix="2">I ett flertal motioner förra året av bl.a. herrar Mattsson, Thorsten Larsson och Gösta Jacobsson i denna kammare samt herrar Hamrin i Jönköping, Gustafson i Göteborg, Boo och Larsson</textBlock>
  </contentBlock>
  <contentBlock page="5" ix="4">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="5" ix="5">
    <textBlock ix="0">i Borrby i andra kammaren hemställdes att statschefens behörighetsålder skulle vara oförändrad. Det kan vara skäl att erinra sig att 1809 års regeringsform i sin första lydelse inebar ati Konungens myndighetsålder skulle vara 21 år. Under motivering att förmyndarregeringen ej borde sitta längre än nödvändigt gjordes år 1815 en grundlagsändring varigenom Konungens myndighetsålder sänktes till 18 år. År 1949 höjdes gränsen åter till 21 år.</textBlock>
    <textBlock ix="1">Man kan i detta sammanhang erinra sig att det inte finns någon formell myndighetsålder stadgad för statsråd, varför det alltså åtminstone teoretiskt skulle kunna inträffa att ordföranden i en tillförordnad regering skulle vara yngre än 25 år. Jag har inte heller kunnat finna, att man nämnt någon minimiålder för riksföreståndare i det nu framlagda förslaget.</textBlock>
    <textBlock ix="2">I likhet med förra årets reservanter kan jag inte inse, att man nu, då Konungens konstitutionella makt är reellt så mycket mindre än tidigare, har någon anledning att företa en ny höjning av behörighetsåldern. Man bör dessutom, som herr Sveningsson sade, hålla i minnet att vad dagens diskussion behandlar är sänkning av både rösträttsoch myndighetsåldern.</textBlock>
    <textBlock ix="3">Jag vill av dessa orsaker, herr talman, ansluta mig till det av herr Sveningsson framförda yrkandet.</textBlock>
  </contentBlock>
  <contentBlock page="5" ix="6">
    <textBlock ix="0">Herr ELMGREN (s):</textBlock>
    <textBlock ix="1">Herr talman! Herr Sveningsson yttrade i sitt anförande, att han fann det onödigt att upprepa den argumentering som förebragts förra året och ta upp samma debatt som då hölls. Med hänsyn till denna återhållsamhet från herr Sveningssons sida skall inte heller jag gå in på någon debatt.</textBlock>
    <textBlock ix="2">Herr talman! Jag ber att på samtliga sex punkter i konstitutionsutskottets memorial nr 1 få yrka bifall till de vilande grundlagsförslagen.</textBlock>
  </contentBlock>
  <contentBlock page="6" ix="0">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="6" ix="1">
    <textBlock ix="0">Herr DAHLBERG (s):</textBlock>
    <textBlock ix="1">Herr talman! Kammaren vet att det också fanns en annan ståndpunkt vid fjolårets behandling av förevarande fråga, nämligen att tronföljarens behörighetsålder skulle sättas till 30 år i stället för 25 år.</textBlock>
    <textBlock ix="2">Jag skall nu inte närmare motivera denna inställning, men vill göra kammaren uppmärksam på att i det aktuella fallet, om man utgår från att den nuvarande kronprinsen är född 1946, och tar alla övriga medborgare som är födda 1946, skulle denna årsklass kunna påverka den politiska utvecklingen i detta land första gången vid 1968 års riksdagsmannaval. De som är födda 1946 får alltså rösträtt, men de är inte behöriga att bli valbara till riksdagsmän. Där är nämligen valbarhetsåldern 23 år. De kan alltså i det avseendet ställa upp första gången vid 1972 års riksdagsmannaval.</textBlock>
    <textBlock ix="3">Detta betyder att det förslag som nu ligger på riksdagens bord de facto innebär, att landet kan få en konung redan 1971, alltså ett år tidigare än motsvarande årskull kan väljas in i den lagstiftande församlingen. I det aktuel- Ja fallet ligger det så till att 25 år är för låg ålder med hänsyn till läget i vårt kungahus.</textBlock>
    <textBlock ix="4">Det är inte bara i detta fall som man har olika behörighetsålder. För nämndemän är behörighetsåldern 25 år. Likadant är det med domare. Den ålder på 21 år för statschefen, som här har yrkats av högern, är i alla fall en behörighetsålder, som är långt under den som är gängse i alla andra sammanhang när det gäller inflytande på samhället.</textBlock>
    <textBlock ix="5">Jag skall inte göra något yrkande i detta fall, men jag vill i alla fall få antecknat till riksdagens protokoll, att jag vidhåller samma uppfattning som jag gjorde mig till tolk för då frågan behandlades vid föregående års riksdag, nämligen att behörighetsåldern för statschefen borde vara 30 år.</textBlock>
  </contentBlock>
  <contentBlock page="6" ix="2">
    <textBlock ix="0">Nr 8 7</textBlock>
  </contentBlock>
  <contentBlock page="6" ix="3">
    <textBlock ix="0">Ang. statschefens behörighetsålder</textBlock>
  </contentBlock>
  <contentBlock page="6" ix="4">
    <textBlock ix="0">Sedan överläggningen ansetts härmed slutad, yttrade herr talmannen, att med anledning av vad därunder yrkats de sex som vilande antagna förslagen till grundlagsändringar komme att upptagas till avgörande var för sig i den ordning de återfunnes i förevarande memorial.</textBlock>
  </contentBlock>
  <contentBlock page="6" ix="5">
    <textBlock ix="0">I fråga om det under 1) i memorialet införda vilande grundlagsändringsförslaget gjorde herr talmannen propositioner, först på antagande av detsamma samt vidare därpå att förslaget skulle förkastas; och förklarade herr talmannen, efter att hava upprepat propositionen på förslagets antagande, sig finna denna proposition vara med övervägande ja besvarad.</textBlock>
  </contentBlock>
  <contentBlock page="6" ix="6">
    <textBlock ix="0">Herr Sveningsson begärde votering, i anledning varav uppsattes samt efter given varsel upplästes och godkändes en så lydande omröstningsproposition:</textBlock>
    <textBlock ix="1">Den, som antager det i konstitutionsutskottets memorial nr 1 under 1) införda vilande förslaget till ändrad lydelse av 88 39, 41 och 93 regeringsformen, $$ 53 och 67 riksdagsordningen samt $ 2 successionsordningen, röstar</textBlock>
    <textBlock ix="2">Ja;</textBlock>
    <textBlock ix="3">Den, det ej vill, röstar</textBlock>
    <textBlock ix="4">Nej;</textBlock>
  </contentBlock>
  <contentBlock page="6" ix="7">
    <textBlock ix="0">Vinner Nej, förkastas nämnda grundlagsändringsförslag.</textBlock>
  </contentBlock>
  <contentBlock page="6" ix="8">
    <textBlock ix="0">Sedan kammarens ledamöter intagit sina platser samt voteringspropositionen ånyo upplästs, verkställdes till en början omröstning genom uppresning. Herr talmannen förklarade, att enligt hans uppfattning flertalet röstat för japropositionen.</textBlock>
  </contentBlock>
  <contentBlock page="6" ix="9">
    <textBlock ix="0">Då emellertid herr Sveningsson begärde rösträkning, verkställdes nu votering medelst omröstningsapparat; och befunnos vid omröstningens slut rösterna hava utfallit sålunda:</textBlock>
    <textBlock ix="1">Ja — 86; Nej — 22.</textBlock>
  </contentBlock>
  <contentBlock page="7" ix="0">
    <textBlock ix="0">8 Nr 8</textBlock>
  </contentBlock>
  <contentBlock page="7" ix="1">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="7" ix="2">
    <textBlock ix="0">Interpellation ang. upplåtelse av kyrka för jordfästning</textBlock>
  </contentBlock>
  <contentBlock page="7" ix="3">
    <textBlock ix="0">Därjämte hade 2 ledamöter tillkännagivit, att de avstode från att rösta.</textBlock>
  </contentBlock>
  <contentBlock page="7" ix="4">
    <textBlock ix="0">På särskilda propositioner antogos sedermera de under 2)—6) i memorialet införda vilande grundlagsändringsförslagen.</textBlock>
  </contentBlock>
  <contentBlock page="7" ix="5">
    <textBlock ix="0">Vid förnyad föredragning av konstitutionsutskottets utlåtande nr 2, i anledning av motion angående antalet riksdagens ombudsmän och deras ämbetstitlar, bifölls vad utskottet i detta utlåtande hemställt.</textBlock>
  </contentBlock>
  <contentBlock page="7" ix="6">
    <textBlock ix="0">Föredrogos ånyo statsutskottets utlåtanden:</textBlock>
    <textBlock ix="1">nr 16, i anledning av Kungl. Maj:ts proposition angående fråga om befrielse från ersättningsskyldighet till kronan;</textBlock>
    <textBlock ix="2">nr 17, i anledning av Kungl. Maj:ts proposition angående livränta till vissa personer; och</textBlock>
    <textBlock ix="3">nr 18, i anledning av Kungl. Maj:ts proposition angående frågor om befrielse från ersättningsskyldighet till kronan m. m.,</textBlock>
  </contentBlock>
  <contentBlock page="7" ix="7">
    <textBlock ix="0">varvid utlåtandena nr 17 och 18 företogos punktvis till avgörande.</textBlock>
  </contentBlock>
  <contentBlock page="7" ix="8">
    <textBlock ix="0">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="7" ix="9">
    <textBlock ix="0">Föredrogos ånyo bevillningsutskottets betänkanden:</textBlock>
    <textBlock ix="1">nr 1, i anledning av Kungl. Maj:ts proposition nr 1, såvitt propositionen angår det promilletal, varmed skogsvårdsavgiften för år 1965 skall utgå; och</textBlock>
    <textBlock ix="2">nr 2, i anledning av Kungl. Maj:ts proposition med förslag till förordning om skattefrihet för ersättning till offer för nationalsocialistisk förföljelse.</textBlock>
  </contentBlock>
  <contentBlock page="7" ix="10">
    <textBlock ix="0">Vad utskottet i hemställt bifölls.</textBlock>
  </contentBlock>
  <contentBlock page="7" ix="11">
    <textBlock ix="0">dessa betänkanden</textBlock>
  </contentBlock>
  <contentBlock page="7" ix="12">
    <textBlock ix="0">Vid förnyad föredragning av bankoutskottets utlåtande nr 4, angående verkställd granskning av riksdagsbibliotekets styrelse och förvaltning, bifölls vad utskottet i detta utlåtande hemställt.</textBlock>
  </contentBlock>
  <contentBlock page="7" ix="13">
    <textBlock ix="0">Föredrogos ånyo och företogos punktvis till avgörande jordbruksutskottets utlåtanden:</textBlock>
    <textBlock ix="1">nr 2, i anledning av Kungl. Maj:ts proposition angående utgifter å tilläggsstat II till riksstaten för budgetåret 1964/65, såvitt propositionen avser jordbruksärenden; och</textBlock>
    <textBlock ix="2">nr 3, i anledning av Kungl. Maj:ts proposition angående försäljning av viss kronan tillhörig mark m. m.</textBlock>
  </contentBlock>
  <contentBlock page="7" ix="14">
    <textBlock ix="0">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="7" ix="15">
    <textBlock ix="0">Interpellation ang. upplåtelse av kyrka för jordfästning</textBlock>
  </contentBlock>
  <contentBlock page="7" ix="16">
    <textBlock ix="0">Herr KILSMO (fp) erhöll på begäran ordet och anförde:</textBlock>
    <textBlock ix="1">Herr talman! Alltjämt förekommer det fall, då upplåtelse av statskyrka vägras för jordfästning utan svenska kyrkans ordning. Detta för ofta med sig stora svårigheter och uppfattas som ett utslag av intolerans och förföljelse mot oliktänkande.</textBlock>
    <textBlock ix="2">Med hänvisning till detta anhåller jag om första kammarens tillstånd att till statsrådet och chefen för justitiedepartementet få framställa följande interpellation:</textBlock>
    <textBlock ix="3">Är herr statsrådet beredd att föreslå en sådan ändring av $ 10 i lag om jordfästning, att paragrafen i fråga utesluter den godtycklighet, som nu kan förekomma vid dess tillämpning?</textBlock>
  </contentBlock>
  <contentBlock page="7" ix="17">
    <textBlock ix="0">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="8" ix="0">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="8" ix="1">
    <textBlock ix="0">Interpellation ang. taxan för köttbesiktning vid kontrollslakterier</textBlock>
  </contentBlock>
  <contentBlock page="8" ix="2">
    <textBlock ix="0">Ordet lämnades härefter till herr PETTERSSON, HARALD, (cp), som yttrade:</textBlock>
    <textBlock ix="1">Herr talman! I statsverkspropositionen föreslås för budgetåret 1965/66 4 251 000 kronor till täckande av vissa kostnader för köttbesiktning vid kontrollslakterier. På driftbudgetens inkomstsida beräknas avgifterna vid köttbesiktning till 4 900 000 kr. Några statsfinansiella skäl till ändring av köttbesiktningstaxan under det kommande budgetåret synes således ej föreligga.</textBlock>
    <textBlock ix="2">Det finns emellertid anledning att bringa klarhet i en del frågor angående köttbesiktningstaxans principiella uppbyggnad.</textBlock>
    <textBlock ix="3">Efter förslag av Kungl. Maj:t beslöt riksdagen 1962 att förstatliga besiktningsveterinärorganisationen. I den utredning som föregick beslutet förordades, att slakteriägarna skulle vara skyldiga att ytterst bestrida kostnaderna för avlönande av besiktningsveterinärerna, Detta skulle ske genom särskilda avgifter enligt en taxa. Denna skulle utformas så att statens inkomster av avgifterna i huvudsak skulle motsvara kostnaderna. Representanter för de berörda slakteriägarna hade inget att erinra mot att taxan utformades i anslutning till den faktiska kostnadsfördelningen. Taxeutgifterna förutsattes bli sådana att vissa grupper av slakterier inte subventionerade andra. Taxeförslaget utformades så att slutresultatet blev en fördelning mellan ytterlighetsalternativen, å ena sidan de på slakteriet belöpande faktiska kostnaderna och å andra sidan ett genomsnittligt taxebelopp per slaktenhet. De av utredningen angivna huvudprinciperna för taxan godtogs av departementschefen.</textBlock>
    <textBlock ix="4">På hösten 1962 fastställde Kungl. Maj:t i skrivelse till veterinärstyrelsen köttbesiktningstaxan innebärande en grundavgift för varje kontrollslakteri</textBlock>
  </contentBlock>
  <contentBlock page="8" ix="3">
    <textBlock ix="0">Nr 8 9</textBlock>
  </contentBlock>
  <contentBlock page="8" ix="4">
    <textBlock ix="0">på 27000 kronor och en s.k. enhetsavgift med 1 krona för var och en av de 10 000 första slaktenheterna och 50 öre för envar av därpå följande enheter.</textBlock>
    <textBlock ix="1">Vid samma tillfälle uppdrog Kungl. Maj:t åt veterinärstyrelsen att i samråd med riksrevisionsverket årligen undersöka huruvida, med hänsyn till utvecklingen av statens kostnader för besiktningsveterinärorganisationen samt utfallet av gällande köttbesiktningstaxa, avgifterna enligt taxan bör ändras för bibehållande av kostnadstäckning i enlighet med principerna i propositionen 1962.</textBlock>
    <textBlock ix="2">I skrivelse till Kungl. Maj:t den 30/6 1964 hemställde veterinärstyrelsen i samråd med riksrevisionsverket om höjning av grundavgiften till 29700 kronor och av enhetsavgifterna till 1,10 kronor respektive 55 öre. Kungl. Maj:t har den 24/9 1964 beslutat att fr. o. m. den 1/10 1964 enhetsavgifterna skall utgöra 1,10 kronor resp. 60 öre. Grundavgiften skall vara oförändrad.</textBlock>
    <textBlock ix="3">Den beslutade ändringen innebär att den procentuella höjningen blir stor för slakterier där större delen av besiktningskostnaderna härrör från de på antalet slaktenheter beräknade kostnaderna, d.v.s. där grundavgiften är förhållandevis liten. De små slakterierna har fått en mindre procentuell höjning. Slakterier med mindre än 10 000 slaktenheter har fått en kostnadshöjning på 2,8 procent medan slakterier som har mer än 10 000 slaktenheter har fått sina kostnader höjda med 11,6 procent. De största slakterierna får sina kostnader höjda med över 17 procent.</textBlock>
    <textBlock ix="4">Taxeförändringen kan antagas få en negativ inverkan på rationaliseringen av slakterinäringen mot effektivare och ändamålsenligare företagsenheter. Den strider också principiellt mot det avtrappningssystem med lägre avgifter för kvantiteter över en viss gräns och det system av grundavgifter och enhetsavgifter som fastställts.</textBlock>
    <textBlock ix="5">Systemets = rationaliseringspådrivande effekt har försvagats genom änd-</textBlock>
  </contentBlock>
  <contentBlock page="9" ix="0">
    <textBlock ix="0">10 Nr 8</textBlock>
  </contentBlock>
  <contentBlock page="9" ix="1">
    <textBlock ix="0">Onsdagen den 17 februari 1963</textBlock>
  </contentBlock>
  <contentBlock page="9" ix="2">
    <textBlock ix="0">Interpellation ang. beskattningen av inkomst av jordbruk</textBlock>
  </contentBlock>
  <contentBlock page="9" ix="3">
    <textBlock ix="0">ringsbeslutet. Den önskade effekten kunde ha åstadkommits genom att enbart grundavgiften hade höjts.</textBlock>
    <textBlock ix="1">Med hänvisning till det anförda får jag anhålla om kammarens tillstånd att till statsrådet och chefen för jordbruksdepartementet få ställa följande frågor:</textBlock>
    <textBlock ix="2">1. Är herr statsrådet villig lämna upplysningar om anledningen till att Kungl. Maj:t frångått de huvudprinciper för köttbesiktningstaxan som accepterades i propositionen 157 1962?</textBlock>
    <textBlock ix="3">2. Har herr statsrådet för avsikt att föreslå en sådan ändring av den gällande taxan att den ursprungliga kostnadsfördelningen återställes?</textBlock>
  </contentBlock>
  <contentBlock page="9" ix="4">
    <textBlock ix="0">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="9" ix="5">
    <textBlock ix="0">Interpellation ang. beskattningen av inkomst av jordbruk</textBlock>
  </contentBlock>
  <contentBlock page="9" ix="6">
    <textBlock ix="0">Herr ISACSON (h) fick nu ordet och anförde:</textBlock>
    <textBlock ix="1">Herr talman! Det har vid otaliga tillfällen under senare år gjorts gällande att jordbrukets rationalisering måste forceras. Även representanter för regeringen har ofta hävdat dessa synpunkter. Utan tvekan betyder en forcerad rationalisering inom jordbruket ökade möjligheter till förbättrad ekonomi, vilket på sikt inte enbart är av intresse för jordbrukarna själva.</textBlock>
    <textBlock ix="2">Jordbrukets rationalisering är emellertid beroende av en rad faktorer som man ofta bortser från i den allmänna debatten, där man tyvärr ofta kritiserar jordbruket för en alltför försiktig rationaliseringstakt. Två faktorer vill jag här fästa uppmärksamheten på.</textBlock>
    <textBlock ix="3">Rationaliseringen är i mycket hög grad beroende av vilka finansieringsmöjligheter som står till buds. Såväl själva storleksrationaliseringen som de investeringar som måste göras i byggnader, markanläggningar och maskiner binder stora kapitalbelopp, där man även vid en långt driven specialisering</textBlock>
  </contentBlock>
  <contentBlock page="9" ix="7">
    <textBlock ix="0">kan konstatera att kapitalinvesteringarna i förhållande till omsättningens storlek som regel är väsentligt större i denna näring än i andra. Jag vill här endast peka på de kalkyler som redovisas inom en expertgrupp inom 1960 års jordbruksutredning (SOU 1963: 66) »Lantbrukets effektiviseringsvägar». Av dessa beräkningar framgår att man bör räkna med kapitalinvesteringar ofta över en kvarts miljon pr årssysselsatt inom jordbruket.</textBlock>
    <textBlock ix="1">Själva finansieringsfrågan är sålunda en av kärnfrågorna vid den framtida — jordbruksrationaliseringen. Då emellertid 1960 års jordbruksutredning i sina direktiv även fått i uppdrag att lägga fram förslag om jordbrukets framtida kapitalförsörjning bortser jag från denna problematik just nu. Så mycket viktigare är det emellertid att jordbruksnäringen får en ändamålsenlig och = rationaliseringsbefrämjande skattelagstiftning, där avskrivningsreglerna för gjorda investeringar anpassas till moderna krav.</textBlock>
    <textBlock ix="2">I ett avseende har herr statsrådet och chefen för finansdepartementet framlagt ett sådant förslag som antagits av riksdagen, Jag syftar härvid på gällande avskrivningsregler för täckdikning. Man hade vågat hoppas på att denna reform snabbt skulle följas av andra.</textBlock>
    <textBlock ix="3">Våren 1963 avlämnade den särskilda sektionen inom skattelagssakkunniga en promemoria till herr statsrådet och chefen för finansdepartementet med förslag till ändrade bestämmelser om avdrag för värdeminskning å jordbrukets driftbyggnader m. m. Förslaget som omedelbart remissbehandlades, varvid flera värdefulla synpunkter på dessa problem framkom, har emellertid ännu inte gjorts till föremål för förslag till riksdagen.</textBlock>
    <textBlock ix="4">Såväl de sakkunniga som ett flertal remissinstanser har fäst uppmärksamheten på dels hur irrationella våra nuvarande bestämmelser är på detta område dels hur nödvändiga ändamålsenliga regler är för att möjliggöra de</textBlock>
  </contentBlock>
  <contentBlock page="10" ix="0">
    <textBlock ix="0">Onsdagen den 17 februari 1965</textBlock>
  </contentBlock>
  <contentBlock page="10" ix="1">
    <textBlock ix="0">Nr 8 11</textBlock>
  </contentBlock>
  <contentBlock page="10" ix="2">
    <textBlock ix="0">Interpellation ang. beskattningen av inkomst av jordbruk</textBlock>
  </contentBlock>
  <contentBlock page="10" ix="3">
    <textBlock ix="0">kostnadskrävande investeringar som måste ske om jordbrukets rationalisering skall kunna möjliggöras.</textBlock>
    <textBlock ix="1">Med stöd av det sagda får jag därför anhålla om kammarens tillstånd att till herr statsrådet och chefen för finansdepartementet ställa följande frågor.</textBlock>
    <textBlock ix="2">1. Vilket samband vill herr statsrådet sätta mellan rationaliseringstakt och beskattningsregler?</textBlock>
    <textBlock ix="3">2. När avser herr statsrådet 'att för riksdagen framlägga förslag till ändamålsenliga skatteregler för jordbruksnäringen?</textBlock>
  </contentBlock>
  <contentBlock page="10" ix="4">
    <textBlock ix="0">Kammaren medgav, att ifrågavarande spörsmål finge framställas.</textBlock>
  </contentBlock>
  <contentBlock page="10" ix="5">
    <textBlock ix="0">Herr TALMANNEN yttrade:</textBlock>
    <textBlock ix="1">Jag ber att få meddela att arbetsplenum nästa onsdag kommer att hållas ki. 14. Förut har angivits kl. 10 eller kl. 14.</textBlock>
  </contentBlock>
  <contentBlock page="10" ix="6">
    <textBlock ix="0">Justerades protokollsutdrag för denna dag, varefter kammarens sammanträde avslutades kl. 14.36.</textBlock>
  </contentBlock>
  <contentBlock page="10" ix="7">
    <textBlock ix="0">In fidem K.-G. Lindelöw</textBlock>
  </contentBlock>
  <contentBlock page="11" ix="0">
    <textBlock ix="0">12 Nr 8</textBlock>
  </contentBlock>
  <contentBlock page="11" ix="1">
    <textBlock ix="0">Fredagen den 19 februari 1965</textBlock>
  </contentBlock>
  <contentBlock page="11" ix="2">
    <textBlock ix="0">Fredagen den 19 februari</textBlock>
  </contentBlock>
  <contentBlock page="11" ix="3">
    <textBlock ix="0">Kammaren sammanträdde kl. 14.00; och dess förhandlingar leddes av herr andre vice talmannen.</textBlock>
  </contentBlock>
  <contentBlock page="11" ix="4">
    <textBlock ix="0">Justerades protokollet för den 12 innevarande månad.</textBlock>
  </contentBlock>
  <contentBlock page="11" ix="5">
    <textBlock ix="0">Upplästes följande till kammaren inkomna ansökning:</textBlock>
  </contentBlock>
  <contentBlock page="11" ix="6">
    <textBlock ix="0">Till riksdagens första kammare</textBlock>
  </contentBlock>
  <contentBlock page="11" ix="7">
    <textBlock ix="0">För deltagande i EFTA:s ministerråds sammanträde i Geneve får jag härmed anhålla om tjänstledighet från riksdagsarbetet under tiden den 23/2—den 24/2 1965.</textBlock>
    <textBlock ix="1">Stockholm den 18 februari 1965</textBlock>
  </contentBlock>
  <contentBlock page="11" ix="8">
    <textBlock ix="0">Gunnar Lange</textBlock>
  </contentBlock>
  <contentBlock page="11" ix="9">
    <textBlock ix="0">Den begärda ledigheten beviljades.</textBlock>
  </contentBlock>
  <contentBlock page="11" ix="10">
    <textBlock ix="0">Anmäldes och godkändes bevillningsutskottets förslag till riksdagens skrivelser till Konungen:</textBlock>
  </contentBlock>
  <contentBlock page="11" ix="11">
    <textBlock ix="0">nr 51, i anledning av Kungl. Maj:ts proposition nr 1, såvitt propositionen angår det promilletal, varmed skogsvårdsavgiften för år 1965 skall utgå; och</textBlock>
    <textBlock ix="1">nr 52, i anledning av Kungl. Maj:ts proposition med förslag till förordning om skattefrihet för ersättning till offer för nationalsocialistisk förföljelse.</textBlock>
  </contentBlock>
  <contentBlock page="11" ix="12">
    <textBlock ix="0">Anmäldes och bordlades</textBlock>
  </contentBlock>
  <contentBlock page="11" ix="13">
    <textBlock ix="0">statsutskottets utlåtanden:</textBlock>
  </contentBlock>
  <contentBlock page="11" ix="14">
    <textBlock ix="0">nr 7, i anledning av Kungl. Maj:ts i statsverkspropositionen gjorda framställningar rörande utgifterna för budgetåret 1965/66 inom finansdepartementets verksamhetsområde jämte i ämnet väckta motioner;</textBlock>
    <textBlock ix="1">nr 12, i anledning av Kungl. Maj:ts i statsverkspropositionen gjorda framställningar rörande utgifterna för bud-</textBlock>
  </contentBlock>
  <contentBlock page="11" ix="15">
    <textBlock ix="0">getåret 1965/66 inom civildepartementets verksamhetsområde;</textBlock>
    <textBlock ix="1">nr 13, i anledning av Kungl. Maj:ts i statsverkspropositionen gjorda framställning om anslag för budgetåret 1965/ 66 till oförutsedda utgifter;</textBlock>
    <textBlock ix="2">nr 14, i anledning av Kungl. Maj:ts i statsverkspropositionen behandlade för flera huvudtitlar gemensamma frå- 80or;</textBlock>
    <textBlock ix="3">nr 15, i anledning av väckta motioner om ändrad ordning för vissa anslags uppförande i statsbudgeten;</textBlock>
    <textBlock ix="4">nr 19, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser justitiedepartementets verksamhetsområde;</textBlock>
    <textBlock ix="5">nr 20, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser försvarsdepartementets verksamhetsområde;</textBlock>
    <textBlock ix="6">nr 21, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser kommunikationsdepartementets verksamhetsområde;</textBlock>
    <textBlock ix="7">nr 22, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser finansdepartements verksamhetsområde;</textBlock>
    <textBlock ix="8">nr 23, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser ecklesiastikdepartementets verksamhetsområde;</textBlock>
    <textBlock ix="9">nr 24, i anledning av Kungl. Maj:ts proposition angående utgifter på tillläggsstat II till riksstaten för budgetåret</textBlock>
  </contentBlock>
  <contentBlock page="12" ix="0">
    <textBlock ix="0">Fredagen den 19 februari 1965</textBlock>
  </contentBlock>
  <contentBlock page="12" ix="1">
    <textBlock ix="0">1964/65, i vad propositionen avser handelsdepartementets verksamhetsområde;</textBlock>
    <textBlock ix="1">nr 25, i anledning av Kungl. Maj:ts proposition angående utgifter på tillläggsstat II till riksstaten för budgetåret 1964/65, i vad propositionen avser inrikesdepartementets verksamhetsområde; och</textBlock>
    <textBlock ix="2">nr 26, i anledning av Kungl. Maj:ts proposition angående fortsatt disposition av visst äldre anslag inom kommunikationsdepartementets verksamhetsområde;</textBlock>
  </contentBlock>
  <contentBlock page="12" ix="2">
    <textBlock ix="0">första lagutskottets utlåtanden:</textBlock>
  </contentBlock>
  <contentBlock page="12" ix="3">
    <textBlock ix="0">nr 1, i anledning av verkställd granskning av justitieombudsmannens ämbetsförvaltning;</textBlock>
    <textBlock ix="1">nr 2,i anledning av «verkställd</textBlock>
  </contentBlock>
  <contentBlock page="12" ix="4">
    <textBlock ix="0">granskning av militieombudsmannens ämbetsförvaltning; och</textBlock>
    <textBlock ix="1">nr 3, i anledning av Kungl. Maj:ts proposition med förslag till lag angåen-</textBlock>
  </contentBlock>
  <contentBlock page="12" ix="5">
    <textBlock ix="0">KUNGL. BOKTR. STHLM 1965</textBlock>
  </contentBlock>
  <contentBlock page="12" ix="6">
    <textBlock ix="0">Nr 8 13</textBlock>
  </contentBlock>
  <contentBlock page="12" ix="7">
    <textBlock ix="0">de fortsatt giltighet av lagen den 16 februari 1934 (nr 19) om fullgörande i vissa fall av betalningsskyldighet i förhållande till utlandet m. m.; samt</textBlock>
  </contentBlock>
  <contentBlock page="12" ix="8">
    <textBlock ix="0">andra lagutskottets utlåtanden:</textBlock>
    <textBlock ix="1">nr 1, i anledning av Kungl. Maj:ts proposition med förslag till lag angående ändrad lydelse av 1 8 lagen den 26 juli 1947 (nr 529) om allmänna barnbidrag; och</textBlock>
    <textBlock ix="2">nr 2, i anledning av Kungl. Maj:ts proposition med förslag till lag om fortsatt giltighet av hembiträdeslagen den 30 juni 1944 (nr 461).</textBlock>
  </contentBlock>
  <contentBlock page="12" ix="9">
    <textBlock ix="0">Justerades ett protokollsutdrag för denna dag, varefter kammarens sammanträde avslutades kl. 14.07.</textBlock>
  </contentBlock>
  <contentBlock page="12" ix="10">
    <textBlock ix="0">In fidem Fritz af Petersens</textBlock>
  </contentBlock>
</protocol>
