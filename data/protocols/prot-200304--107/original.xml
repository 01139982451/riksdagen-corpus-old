<protocol id="prot-200304--107">
  <contentBlock ix="0">
    <textBlock ix="0">
   ﻿
  </textBlock>
    <textBlock ix="1">
   Riksdagens protokoll
  </textBlock>
    <textBlock ix="2">
   2003/04:107
  </textBlock>
    <textBlock ix="3">
   Måndagen den 3 maj
  </textBlock>
    <textBlock ix="4">
   Kl.  12:00 - 12:14
  </textBlock>
    <textBlock ix="5">
   
   
   1 § Justering av protokoll
  </textBlock>
  </contentBlock>
  <contentBlock ix="1">
    <textBlock ix="0">
   Justerades protokollen för den 26 och 27 april.
  </textBlock>
    <textBlock ix="1">
   
   
   2 § Avsägelse
  </textBlock>
  </contentBlock>
  <contentBlock ix="2">
    <textBlock ix="0">
   Förste vice talmannen meddelade att
   
    Tommy Ternemar
   
   (s) avsagt sig uppdraget som ledamot i kulturutskottet.
  </textBlock>
  </contentBlock>
  <contentBlock ix="3">
    <textBlock ix="0">
   Kammaren biföll denna avsägelse.
  </textBlock>
    <textBlock ix="1">
   
   
   3 § Anmälan om kompletteringsval till kulturutskottet och skatteutskottet
  </textBlock>
  </contentBlock>
  <contentBlock ix="4">
    <textBlock ix="0">
   Förste vice talmannen meddelade
  </textBlock>
  </contentBlock>
  <contentBlock ix="5"/>
  <contentBlock ix="6"/>
  <contentBlock ix="7">
    <textBlock ix="0">
   Förste vice talmannen förklarade valda till
  </textBlock>
  </contentBlock>
  <contentBlock ix="8">
    <textBlock ix="0">
   ledamot i kulturutskottet
  </textBlock>
  </contentBlock>
  <contentBlock ix="9"/>
  <contentBlock ix="10"/>
  <contentBlock ix="11">
    <textBlock ix="0">
   suppleant i kulturutskottet
  </textBlock>
  </contentBlock>
  <contentBlock ix="12"/>
  <contentBlock ix="13"/>
  <contentBlock ix="14">
    <textBlock ix="0">
   Förste vice talmannen förklarade vald
   
    under tiden den 3 maj31 maj
   
   till
  </textBlock>
  </contentBlock>
  <contentBlock ix="15">
    <textBlock ix="0">
   suppleant i skatteutskottet
  </textBlock>
  </contentBlock>
  <contentBlock ix="16"/>
  <contentBlock ix="17">
    <textBlock ix="0">
   
   
   4 § Anmälan om fördröjt svar på interpellation
  </textBlock>
  </contentBlock>
  <contentBlock ix="18">
    <textBlock ix="0">
   Till riksdagen hade inkommit följande skrivelse:
  </textBlock>
  </contentBlock>
  <contentBlock ix="19">
    <textBlock ix="0">
   Interpellation 2003/04:432
  </textBlock>
  </contentBlock>
  <contentBlock ix="20"/>
  <contentBlock ix="21"/>
  <contentBlock ix="22">
    <textBlock ix="0">
   Interpellation 2003/04:432 av Gustav Fridolin (mp) om USA:s stöd till Israel
  </textBlock>
    <textBlock ix="1">
   Interpellationen kommer att besvaras fredagen den 14 maj 2004.
  </textBlock>
    <textBlock ix="2">
   Skälet till dröjsmålet är resor.
  </textBlock>
  </contentBlock>
  <contentBlock ix="23"/>
  <contentBlock ix="24">
    <textBlock ix="0">
   Laila Freivalds
  </textBlock>
  </contentBlock>
  <contentBlock ix="25">
    <textBlock ix="0">
   
   
   5 § Svar på interpellation 2003/04:434 om ROT-avdrag och genus- och jämställdhetsperspektiv
  </textBlock>
    <textBlock ix="1">
   
   
   Anf.  1  Finansminister BOSSE RINGHOLM (s):
  </textBlock>
    <textBlock ix="2">
   Herr talman! Marietta de Pourbaix-Lundin har frågat statsrådet Mona Sahlin vilka åtgärder hon avser att vidta för att uppfylla att riksdagens tillkännagivande om genus- och jämställdhetsperspektiv ska gälla i samband med de nu föreslagna ROT-avdragen. Hon har också frågat Mona Sahlin när hon avser att vidta de åtgärder på jämställdhets- och genusområdena i fråga om analys, uppföljning och utvärdering som riksdagen har beslutat om.
  </textBlock>
    <textBlock ix="3">
   Arbetet inom regeringen är så fördelat att det är jag som ska svara på interpellationen.
  </textBlock>
    <textBlock ix="4">
   Riksdagen har påtalat att om skattelättnader av ROT-avdragsliknande karaktär införs igen så är det viktigt att dessa analyseras, följs upp och utvärderas även ur relevanta genus- och jämställdhetsperspektiv.
  </textBlock>
    <textBlock ix="5">
   Ett arbete pågår för närvarande i Finansdepartementet för att en proposition om ROT-avdrag ska kunna läggas fram till riksdagen så snart som möjligt. I detta arbete beaktas även att den typ av analys som nu efterfrågas ska göras. Jag avser därför att återkomma i frågan i samband med att regeringen överlämnar propositionen till riksdagen.
  </textBlock>
    <textBlock ix="6">
   
   
   Anf.  2  MARIETTA DE POURBAIX-LUNDIN (m):
  </textBlock>
    <textBlock ix="7">
   Herr talman! Jag får tacka för svaret på min interpellation, vilket visar hur lätt regeringen tar på riksdagens beslut.
  </textBlock>
    <textBlock ix="8">
   Om den socialdemokratiska regeringen och Bosse Ringholm anser att det är viktigt att förslaget om ROT-avdrag också omfattar ett genus- och jämställdhetsperspektiv, och om den socialdemokratiska regeringen och Bosse Ringholm anser att regeringen ska följa riksdagens beslut även när dessa inte passar regeringen  varför, herr talman, finns det i vårpropositionen, trots att det på åtskilliga ställen står om ROT-avdraget, inte ett enda ord om riksdagens tillkännagivande från våren 2002?
  </textBlock>
    <textBlock ix="9">
   Jag ska nu citera detta i dess helhet. Det är skatteutskottets tillkännagivande:
  </textBlock>
    <textBlock ix="10">
   Riksdagen tillkännager för regeringen som sin mening vad utskottet har anfört om vikten av att analys-, uppföljnings- och utvärderingsåtgärder vidtas, och att dessa åtgärder även omfattar relevanta genus- och jämställdhetsperspektiv, i samband med eventuella skattelättnader av ROT-avdragsliknande karaktär i en ny eventuell lågkonjunktur.
  </textBlock>
    <textBlock ix="11">
   Detta blev också riksdagens beslut.
  </textBlock>
    <textBlock ix="12">
   ROT-avdraget  som alltså handlar om reparation, renovering och om- och tillbyggnad  kommer nu ännu en gång, och kommer ännu en gång att bara omfatta en mansdominerad bransch. Förslaget gäller dessutom redan från den 15 april i år. Det är alltså uppenbart att regeringen tänker strunta i riksdagens beslut.
  </textBlock>
    <textBlock ix="13">
   Varför, herr talman, nämnde Bosse Ringholm annars inte med ett enda ord att ROT-avdraget skulle analyseras ur ett genus- och jämställdhetsperspektiv när han för snart två veckor sedan hade en interpellationsdebatt här i riksdagen om ROT-avdraget och hushållsnära tjänster? Den debatten kanske hade fått en helt annan utgång om Bosse Ringholm hade tagit upp detta, men inte ett enda ord om detta nämndes.
  </textBlock>
    <textBlock ix="14">
   Nu ska en analys göras, fast bidraget ska gälla redan från den 15 april. Det framstår för mig som att slänga in jästen efter degen. Eller är det så att regeringens ROT-avdrag också kommer att omfatta hushållsnära tjänster men att regeringen har velat suga på denna goda karamell och komma med denna sensationella nyhet vid ett senare tillfälle? Det skulle jag vilja veta.
  </textBlock>
    <textBlock ix="15">
   
   
   Anf.  3  Finansminister BOSSE RINGHOLM (s):
  </textBlock>
    <textBlock ix="16">
   Herr talman! Innan Marietta de Pourbaix-Lundin hetsar upp sig för mycket finns det kanske skäl att erinra om vad riksdagen har sagt när det gäller ROT-avdrag. I samband med en tidigare behandling av ROT-avdrag sade Riksdagens revisorer  det anges också i det betänkande som citerades här  följande:
  </textBlock>
    <textBlock ix="17">
   Sammanfattningsvis tyder resultatet av denna granskning, enligt revisorernas uppfattning, på att ROT-avdraget fungerat tämligen väl, även om det är svårt att med någon säkerhet avgöra hur stor effekt avdraget har haft på sysselsättningen i byggbranschen.
  </textBlock>
    <textBlock ix="18">
   Skälet till att regeringen nu föreslår ROT-avdrag i byggbranschen är att arbetslösheten inom denna bransch är 13 %. Det är alltså nästan tre gånger vanligare med arbetslöshet i byggbranschen än i andra branscher i Sverige, och det är skälet till att regeringen föreslår ett kort ROT-avdrag på ungefär fem kvartal.
  </textBlock>
    <textBlock ix="19">
   Det är viktigt att det är kort. Om man föreslår det för en längre period  för ett stort antal år eller till och med som en permanent institution  får det helt andra och mycket snedvridande effekter. Därför ska det vara en kort insats för att bekämpa en högre arbetslöshet.
  </textBlock>
    <textBlock ix="20">
   I andra branscher som har diskuterats, vare sig det gäller hushållstjänster eller annat, finns inte motsvarande höga arbetslöshet. Det är den enkla sanningen som Marietta de Pourbaix-Lundin inte nämner här.
  </textBlock>
    <textBlock ix="21">
   Till sist vill jag säga att det riksdagen har sagt  jag vill också gärna citera detta, eftersom interpellanten inte använder sig av hela citatet  är följande:
  </textBlock>
    <textBlock ix="22">
   Om en åtgärd liknande ROT-avdraget blir aktuell igen  t.ex. med hänsyn till konjunkturläget  bör en sådan åtgärd analyseras noggrant innan den införs och följas upp medan den är i kraft samt utvärderas inom rimlig tid.
  </textBlock>
    <textBlock ix="23">
   Detta är precis vad regeringen har gjort. Regeringen har gjort en analys och kommit fram till att vi har en hög arbetslöshet, alltför hög, framför allt bland byggnadsarbetare. Därför vill regeringen dra slutsatsen att nu sätta in ROT-avdrag på kort sikt för att möta det här problemet. Och vi ska självfallet inte bara följa upp det utan också utvärdera vad som sker i fortsättningen.
  </textBlock>
    <textBlock ix="24">
   Om interpellanten hade hållit sig till dessa enkla fakta tror jag att det hade varit mycket enklare.
  </textBlock>
    <textBlock ix="25">
   
   
   Anf.  4  MARIETTA DE POURBAIX-LUNDIN (m):
  </textBlock>
    <textBlock ix="26">
   Herr talman! Ja, där ser man hur man kan läsa samma tillkännagivande på många olika sätt.
  </textBlock>
    <textBlock ix="27">
   Det går dock inte att bortse från att det i tillkännagivandet står att man ska göra en analys ur ett genus- och jämställdhetsperspektiv, och den analysen ska väl göras innan man inför ett bidrag, det vill säga ROT-avdraget. Nu står det i vårpropositionen att ROT-avdraget, som bara gäller byggbranschen, gäller redan från den 15 april. Jag har inte sett någonting skrivet någonstans om någon analys som regeringen vidtagit för att komma fram till att man helt kan bortse från riksdagens beställning att titta på detta ur ett genus- och jämställdhetsperspektiv. Det står inte ett enda ord i vårpropositionen. Finansministern nämnde inte ett enda ord i interpellationsdebatten för knappt 14 dagar sedan om detta. Han bara kör linjen: ROT-avdrag gäller en mansdominerad bransch.
  </textBlock>
    <textBlock ix="28">
   Herr talman! Min interpellation var egentligen inte ställd till finansministern, för jag förstod att vi skulle hamna i den här debatten på den här nivån. Min interpellation var faktiskt ställd till jämställdhetsminister Mona Sahlin. Där tror jag kanske att vi hade fått en helt annan debatt än den vi har i dag.
  </textBlock>
    <textBlock ix="29">
   Jag kan bara påminna om vad Mona Sahlin sade till mig 1999 när vi hade en debatt om hushållsnära tjänster:
  </textBlock>
    <textBlock ix="30">
   Debatten kring dessa frågor har en tendens att fastna i gamla värderingar och gamla föreställningar om ett pigsamhälle långt tillbaka i historien. Det är dags att lyfta debatten och diskutera vilka ändringar som är lämpliga för att höja statusen på arbete med tjänster riktade till hushållen och för att stimulera till ökat företagande och ökad sysselsättning inom denna sektor.
  </textBlock>
    <textBlock ix="31">
   Så framsynt var Mona Sahlin redan 1999.
  </textBlock>
    <textBlock ix="32">
   Det känns inte särskilt meningsfullt att fortsätta den här debatten med Bosse Ringholm, för jag förstår att han tycker att han debatterade det här för 14 dagar sedan och inte har mycket mer att tillägga.
  </textBlock>
    <textBlock ix="33">
   Men, herr talman, jag kan bara konstatera att regeringen inte följer riksdagens beslut. Om man hade gjort det hade man redan gjort den här analysen. Då hade man skrivit redan i vårpropositionen att vi har gjort en analys och därför gör vi den här bedömningen. Men det har man inte. I interpellationssvaret står det i klartext att det är nu man ska börja analysera effekten av ROT-avdraget, fast det redan gäller från den 15 april.
  </textBlock>
    <textBlock ix="34">
   Jag tycker att det är häpnadsväckande hur man nonchalerar riksdagen.
  </textBlock>
    <textBlock ix="35">
   
   
   Anf.  5  Finansminister BOSSE RINGHOLM (s):
  </textBlock>
    <textBlock ix="36">
   Herr talman! Regeringen har gjort en analys, och den har landat i att den högsta arbetslösheten i dag finns just i byggbranschen. Därför vill regeringen sätta in ett antal åtgärder för att häva och motverka den arbetslösheten. Det tycks Marietta de Pourbaix-Lundin helt bortse från.
  </textBlock>
    <textBlock ix="37">
   Vi har sedan lång tid tillbaka haft en situation där männens arbetslöshet har varit något högre än kvinnornas i Sverige. Men vi har naturligtvis gjort insatser både för att motverka arbetslöshet bland män och bland kvinnor. Vi kommer att göra det i fortsättningen också.
  </textBlock>
    <textBlock ix="38">
   I vårpropositionen finns exempelvis förslag om att se till att vi får 6 000 nya förskollärare och barnskötare i förskolan. Det är ju en grupp som till mycket stor del består just av kvinnor. Det finns faktiskt förslag för att ge jobb både till män och kvinnor. En regering gör ständigt den här typen av jämställdhetsbedömningar och sysselsättningspolitiska bedömningar.
  </textBlock>
    <textBlock ix="39">
   Men jag vet att Marietta de Pourbaix-Lundin inte har så stort intresse av att bekämpa arbetslösheten. Därför undviker hon helt den frågeställningen.
  </textBlock>
    <textBlock ix="40">
   
   
   Anf.  6  MARIETTA DE POURBAIX-LUNDIN (m):
  </textBlock>
    <textBlock ix="41">
   Herr talman! Det där sista var väl inte med sanningen överensstämmande. Moderaterna vill att alla som kan ska jobba. Det framkommer också av vår motion som vi väcker med anledning av vårpropositionen.
  </textBlock>
    <textBlock ix="42">
   Men det är inte det jag står här och debatterar. Jag debatterar någonting annat. Det är att regeringen inte följer riksdagens beslut. Och det är ganska intressant att höra vad finansministern säger, för nu hävdar han att regeringen har gjort den här analysen.
  </textBlock>
    <textBlock ix="43">
   Då är min fråga igen: Om ni har gjort analysen, varför nämner ni den inte i vårpropositionen, och varför står det i svaret att den ska göras? Nu får finansministern ändå bestämma sig. Är den gjord eller är den inte gjord?
  </textBlock>
    <textBlock ix="44">
   Nej, regeringen har bortsett helt och hållet från riksdagens beställning och har inte sett på detta ur ett vidare perspektiv. Man har tittat väldigt snävt på sysselsättningen. Men riksdagens tillkännagivande handlade om att man också måste ha ett genus- och jämställdhetsperspektiv. Och det har faktiskt regeringen bortsett från. Det kan jag klart konstatera.
  </textBlock>
    <textBlock ix="45">
   Finansministerns diffusa uttalande när han säger att det är gjort och att det ska göras tyder på att man faktiskt i efterhand har kommit på att det här tillkännagivandet fanns. Det var inte något man tänkte på när man skrev vårpropositionen.
  </textBlock>
    <textBlock ix="46">
   
   
   Anf.  7  Finansminister BOSSE RINGHOLM (s):
  </textBlock>
    <textBlock ix="47">
   Herr talman! Moderaternas intresse för de arbetslösa brukar manifestera sig i att Moderaterna föreslår sänkta ersättningar för de arbetslösa. Det är väl det enda intresse som Moderaterna har av de arbetslösa, att de ska få bidra lite mer.
  </textBlock>
    <textBlock ix="48">
   Sedan är det så, Marietta de Pourbaix-Lundin, att man faktiskt kan göra två saker samtidigt. Man kan både göra en analys, vilket vi har gjort, av hur arbetsmarknadssituationen ser ut utifrån jämställdhetssynpunkt och annat och, som jag sade förut, dra slutsatser som leder till att vi gör insatser för att skapa jobb både för män och för kvinnor.
  </textBlock>
    <textBlock ix="49">
   Sedan kan man ändå återkomma till samma fråga när man lägger fram ett mer preciserat förslag som regeringen avser att återkomma med, som det också står i interpellationssvaret, på det här speciella området.
  </textBlock>
  </contentBlock>
  <contentBlock ix="26">
    <textBlock ix="0">
   Överläggningen var härmed avslutad.
  </textBlock>
    <textBlock ix="1">
   
   
   6 § Hänvisning av ärende till utskott
  </textBlock>
  </contentBlock>
  <contentBlock ix="27">
    <textBlock ix="0">
   Föredrogs och hänvisades
  </textBlock>
  </contentBlock>
  <contentBlock ix="28"/>
  <contentBlock ix="29">
    <textBlock ix="0">
   
   
   7 § Bordläggning
  </textBlock>
  </contentBlock>
  <contentBlock ix="30">
    <textBlock ix="0">
   Anmäldes och bordlades
  </textBlock>
  </contentBlock>
  <contentBlock ix="31"/>
  <contentBlock ix="32"/>
  <contentBlock ix="33"/>
  <contentBlock ix="34"/>
  <contentBlock ix="35"/>
  <contentBlock ix="36"/>
  <contentBlock ix="37"/>
  <contentBlock ix="38"/>
  <contentBlock ix="39"/>
  <contentBlock ix="40"/>
  <contentBlock ix="41"/>
  <contentBlock ix="42"/>
  <contentBlock ix="43"/>
  <contentBlock ix="44"/>
  <contentBlock ix="45"/>
  <contentBlock ix="46"/>
  <contentBlock ix="47"/>
  <contentBlock ix="48"/>
  <contentBlock ix="49"/>
  <contentBlock ix="50"/>
  <contentBlock ix="51"/>
  <contentBlock ix="52"/>
  <contentBlock ix="53"/>
  <contentBlock ix="54"/>
  <contentBlock ix="55"/>
  <contentBlock ix="56"/>
  <contentBlock ix="57"/>
  <contentBlock ix="58">
    <textBlock ix="0">
   
   
   8 § Anmälan om interpellationer
  </textBlock>
  </contentBlock>
  <contentBlock ix="59">
    <textBlock ix="0">
   Anmäldes att följande interpellationer framställts
  </textBlock>
  </contentBlock>
  <contentBlock ix="60">
    <textBlock ix="0">
   den 3 maj
  </textBlock>
  </contentBlock>
  <contentBlock ix="61"/>
  <contentBlock ix="62">
    <textBlock ix="0">
   Annika Qarlsson
  </textBlock>
  </contentBlock>
  <contentBlock ix="63"/>
  <contentBlock ix="64"/>
  <contentBlock ix="65">
    <textBlock ix="0">
   Kalle Larsson
  </textBlock>
  </contentBlock>
  <contentBlock ix="66"/>
  <contentBlock ix="67"/>
  <contentBlock ix="68">
    <textBlock ix="0">
   Annika Qarlsson
  </textBlock>
  </contentBlock>
  <contentBlock ix="69"/>
  <contentBlock ix="70"/>
  <contentBlock ix="71"/>
  <contentBlock ix="72">
    <textBlock ix="0">
   Interpellationerna redovisas i bilaga som fogats till riksdagens snabbprotokoll tisdagen den 11 maj.
  </textBlock>
    <textBlock ix="1">
   
   
   9 § Anmälan om frågor för skriftliga svar
  </textBlock>
  </contentBlock>
  <contentBlock ix="73">
    <textBlock ix="0">
   Anmäldes att följande frågor för skriftliga svar framställts
  </textBlock>
  </contentBlock>
  <contentBlock ix="74">
    <textBlock ix="0">
   den 3 maj
  </textBlock>
  </contentBlock>
  <contentBlock ix="75"/>
  <contentBlock ix="76">
    <textBlock ix="0">
   Erling Wälivaara
  </textBlock>
  </contentBlock>
  <contentBlock ix="77"/>
  <contentBlock ix="78"/>
  <contentBlock ix="79">
    <textBlock ix="0">
   Torsten Lindström
  </textBlock>
  </contentBlock>
  <contentBlock ix="80"/>
  <contentBlock ix="81"/>
  <contentBlock ix="82">
    <textBlock ix="0">
   Liselott Hagberg
  </textBlock>
  </contentBlock>
  <contentBlock ix="83"/>
  <contentBlock ix="84"/>
  <contentBlock ix="85">
    <textBlock ix="0">
   Annika Qarlsson
  </textBlock>
  </contentBlock>
  <contentBlock ix="86"/>
  <contentBlock ix="87"/>
  <contentBlock ix="88"/>
  <contentBlock ix="89">
    <textBlock ix="0">
   Frågorna redovisas i bilaga som fogats till riksdagens snabbprotokoll tisdagen den 11 maj.
  </textBlock>
    <textBlock ix="1">
   
   
   10 § Kammaren åtskildes kl. 12.14.
  </textBlock>
  </contentBlock>
  <contentBlock ix="90">
    <textBlock ix="0">
   Förhandlingarna leddes av förste vice talmannen.
  </textBlock>
  </contentBlock>
  <contentBlock ix="91"/>
  <contentBlock ix="92"/>
  <contentBlock ix="93"/>
  <contentBlock ix="94"/>
  <contentBlock ix="95"/>
  <contentBlock ix="96"/>
  <contentBlock ix="97">
    <textBlock ix="0">
   
    /Monica Gustafson
   
  </textBlock>
  </contentBlock>
  <contentBlock ix="98"/>
  <contentBlock ix="99"/>
  <contentBlock ix="100"/>
  <contentBlock ix="101"/>
  <contentBlock ix="102"/>
  <contentBlock ix="103"/>
  <contentBlock ix="104"/>
  <contentBlock ix="105"/>
  <contentBlock ix="106"/>
  <contentBlock ix="107"/>
  <contentBlock ix="108"/>
  <contentBlock ix="109"/>
  <contentBlock ix="110"/>
  <contentBlock ix="111"/>
  <contentBlock ix="112"/>
  <contentBlock ix="113"/>
  <contentBlock ix="114"/>
  <contentBlock ix="115"/>
  <contentBlock ix="116"/>
  <contentBlock ix="117"/>
  <contentBlock ix="118"/>
  <contentBlock ix="119"/>
  <contentBlock ix="120"/>
  <contentBlock ix="121"/>
  <contentBlock ix="122"/>
  <contentBlock ix="123"/>
  <contentBlock ix="124"/>
  <contentBlock ix="125"/>
  <contentBlock ix="126"/>
</protocol>
