<protocol id="prot-200607--10">
  <contentBlock page="0" id="i-10a12806d6a0e765">
    <textBlock id="i-6aac1769aabd5a57">﻿</textBlock>
    <textBlock id="i-01bfbb6487feb591">Riksdagens protokoll</textBlock>
    <textBlock id="i-a6d2ecc9e4d0ff04">2006/07:10</textBlock>
    <textBlock id="i-58ba318751d9a331">Fredagen den 13 oktober</textBlock>
    <textBlock id="i-9e3f6e7508be870f">Kl. 09:00 - 09:04</textBlock>
    <textBlock id="i-6d9f47702d05b3d0">1 § Meddelande om debatt med anledning av budgetpropositionens avlämnande</textBlock>
  </contentBlock>
  <contentBlock page="0" id="i-b6b3a55fe33ab3a8">
    <textBlock id="i-8e0badadbbb5e6ad">Talmannen meddelade att debatt med anledning av budgetpropositionen skulle äga rum måndagen den 16 oktober kl. 13.00 .</textBlock>
    <textBlock id="i-316c515fd3e06a1b">Meddelandet hade delats ut till kammarens ledamöter.</textBlock>
    <textBlock id="i-6996fcab76f8159f">2 § Meddelande om preliminär plan för kammarens sammanträden hösten 2006</textBlock>
  </contentBlock>
  <contentBlock page="0" id="i-e1b6400ff5e03516">
    <textBlock id="i-2411a9f7465fb5be">Talmannen meddelade att en preliminär plan för kammarens sammanträden under hösten 2006 delats ut till kammarens ledamöter.</textBlock>
    <textBlock id="i-55e7354d18ba1ebf">3 § Svenskt deltagande i Förenta nationernas insats i Libanon</textBlock>
  </contentBlock>
  <contentBlock page="0" id="i-da25ef9d0505ea93">
    <textBlock id="i-edfca51fbd4c1332">Föredrogs</textBlock>
  </contentBlock>
  <contentBlock page="0" id="i-6a225c2c468dbffb">
    <textBlock id="i-e0bb5c7980a8fd96">Kammaren biföll utskottets förslag att ärendet fick avgöras efter endast en bordläggning.</textBlock>
    <textBlock id="i-265311ccc29e4c40">Anf. 1 VERONICA PALM (s):</textBlock>
    <textBlock id="i-9217a4d9198a8c0b">Herr talman! Vi har samlats här i dag för att besluta om att från svensk sida sända en väpnad trupp till Libanon. Det är ett viktigt beslut för att bistå i konflikten. Det är en viktig del av den svenska utrikes- och säkerhetspolitiken.</textBlock>
    <textBlock id="i-22dd3251e0597579">Det vi i dag gör är i en lite särskild ordning, då det är den förra regeringen som har lagt fram propositionen och den nuvarande kammarmajoriteten i riksdagen som beslutar om förslaget. Därför är det särskilt glädjande att å det sammansatta utrikes- och försvarsutskottets vägnar meddela att det är ett enigt utskott med alla sju partier som står bakom betänkandet. Jag kommer att i korthet föredra betänkandet.</textBlock>
    <textBlock id="i-0570f8961a49dc9d">Insatsen sker på förfrågan från Förenta nationerna, och den har bemyndigats av FN:s säkerhetsråd i resolution 1701. Insatsen har som främsta syfte att bistå den libanesiska regeringen i att etablera kontroll över hela landets territorium.</textBlock>
    <textBlock id="i-58d0325b034d2747">Det svenska bidraget är en korvett med reducerad underhålls- och ledningsresurs. Sverige har också för avsikt att placera stabsofficerare vid relevanta staber. Korvetten kommer att ingå i en multinationell insatsstyrka under annat lands ledning, i dag Tyskland. Beslutet innebär att vi bemyndigar att sända upp till 200 män och kvinnor under en sexmånadersperiod.</textBlock>
    <textBlock id="i-2a5dbcf5f0e3270f">Avslutningsvis, herr talman, vill jag å det sammansatta utrikes- och försvarsutskottets vägnar sända en tanke till de modiga kvinnor och män som i dag sitter på korvetten i Medelhavet, beredda att göra den här otroligt viktiga insatsen både för det libanesiska folket och för säkerheten i regionen men också för vår utrikes- och säkerhetspolitik. Ni ska veta att vi tänker på er.</textBlock>
    <textBlock id="i-a9757ff21c04d033">Med detta, herr talman, vill jag yrka bifall till utskottets förslag i betänkande UFöU1.</textBlock>
  </contentBlock>
  <contentBlock page="0" id="i-5651599ad9bf726a">
    <textBlock id="i-4fe33ae6d35ccfbe">Överläggningen var härmed avslutad.</textBlock>
    <textBlock id="i-86fe7e6fffd4a462">Beslut</textBlock>
  </contentBlock>
  <contentBlock page="0" id="i-667ae94c56f26912">
    <textBlock id="i-10b0eca4b85952ba">4 § Kammaren åtskildes kl. 09.04.</textBlock>
  </contentBlock>
  <contentBlock page="0" id="i-a798b84f961b6d96">
    <textBlock id="i-c6eded9ead3b57c4">Förhandlingarna leddes av talmannen.</textBlock>
  </contentBlock>
  <contentBlock page="0" id="i-d458b8c415b9037a">
    <textBlock id="i-9f1853ec164e67b3">/Eva-Lena Ekman</textBlock>
  </contentBlock>
</protocol>
