<protocol id="prot-1944-höst-fk--35">
  <contentBlock page="0" id="i-d05843278da3a00c">
    <textBlock id="i-087ba14b723f0f80">RIKSDAGENS PROTOKOLL. 1944. Första kammaren. Nr 35.</textBlock>
  </contentBlock>
  <contentBlock page="0" id="i-87ffba1b284a1490">
    <textBlock id="i-5dd8793c240aa92d"> </textBlock>
  </contentBlock>
  <contentBlock page="0" id="i-8d4c6a6b42ea30f6">
    <textBlock id="i-1350f69e6aa00007"> </textBlock>
  </contentBlock>
  <contentBlock page="0" id="i-649cd01a2dfeb3a9">
    <textBlock id="i-d140488cabad10bc">Tisdagen den 19 december.</textBlock>
  </contentBlock>
  <contentBlock page="0" id="i-c9aaf72b75f3d973">
    <textBlock id="i-d3b2b36beeefa687">Kammaren sammanträdde kl. 4 eftermiddagen; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="0" id="i-557f9385f7857975">
    <textBlock id="i-fa0be6c0a5f7feb6">Justerades protokollen för den 12 och den 13 innevarande månad.</textBlock>
  </contentBlock>
  <contentBlock page="0" id="i-9fb7497ec0068557">
    <textBlock id="i-b8214d3a918ef3a2">Upplästes tre till kammaren inkomna skrifter av följande lydelse:</textBlock>
  </contentBlock>
  <contentBlock page="0" id="i-0ec440704ee48c43">
    <textBlock id="i-62d359efe7fe06d7">Till riksdagens första kammare. Under åberopande av hög ålder (fyllda 73 år) får jag härmed avsäga mig ledamotskapet av kammaren för Kronobergs läns och Hallands läns valkrets.</textBlock>
  </contentBlock>
  <contentBlock page="0" id="i-ed0a1c3f183d09f6">
    <textBlock id="i-6aedd5154e938f38">Stockholm i december 1944. And. Andersson.</textBlock>
  </contentBlock>
  <contentBlock page="0" id="i-821cc81f7a8b8867">
    <textBlock id="i-5c18e0fc8f642659">Till riksdagens första kammare.</textBlock>
  </contentBlock>
  <contentBlock page="0" id="i-11146a02512d9ed5">
    <textBlock id="i-84c95e405dea7908">Då jag på grund av uppdrag i hemorten är förhindrad att i fortsättningen fullgöra riksdagsmannauppdrag, får jag härmed vördsamt avsäga mig uppdraget som ledamot av riksdagens första kammare för Kronobergs och Hallands län.</textBlock>
  </contentBlock>
  <contentBlock page="0" id="i-92e5a13e8c4abbac">
    <textBlock id="i-9c02e311eab3e315">Köpinge den 15 december 1944. Verner Andersson.</textBlock>
  </contentBlock>
  <contentBlock page="0" id="i-d27e8775f5a21395">
    <textBlock id="i-3d0399f3194630d1">Till riksdagens första kammare. | Åberopande bilagda läkarintyg får jag härmed avsäga mig uppdraget som riksdagsman för Västerbottens län och Norrbottens län.</textBlock>
  </contentBlock>
  <contentBlock page="0" id="i-4f1e6819d8c9ec54">
    <textBlock id="i-054962c131996e67">Stockholm den 14 december 1944. Sven V. Hansson.</textBlock>
  </contentBlock>
  <contentBlock page="0" id="i-f495eaf2ec84f2bd">
    <textBlock id="i-327ccdc56e0e7f5b">Det åberopade läkarintyget, som jämväl upplästes, var så lydande:</textBlock>
    <textBlock id="i-7588e292feb75432">Härmed intygas, att riksdagsman Sven Hansson vid företagen undersökning har befunnits lida av en uttalad ämnesomsättningsrubbning och totalt utslitna nerver, som gör det oundgängligen nödvändigt att avkoppla allt tankearbete närmaste åren.</textBlock>
  </contentBlock>
  <contentBlock page="0" id="i-b4fc6cbccfed9e62">
    <textBlock id="i-4e65504de1d7ec81">Stockholm den 12 december 1944. N. G. Nordin,</textBlock>
  </contentBlock>
  <contentBlock page="0" id="i-1a8655982f5b0e81">
    <textBlock id="i-23c818b82e7ce834">leg. läk. Kammaren godkände de hinder, som herrar Anders Andersson, Verner Andersson och Sven Hansson åberopat till stöd för sina avsägelser av riksdagsmannaskapet. På sedermera av herr förste vice talmannen gjord framställning beslöt kammaren att till Konungen avlåta skrivelse med anmälan om de gjorda avsägelserna samt de därigenom inom kammaren uppkomna ledigheterna, varefter ett</textBlock>
  </contentBlock>
  <contentBlock page="0" id="i-bf38b1c975507ae3">
    <textBlock id="i-8c0fda4a724cf02c">Första kammarens protokoll 1944. Nr 35. 1</textBlock>
  </contentBlock>
  <contentBlock page="1" id="i-549f31ef13124f9f">
    <textBlock id="i-41d7c767bfb503a1">2 Nr 35. Lördagen den 30 december 1944.</textBlock>
  </contentBlock>
  <contentBlock page="1" id="i-f9339cdfdebb95fb">
    <textBlock id="i-79cf4b444613aaf1">i sådant avseende uppsatt förslag till underdånig skrivelse upplästes och godkändes. Kammarens sammanträde avslutades kl. 4.05 eftermiddagen.</textBlock>
  </contentBlock>
  <contentBlock page="1" id="i-79a0e033a338ffe6">
    <textBlock id="i-1bbdf54aaec3b709">In fidem G. H. Berggren.</textBlock>
  </contentBlock>
  <contentBlock page="1" id="i-b849470fcf62c5ed">
    <textBlock id="i-c7cc3232262febe8">Lördagen den 30 december.</textBlock>
  </contentBlock>
  <contentBlock page="1" id="i-8774e3518e11bcd6">
    <textBlock id="i-bf35f68f588681db">Kammaren sammanträdde kl. 11 förmiddagen.</textBlock>
  </contentBlock>
  <contentBlock page="1" id="i-7084755e988342f3">
    <textBlock id="i-522abb47919b3fe4"> </textBlock>
  </contentBlock>
  <contentBlock page="1" id="i-cd0235281689893c">
    <textBlock id="i-c4fa4f38dbd08c15">Justerades protokollet för den 19 innevarande månad.</textBlock>
  </contentBlock>
  <contentBlock page="1" id="i-69c4615f38ef716a">
    <textBlock id="i-aafc143d679dc7cc">Upplästes en till kammaren inkommen skrift, så lydande:</textBlock>
  </contentBlock>
  <contentBlock page="1" id="i-73fd46a54a5594d7">
    <textBlock id="i-cdf3decd4a269145">Till riksdagens första kammare. Med anledning av mitt inval i riksdagens andra kammare anhåller jag härmed att bliva befriad från uppdraget att vara ledamot av riksdagens första kammare.</textBlock>
  </contentBlock>
  <contentBlock page="1" id="i-f3b67922cc692c05">
    <textBlock id="i-b00ec258633813b1">Stockholm den 29 december 1944. Bertil Ohlin.</textBlock>
  </contentBlock>
  <contentBlock page="1" id="i-bd63f9af50b68285">
    <textBlock id="i-6b4aa4a96c489e2f">Kammaren godkände den sålunda gjorda avsägelsen.</textBlock>
  </contentBlock>
  <contentBlock page="1" id="i-e72d83fa1583afb3">
    <textBlock id="i-49c868079d0d1cd9">På sedermera av herr talmannen gjord framställning beslöt kammaren att till Konungen avlåta skrivelse med anmälan om den gjorda avsägelsen samt den därigenom inom kammaren uppkomna ledigheten, varefter ett 1 sådant avseende uppsatt förslag till underdånig skrivelse upplästes och godkändes.</textBlock>
  </contentBlock>
  <contentBlock page="1" id="i-a60351fad5e811a3">
    <textBlock id="i-95787e96de675c00"> </textBlock>
  </contentBlock>
  <contentBlock page="1" id="i-e9f09526fd8ceb55">
    <textBlock id="i-c01882052836ec32">Anmäldes och godkändes riksdagens kanslis förslag till Sveriges riksdags beslut å innevarande lagtima riksmöte.</textBlock>
  </contentBlock>
  <contentBlock page="1" id="i-218c9f61bcbf25d0">
    <textBlock id="i-6aba772af62d5333">Justerades ett protokollsutdrag för denna dag.</textBlock>
  </contentBlock>
  <contentBlock page="1" id="i-9eaaa418d4bc31e6">
    <textBlock id="i-29b50d8c4cfbc30e">Hans excellens ministern för utrikes ärendena herr Ginther avlämnade Kungl. Maj:ts skrivelse, nr 307, angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riks</textBlock>
    <textBlock id="i-72e39528a1f25f0e">ag.</textBlock>
  </contentBlock>
  <contentBlock page="1" id="i-8d1fb98269564cd3">
    <textBlock id="i-1f3408dce70a5801">Av nämnda kungl. skrivelse, som nu föredrogs, inhämtades bland annat, att Kungl. Maj:t förordnat hans excellens ministern för utrikes ärendena herr Gänther att i första kammaren uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="1" id="i-0a7dfc5bf28cb9e8">
    <textBlock id="i-6074225aaf6c3b47">Med anledning härav lämnades ordet till hans excellens ministern för utrikes ärendena herr Giinther, som i enlighet med det honom givna uppdraget uppläste Kungl. Maj:ts öppna brev nr 308, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="2" id="i-cdd31955a02890f9">
    <textBlock id="i-f413b05fcc09f1c3">Lördagen den 30 december 1944. Nr 35. 3</textBlock>
  </contentBlock>
  <contentBlock page="2" id="i-dd765715f19b5b66">
    <textBlock id="i-4a83df245400c42f">Herr Nilsson, Johan, i Kristianstad yttrade: Mina herrar! En lång riksdag står nu inför sin avslutning. Även om den inte hela tiden lagt beslag på ledamöternas arbetstid, så måste vi dock, i varje fall antagligen så länge kristiden varar, bereda oss på att brådskande ärenden icke anses kunna invänta riksdagens beslut alltför länge. Vi få därför finna oss uti att, då landets angelägenheter så kräva, vara till förfogande för att efter bästa förstånd och i enlighet med våra medborgerliga åtaganden och därmed följande ansvarsfyllda skyldigheter fatta våra beslut. Vi äro säkerligen också alla eniga i denna inställning, även om uppgiften att vara riksdagsledamot för mången bliver betungande med hänsyn till andra uppgifters fullgörande. Landets väl får emellertid tillgodoses, på detta finnes ingen prutmån. Första kammaren har icke underlåtit detta.</textBlock>
    <textBlock id="i-22e86040eb462844">Jag vill nu framföra tack för gott samarbete under detta år. Särskilt rikta vi alla ett varmt tack till dem, som stå inför att upphöra med sitt riksdagsmannauppdrag, och har jag stor anledning att framföra talmannens vördsamma och hjärtliga tack för all förtroendefull välvilja. Jag vill även tillönska eder alla en god fortsättning på helgen och ett gott nytt år.</textBlock>
  </contentBlock>
  <contentBlock page="2" id="i-cdb835f62437cb11">
    <textBlock id="i-80b2a1586bb40f2f">Detta tal besvarades av herr Bärg, Johan, i följande ordalag: Herr talman! Ett arbetsår 1 riksdagen har nu åter förflutit under Eder skickliga och erfarna ledning. När jag nu vill framföra denna kammares tack till Eder för det sätt, på vilket Ni detta år liksom alla föregående skött Edert grannlaga och viktiga värv, vet jag att jag har kammarens alla ledamöter bakom mig. Det är icke blott Edert sätt att leda förhandlingarna, utan hela Edert väsen, som har fångat våra hjärtan, och vi se i Eder, herr talman, icke allenast den skicklige ledaren, utan den gode och överseende kamraten till oss kammarledamöter.</textBlock>
    <textBlock id="i-2e9bf455eccb113a">Härtill fogar jag en varm önskan, eller låt oss säga förhoppning, att när Ni, herr talman, nästa gång uttalar ett tack för gånget arbetsår, detta måtte ske i medvetande om att den världspina vi genomlida då skall ha nått sitt slut. Det nu gångna året har liksom det närmast föregående i fråga om riksdagsarbetet betecknats av våra bekymmer och våra bestyr med säkerheten, i första rummet säkerheten för vårt eget land. Lyckan har beskärts oss att även detta år undgå att dras in i krigsvirveln, men våra sinnen ha ständigt varit upprörda över alla de våldshandlingar, som begås, och begås i vår omedelbara närhet. Även om kanske fruktan för olyckan för vårt vidkommande under sista tiden har minskats, ha våra sinnen på grund av allt detta, som har skett, varit i rörelse till den grad. att någon sinnesfrid icke har vilat över vare sig oss eller våra gärningar, då vi ha stått i arbetet här uppe. Visserligen äro icke livsbekymren slut i och med krigsslutet, även om vi alltjämt få åtnjuta lyckan att icke indragas i virveln. Många besvärligheter följa därefter. Men alltid måste det vara trösterikare att försöka röja upp i all denna bråte, som olycksvirveln har åstadkommit, än att ständigt ha fruktan över sig, att man skall dragas in däri. Jag hoppas att Ni, herr talman, även under den ljusare tid vi vänta, fortfarande skall få leda denna kammares arbete liksom nu.</textBlock>
    <textBlock id="i-748e4e3b83ef3113">Jag tillönskar Eder, herr talman, ett gott nytt år, och denna önskan jämte vårt tack sträcker sig jämväl till Edra medhjälpare, de båda vice talmännen.</textBlock>
  </contentBlock>
  <contentBlock page="2" id="i-c5930765859f9437">
    <textBlock id="i-a34c76f64766bd09">Kammarens ledamöter åtskildes härefter kl. 11.11 förmiddagen.</textBlock>
  </contentBlock>
  <contentBlock page="2" id="i-50cab139afd8a218">
    <textBlock id="i-eeb135e2c18b13c9">In fidem G. H. Berggren.</textBlock>
  </contentBlock>
</protocol>
