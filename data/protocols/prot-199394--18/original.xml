<protocol id="prot-199394--18">
  <contentBlock ix="0">
    <textBlock ix="0">1 §  Hänvisning av ärenden till utskott</textBlock>
    <textBlock ix="1">Föredrogs och hänvisades</textBlock>
    <textBlock ix="2">Redogörelse</textBlock>
    <textBlock ix="3">1993/94:RFK1 till konstitutionsutskottet</textBlock>
    <textBlock ix="4">Motionerna</textBlock>
    <textBlock ix="5">1993/94:Sf2 och Sf3 till socialförsäkringsutskottet</textBlock>
    <textBlock ix="6">1993/94:Sk1 till skatteutskottet</textBlock>
    <textBlock ix="7">Skrivelse</textBlock>
    <textBlock ix="8">1993/94:N2 till näringsutskottet</textBlock>
    <textBlock ix="9">2 §  Bordläggning</textBlock>
    <textBlock ix="10">Anmäldes och bordlades</textBlock>
    <textBlock ix="11">Propositionerna</textBlock>
    <textBlock ix="12">1993/94:6 Dubbelbeskattningsavtal mellan Sverige och Ryssland</textBlock>
    <textBlock ix="13">1993/94:9 Stiftelser</textBlock>
    <textBlock ix="14">1993/94:72 Dubbelbeskattningsavtal mellan Sverige och Venezuela</textBlock>
    <textBlock ix="15">1993/94:74 Dubbelbeskattningsavtal mellan Sverige och Namibia</textBlock>
    <textBlock ix="16">1993/94:75 Arvoden till privatpraktiserande läkare och sjukgymnaster samt vissa ersättningar till sjukvårdshuvudmännen m.m.</textBlock>
    <textBlock ix="17">1993/94:76 Åtgärder för att stabilisera bostadskreditmarknaden</textBlock>
    <textBlock ix="18">1993/94:78 Frågor om offentlig upphandling</textBlock>
    <textBlock ix="19">Motionerna</textBlock>
    <textBlock ix="20">med anledning av prop. 1993/94:30 En strategi för biologisk mångfald</textBlock>
    <textBlock ix="21">1993/94:Jo6 av Annika Åhnberg (-)</textBlock>
    <textBlock ix="22">1993/94:Jo7 av Jan Jennehag m.fl.(v)</textBlock>
    <textBlock ix="23">1993/94:Jo8 av Margareta Winberg m.fl.(s)</textBlock>
    <textBlock ix="24">1993/94:Jo9 av Stina Eliasson (c)</textBlock>
    <textBlock ix="25">1993/94:Jo10 av Lars Svensk (kds)</textBlock>
    <textBlock ix="26">med anledning av prop. 1993/94:45 Uppskovsregler vid bostadsbyten, m.m.</textBlock>
    <textBlock ix="27">1993/94:Sk2 av Lars Hedfors m.fl.(s)</textBlock>
    <textBlock ix="28">1993/94:Sk3 av Eva Zetterberg och Lars Werner (v)</textBlock>
    <textBlock ix="29">1993/94:Sk4 av Ian Wachtmeister m.fl.(nyd)</textBlock>
    <textBlock ix="30">med anledning av prop. 1993/94:48 Handlingsoffentlighet hos kommunala företag</textBlock>
    <textBlock ix="31">1993/94:K5 av Ivar Franzén (c)</textBlock>
    <textBlock ix="32">1993/94:K6 av Thage G Peterson m.fl.(s)</textBlock>
    <textBlock ix="33">1993/94:K7 av Britta Sundin och Inger Lundberg (s)</textBlock>
    <textBlock ix="34">1993/94:K8 av Ingela Mårtensson (fp)</textBlock>
    <textBlock ix="35">med anledning av prop. 1993/94:51 Överföring och motagande av flyktingar från f.d. Jugoslavien m.m.</textBlock>
    <textBlock ix="36">1993/94:Sf4 av Berith Eriksson m.fl.(v)</textBlock>
    <textBlock ix="37">1993/94:Sf5 av Ian Wachtmeister och Lars Moquist (nyd)</textBlock>
    <textBlock ix="38">1993/94:Sf6 av Birgitta Dahl m.fl.(s)</textBlock>
    <textBlock ix="39">1993/94:Sf7 av Lars Svensk (kds)</textBlock>
    <textBlock ix="40">1993/94:Sf8 av Claus Zaar och Bert Karlsson (nyd)</textBlock>
    <textBlock ix="41">med anledning av prop. 1993/94:53 Förbud beträffande viss avkodningsutrustning</textBlock>
    <textBlock ix="42">1993/94:K9 av Harriet Colliander (nyd)</textBlock>
    <textBlock ix="43">med anledning av prop. 1993/94:73 Förvaltningen av Svenska kyrkans finansförmögenhet</textBlock>
    <textBlock ix="44">1993/94:K10 av Anders Svärd och Stina Eliasson (c)</textBlock>
    <textBlock ix="45">3 §  Anmälan om interpellation</textBlock>
    <textBlock ix="46">Anmäldes att följande interpellation framställts</textBlock>
    <textBlock ix="47">den 28 oktober</textBlock>
    <textBlock ix="48">1993/94:48 av Birgitta Hambraeus (c) till kulturministern om flyktingpolitiken:</textBlock>
    <textBlock ix="49">Det har kommit till min kännedom att flyktingar som bildat familj sedan de kommit till Sverige kan skiljas från sin make/maka genom utvisning.</textBlock>
    <textBlock ix="50">I ett fall har hustrun till en flykting med uppehållstillstånd fått beslut om utvisning till Iran. Hon har just fött barn. I ett annat fall har en flykting gift sig med en svenska och fått ett barn, som riskerar att mista sin far därför att han utvisas.</textBlock>
    <textBlock ix="51">Om det är möjligt att med nu gällande lag splittra kärnfamiljer genom utvisning måste enligt min mening den lagen ändras.</textBlock>
    <textBlock ix="52">Om Invandrarverket eller Utlänningsnämnden gör en ny tolkning av lagen, som tillåter splittring av kärnfamiljer, vill jag fråga invandrarministern om regeringen ämnar ge direktiv som hindrar en så barbarisk praxis.</textBlock>
    <textBlock ix="53">4 §  Anmälan om frågor</textBlock>
    <textBlock ix="54">Anmäldes att följande frågor framställts</textBlock>
    <textBlock ix="55">den 28 oktober</textBlock>
    <textBlock ix="56">1993/94:100 av Elvy Söderström (s) till arbetsmarknadsministern om avreglering av elmarknaden:</textBlock>
    <textBlock ix="57">Olika företrädare för regeringen har uttalat sig positivt för en avreglering av elmarknaden.</textBlock>
    <textBlock ix="58">Min fråga till arbetsmarknadsministern, tillika regionalpolitiskt ansvarig i regeringen, blir därför:</textBlock>
    <textBlock ix="59">Kommer statsrådet att inom ramen för pågående parlamentarisk beredning av regionalpolitiken låta göra en analys av de regionalpolitiska konsekvenserna av en avreglerad elmarknad?</textBlock>
    <textBlock ix="60">1993/94:101 av Bo Finnkvist (s) till näringsministern om Uddeholm-Tooling:</textBlock>
    <textBlock ix="61">Frågan om Böhler-Uddeholms ovilja att leva upp till de löften som gavs vid övertagandet av Uddeholm-Tooling har behandlats ett antal gånger. Näringsministern har bl.a. utsett en särskild förhandlare i frågan. Socialdemokratiska partiledningen har bl.a. uppvaktat och har kontakter med SAP i Österrike. Det handlar om ett företag som är statsägt, därmed är det också en politisk fråga. Trots detta möts vi alla som har engagerat oss för att få Böhler att leva upp till avgivna löften i policypapperet, av svaret, ''att detta är en intern företagsangelägenhet som inte politiker skall lägga sig i''. Enligt uppgifter är företaget i behov av nytt ägarkapital. I varje fall då blir frågan föremål för politisk behandling och i en sådan situation kan även frågan om policypapperet och löften till de anställda i Hagfors behandlas.</textBlock>
    <textBlock ix="62">Avser näringsministern att ta något initiativ för att få upp frågan om policypapperets åtaganden gentemot befolkningen i Hagfors, i samband med att företaget, enligt uppgift, skall tillföras nytt statligt ägarkapital?</textBlock>
    <textBlock ix="63">1993/94:102</textBlock>
    <textBlock ix="64">av Bengt Hurtig (v) till civilministern om villkoren för nämndemän och kommunala förtroendemän:</textBlock>
    <textBlock ix="65">I förarbetena till 1977 års kommunallag framhölls att möjligheterna för de förtroendevalda i kommunerna att få ledighet från sina arbeten för att delta i kommunens sammanträden borde kunna åstadkommas utan detaljerade lagregler. Nu utgör de som har oregelbunden arbetstid, skiftarbete m.m. ca 25 % av arbetskraften. Många av dessa yrkesverksamma upplever svårigheter att få sådan ledighet att de kan åta sig kommunala förtroendeuppdrag. De som skiftarbetar kan t.ex. behöva vara lediga från arbetet före eller efter ett kommunfullmäktigemöte på dagtid eftersom de inte kunnat sova då. Ett problem är också att nämndemän inte har lagstadgad rätt till ledighet vilket påverkar möjligheten att rekrytera nämndemän.</textBlock>
    <textBlock ix="66">Jag vill därför fråga statsrådet:</textBlock>
    <textBlock ix="67">Avser statsrådet att ta några initiativ till förbättring av lagstiftningen för förtroendevalda i kommuner och nämndemän?</textBlock>
    <textBlock ix="68">1993/94:103 av Christina Linderholm (c) till kommunikationsministern om statsgarantier för Dennispaketet:</textBlock>
    <textBlock ix="69">Vägverkets nya beräkningar för trafiklederna i Dennispaketet visar att kostnaderna sedan september 1992 stigit med 5 miljarder kronor till 25 miljarder kronor. Till dessa kostnader finns önskemål från olika kommuner om alternativa tunnlar och vägsträckningar för ytterligare 5 miljarder kronor, vilka Vägverket anser att kommunerna själva får finansera genom t.ex. skattehöjningar. Experter på tunnlar prutade merkostnaden till 2,5 miljarder kronor. Slutnotan för stora infrastrukturprojekt brukar bli väsentligt större än beräknat. Första delen av Norra länken i Stockholm beräknades till 350 miljoner kronor men kostade närmare 700 miljoner kronor.</textBlock>
    <textBlock ix="70">En proposition om statsgarantier för Dennispaketets trafikleder är aviserad. Förslaget innebär att skattebetalarna skall gå i borgen för Vägverkets upplåning till trafikledsinvesteringar för minst 22 miljarder kronor.</textBlock>
    <textBlock ix="71">Med anledning av detta vill jag ställa följande fråga till kommunikationsministern:</textBlock>
    <textBlock ix="72">Hur avser regeringen att agera i statsgarantifrågan när det visar sig att trafiklederna i Dennispaketet blir avsevärt dyrare än vad som beräknas i dag?</textBlock>
    <textBlock ix="73">1993/94:104 av Inge Carlsson (s) till kulturministern om folkrörelsernas engagemang i flyktingmottagandet:</textBlock>
    <textBlock ix="74">Regering och riksdag har betonat föreningslivets och folkrörelsernas betydelse i flyktingmottagandet. Erfarenheterna från Finspång, där AB Flyktingmottagning bildats, visar att ett lokalt föreningsengagemang kan ge goda resultat, både verksamhetsmässigt och ekonomiskt. Trots regeringens uttalade ambition och trots de goda erfarenheterna är mottagningen idag hotad. Jag ifrågasätter inte behovet av rationaliseringar inom flyktingmottagandet men det får enligt min mening inte leda till att föreningsdrivna verksamheter diskvalificeras.</textBlock>
    <textBlock ix="75">Mot bakgrund av ovanstående undrar jag vilka åtgärder statsrådet är beredd att vidta för att värna om föreningslivets och folkrörelsernas engagemang inom flyktingmottagandet?</textBlock>
    <textBlock ix="76">1993/94:105 av Rolf L Nilson (v) till näringsministern om Volvo--Renault-affären:</textBlock>
    <textBlock ix="77">Samgåendet mellan Volvo och Renault innebär att Sveriges största företag, om affären fullföljs, kommer att domineras av den franska industrins flaggskepp, det statliga Renault. En sådan förändring får rimligtvis genomgripande politiska konsekvenser, industripolitiskt, för teknisk forskning och utveckling, för underleverantörer m.m.</textBlock>
    <textBlock ix="78">Den franska regeringen är på ett naturligt sätt som ägare engagerad i frågan och bevakar franska intressen. Den franska politiska traditionen är på ett självklart sätt protektionistisk och de politiska stämningarna i dagens Frankrike är extremt protektionistiska. Detta innebär en uppenbar risk att svenska intressen som underleverantörer, produktionsanläggningar, FoU och antällda riskerar att missgynnas, och det är blåögt att tro att det skulle bli annorlunda om Renault privatiseras. den svenska regeringens passiva hållning är mycket oroande och ger intrycket att regeringen inte tar sitt ansvar för den politiska sidan av affären.</textBlock>
    <textBlock ix="79">Jag vill därför fråga näringsministern:</textBlock>
    <textBlock ix="80">Vad gör regeringen för att tillvarata svenska intressen i Volvo--Renault-affären?</textBlock>
    <textBlock ix="81">den 29 oktober</textBlock>
    <textBlock ix="82">1993/94:106 av Ulf Melin (m) till statsrådet Beatrice Ask om åsikts- och yttrandefriheten i skolan:</textBlock>
    <textBlock ix="83">En rad skolor runt om i landet har förbjudet elever att spela musik av gruppen Ultima-Thule inom skolan. Man har t.o.m. beslagtagit kassettband som spelas i freestyle.</textBlock>
    <textBlock ix="84">Man kan tycka vad man vill om gruppens musik, men det allvarliga är att dessa skolor lär eleverna att inte respektera den grundläggande åsikts- och yttrandefriheten. I stället sänder man signalen att den som är vuxen och den som har makten bestämmer också vad andra skall tycka.</textBlock>
    <textBlock ix="85">Vilka åtgärder avser skolministern vidta för att värna åsikts- och yttrandefriheten i skolan?</textBlock>
    <textBlock ix="86">1993/94:107 av Sten Andersson i Malmö (m) till justitieministern om utbildningen av poliser:</textBlock>
    <textBlock ix="87">Enligt uppgift kommer Polishögskolan i Solna inte att ta in nya elever till vårterminen. Dessutom är det oklart om det blir en ny intagning till nästa höst.</textBlock>
    <textBlock ix="88">Orsaken till intagningsstoppet lär vara att polismyndigheterna i länen på grund av besparingskrav inte anser sig ha råd att bekosta utbildningen.</textBlock>
    <textBlock ix="89">Mot bakgrund av kriminaliteten i samhället är intagningsstoppet minst sagt förvånansvärt. Detsamma kan sägas med tanke på att regeringen uttalat att tryggheten på gator och torg skall öka.</textBlock>
    <textBlock ix="90">Vilka åtgärder är statsrådet beredd att vidta för att säkra tillgången på poliser i framtiden?</textBlock>
    <textBlock ix="91">1993/94:108 av Ulrica Messing (s) till statsrådet Ulf Dinkelspiel om vapenexport till Indien och Pakistan:</textBlock>
    <textBlock ix="92">Enligt riksdagens riktlinjer för krigsmaterielexport kan det i vissa fall ''vara motiverat att även väga in rustningsnivån i regionen''.</textBlock>
    <textBlock ix="93">Världen rustar ned, men Indien och Pakistan, som enligt fredsforskningsinstitutet SIPRI är inblandade i en väpnad konflikt, rustar upp. Enligt SIPRI ökade Pakistan under perioden 1982--1991 sina militärutgifter med 61 % i fast penningvärde. Under samma period ökade Indien sina militärutgifter med 43 %. En indisk amiral har föreslagit att både Pakistan och indien skall frysa sina ubåtsanskaffningar. Men Pakistan motiverar sina planerade ubåtsinköp med Indiens anskaffning av ytfartyg.</textBlock>
    <textBlock ix="94">Det pågår alltså en marin kapprustning mellan Indien och Pakistan då Indien vill stoppa Pakistans ubåtsimport.</textBlock>
    <textBlock ix="95">Den svenska regeringen har dock givit Kockums klartecken att sälja ubåtar till Pakistan.</textBlock>
    <textBlock ix="96">Är det vid vapenexportärenden med Indien och Pakistan motiverat att ''väga in rustningsnivån i regionen''?</textBlock>
    <textBlock ix="97">1993/94:109 av Ulla Pettersson (s) till jordbruksministern om Roma sockerbruk:</textBlock>
    <textBlock ix="98">Vid den muntliga frågestunden den 21 oktober svarade jordbruksministern på en fråga om Roma sockerbruk. Han uppgav då att man från ägarens, det danska företaget Danisco, sida har sagt ja till fortsatt drift efter den aviserade nedläggningen 1995. Med hänvisning till sockerbrukets stora betydelse för sysselsättningen på Gotland vill jag ställa följande fråga till jordbruksministern:</textBlock>
    <textBlock ix="99">Vilka utfästelser har företaget gjort om fortsatt drift vid bruket i Roma?</textBlock>
    <textBlock ix="100">1993/94:110 av Elisabeth Fleetwood (m) till statsrådet Bo Könberg om företagshälsovården och det s.k. husläkarsystemet:</textBlock>
    <textBlock ix="101">Enligt riksdagsbeslut utgår ej längre statsbidrag till företagshälsovården. I den reformering av sjukvården som för närvarande pågår svävar företagshälsovårdens personal i okunnighet om de villkor som kommer att gälla för dem efter den 1 januari 1994.</textBlock>
    <textBlock ix="102">Vilka åtgärder avser statsrådet vidta för att ge företagshälsovårdens personal möjlighet att fullgöra sina uppgifter i den framtida husläkarmodellen?</textBlock>
    <textBlock ix="103">1993/94:111 av Elisabeth Fleetwoodd (m) till statsrådet Bo Könberg om högkostnadsskyddet och företagshälsovården:</textBlock>
    <textBlock ix="104">Högkostnadsskyddet i sjukförsäkringen begränsar sjukvårdskostnaderna för den som måste söka vård mer än femton gånger per år. Detta upplevs som en trygghet för patienten.</textBlock>
    <textBlock ix="105">Företagshälsovården har sedan den 1 juli 1993 förlorat sin rätt att inräknas i nämnda högkostnadsskydd. Därav följer att patienter som behöver söka vård vid flera tillfällen vänder sig till annan vårdgivare än företagshälsovården.</textBlock>
    <textBlock ix="106">Vilka åtgärder avser statsrådet vidta för att ge företagshälsovården rätten att inräknas i högkostandsskyddet?</textBlock>
    <textBlock ix="107">1993/94:112 av Claus Zaar (nyd) till arbetsmarknadsministern om arbetslöshetsersättningen:</textBlock>
    <textBlock ix="108">Drygt 200 arbetare vid LKAB har erhållit uppsägning med återanställningsgaranti, för att gruvarbetarna skall kunna hålla på och få arbetslöshetsersättning och jobba omväxlande fram till pensionen om sju år.</textBlock>
    <textBlock ix="109">Ett sådant överutnyttjande av arbetsmarknadsfonden kan inte vara förenligt med motiven för utbetalning av arbetslöshetsersättning.</textBlock>
    <textBlock ix="110">Vilka åtgärder ämnar arbetsmarknadsministern vidta med anledning av detta överutnyttjande av arbetslöshetsersättningen?</textBlock>
    <textBlock ix="111">5 §  Kammaren åtskildes kl. 14.32.</textBlock>
    <textBlock ix="112">Förhandlingarna leddes av talmannen.</textBlock>
  </contentBlock>
</protocol>
