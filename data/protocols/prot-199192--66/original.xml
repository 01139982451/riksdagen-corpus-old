<protocol id="prot-199192--66">
  <contentBlock page="0" id="i-c82a8ea4cb8c313a">
    <textBlock id="i-3192a69a3b9a7a64">1 § Anmälan om kompletteringsval till utbildningsutskottet och trafikutskottet</textBlock>
  </contentBlock>
  <contentBlock page="0" id="i-81ddb315826ba32f">
    <textBlock id="i-400ca0ae1fabed47">Talmannen meddelade att socialdemokratiska riksdagsgruppen som suppleant i utbildningsutskottet och trafikutskottet under</textBlock>
    <textBlock id="i-0af08a9cc2b008f1">Ulrica Messings ledighet anmält hennes ersättare</textBlock>
    <textBlock id="i-9f85eaa0386879d2">Raimo Pärssinen.</textBlock>
  </contentBlock>
  <contentBlock page="0" id="i-0c7ab3d7cf982703">
    <textBlock id="i-09973498f3906cb3">Talmannen förklarade vald till</textBlock>
  </contentBlock>
  <contentBlock page="0" id="i-18805995363f55b1">
    <textBlock id="i-d3857451155a2ba1">suppleant i utbildningsutskottet</textBlock>
  </contentBlock>
  <contentBlock page="0" id="i-834b8874d4dfd9cd">
    <textBlock id="i-6b18dfeb765bb345">Raimo Pärssinen (s)</textBlock>
  </contentBlock>
  <contentBlock page="0" id="i-a08b1620778ac0be">
    <textBlock id="i-8858cd9cf5992b59">suppleant i trafikutskottet</textBlock>
  </contentBlock>
  <contentBlock page="0" id="i-a8dc0f497ac6597f">
    <textBlock id="i-c604f7ec42e6fd7d">Raimo Pärssinen (s)</textBlock>
  </contentBlock>
  <contentBlock page="0" id="i-5da65cedb59ff033">
    <textBlock id="i-68bd5874a9a57235">2 § Justering av protokoll</textBlock>
  </contentBlock>
  <contentBlock page="0" id="i-0ebf1acd1d3a1d11">
    <textBlock id="i-f3ecafb6a11fc465">Justerades protokollet för den 13 februari.</textBlock>
  </contentBlock>
  <contentBlock page="0" id="i-7cac708742563df3">
    <textBlock id="i-087c689ea06ad3ce">3 § Hänvisning av ärenden till utskott</textBlock>
  </contentBlock>
  <contentBlock page="0" id="i-9ae94cf0837a68d4">
    <textBlock id="i-1ba33d8492290aa0">Föredrogs och hänvisades</textBlock>
  </contentBlock>
  <contentBlock page="0" id="i-a41e03e85f03a303">
    <textBlock id="i-2d0e634595985c0e">Propositionerna</textBlock>
  </contentBlock>
  <contentBlock page="0" id="i-ff3188e3f89980ca">
    <textBlock id="i-e1843d28073fe30c">1991/92:85 till konstitutionsutskottet</textBlock>
  </contentBlock>
  <contentBlock page="0" id="i-7ff12751c3583ce6">
    <textBlock id="i-bd0199f491a622f8">1991/92:108 till näringsutskottet</textBlock>
  </contentBlock>
  <contentBlock page="0" id="i-341ed61de9e34433">
    <textBlock id="i-49ba45d0a60498cd">1991/92:110 till lagutskottet</textBlock>
  </contentBlock>
  <contentBlock page="0" id="i-1038aaa7f9c7d0c6">
    <textBlock id="i-ba38e9bf599c5da9">Beslut om samlad votering</textBlock>
  </contentBlock>
  <contentBlock page="0" id="i-13d1a0f85735a28a">
    <textBlock id="i-8c31684a6280213c">Beträffande de på föredragningslistan upptagna ärendena, bostadsutskottets betänkande BoU10, jordbruksutskottets betänkanden JoU10, JoU9 och</textBlock>
    <textBlock id="i-47dec6a831008aee">JoU11, konstitutionsutskottets betänkande KU21, finansutskottets betänkande FiU11, justitieutskottets betänkanden JuU6 och JuU8, lagutskottets betänkanden LU16 och LU17 samt utrikesutskottets betänkande UU18 beslöt kammaren på förslag av talmannen att de fick företas till avgörande i ett sammanhang sedan debatten i alla dessa ärenden avslutats.</textBlock>
  </contentBlock>
  <contentBlock page="0" id="i-f97df698c46bc152">
    <textBlock id="i-6ab99622c36e1089">4 §  Konkurrensen i den kommunala planeringen -- ändring i plan- och bygglagen</textBlock>
  </contentBlock>
  <contentBlock page="0" id="i-4c56d0496b8c0177">
    <textBlock id="i-bd6ecbe20d788d4c">Föredrogs</textBlock>
  </contentBlock>
  <contentBlock page="0" id="i-008f1c809ebfaac5">
    <textBlock id="i-5bc0f73e830dbd8c">bostadsutskottets betänkande</textBlock>
  </contentBlock>
  <contentBlock page="0" id="i-a8032a7b2f2d575a">
    <textBlock id="i-25eae3971ea9a2d8">1991/92:BoU10 Konkurrensen i den kommunala planeringen -- ändring i plan- och bygglagen</textBlock>
  </contentBlock>
  <contentBlock page="0" id="i-66035a9716b0ba5f">
    <textBlock id="i-5029dcc075efca44">Anf. 1  RUNE EVENSSON (s):</textBlock>
  </contentBlock>
  <contentBlock page="0" id="i-ad16547f40742d19">
    <textBlock id="i-f1ad17f582d66030">Fru talman! I detta betänkande behandlas en ändring i plan-och bygglagen, allmänt benämnd</textBlock>
    <textBlock id="i-5e1cf12f19b2fcd5">PBL.</textBlock>
  </contentBlock>
  <contentBlock page="0" id="i-6100c50065b6fd4e">
    <textBlock id="i-779e4aaddd0aeed4">Ändringen innebär att kommunerna i fortsättningen förbjuds styra etableringar av livsmedelsförsäljning i planer där handel skall bedrivas.</textBlock>
  </contentBlock>
  <contentBlock page="0" id="i-279d5e0ea54d8ba4">
    <textBlock id="i-275eb543ca76cd2d">Den ändring som föreslogs i propositionen var illa genomtänkt. Det föreslogs nämligen att konkurrensen skulle införas som ett allmänt intresse i första kapitlet. Detta skulle ha betytt att inte bara konkurrensen inom detaljhandeln skulle ha främjats utan att all markanvändning skulle ha konkurrerat inbördes, något som skulle ha stridit mot det grundläggande syftet med planlagstiftningen. Detta har nu ändrats av utskottet efter ett påpekande i vår motion.</textBlock>
  </contentBlock>
  <contentBlock page="0" id="i-56b5d8e833ba3371">
    <textBlock id="i-19a99c5547ec8bc9">Ändringen är föranledd av en debatt i massmedia under senare år om billigare livsmedel, där PBL</textBlock>
    <textBlock id="i-9ec2debbe94d868e">och det kommunala planmonopolet getts skulden för höga matpriser.</textBlock>
  </contentBlock>
  <contentBlock page="0" id="i-c11eaf1d03adb264">
    <textBlock id="i-ef46f9e0f5d78960">Bert Karlsson drev i förra årets valkampanj, ivrigt påhejad av massmedia, en klappjakt på det kommunala planmonopolet och PBL.</textBlock>
  </contentBlock>
  <contentBlock page="0" id="i-46bdb4e14255986a">
    <textBlock id="i-2f9ce2e5d8ad2009">Många har ryckts med i denna jakt i rädsla för att annars bli beskyllda för konkurrensbegränsning.</textBlock>
  </contentBlock>
  <contentBlock page="0" id="i-f71171e5d53ed44d">
    <textBlock id="i-b64703922400bf5c">Det kommunala planmonopolet innebär att kommunerna i en planprocess i samråd prövar var det är lämpligt att lokalisera skolor, affärer, industrier, bostäder osv.</textBlock>
  </contentBlock>
  <contentBlock page="0" id="i-3ac4ebb9f9078f5c">
    <textBlock id="i-44379512618d6c68">Vilka som etablerar sig på den planerade marken kan och skall inte kommunerna styra. Detta är mycket klart uttryckt i motivtexten i PBL-</textBlock>
    <textBlock id="i-99ecea54137e6569">propositionen från 1985.</textBlock>
  </contentBlock>
  <contentBlock page="0" id="i-e4ccf31a19275cea">
    <textBlock id="i-2ec9ca6f738cd60a">I PBL kan detaljhandel med livsmedel regleras.</textBlock>
    <textBlock id="i-de4cf5275de5756f">Denna möjlighet infördes i planlagstiftningen i samband med PBL:s tillkomst 1987, på begäran av kommunerna på grund av de problem som oönskade butiksetableringar förde med sig, framför allt parkeringsproblem och olycksrisk när parkeringsbehoven i vissa områden mångdubblades och krav restes på kommunerna att åtgärda problemen.</textBlock>
  </contentBlock>
  <contentBlock page="0" id="i-be884c7244abbbe9">
    <textBlock id="i-ec57cbf7cc5be38e">Huvudregeln vid planering av handelsområden är ändock att handelsändamålet inte får preciseras ytterligare i detaljplaner. Skälet är att främja konkurrensen. Detaljplaner skall utformas så att de medger förändring och förnyelse, t.ex. nya butiksformer.</textBlock>
  </contentBlock>
  <contentBlock page="0" id="i-273354c836d58c9f">
    <textBlock id="i-68be3c7501b83cdb">Ytterligare preciseringar bör göras endast om det finns särskilda skäl för detta. En viss reglering av livsmedelsförsäljning bör vara möjlig om det finns skäl för detta, t.ex. om det har stöd i översiktsplan, varuförsörjningsplan e.d.</textBlock>
  </contentBlock>
  <contentBlock page="0" id="i-d12d620dec18540a">
    <textBlock id="i-b4bab3daa9c8807e">De styrningsmöjligheter som majoriteten nu vill ta bort har således funnits i drygt fyra och ett halvt år, och endast ett fåtal av de planer som kommit till efter den 1 juli 1987 innehåller dessa preciseringar.</textBlock>
  </contentBlock>
  <contentBlock page="0" id="i-12ac5b99d9226725">
    <textBlock id="i-78591c765e05a4d6">Att skylla dyra matpriser på PBL har inte mycket med verkligheten att göra. De som tror att den ändring majoriteten nu är i färd med att fatta beslut om kommer att bli grymt besvikna.</textBlock>
  </contentBlock>
  <contentBlock page="0" id="i-9d3cc7f7502b44fe">
    <textBlock id="i-38a4d3548dca0d16">Det kanske främsta skälet till att vi inte vill att staten här skall gå in med pekpinnar och styra är att vi har full tilltro till kommunpolitikerna.</textBlock>
  </contentBlock>
  <contentBlock page="0" id="i-79ae27aa105bfe24">
    <textBlock id="i-ace10b4d3509753e">Staten skall inte komma och säga: ''Vi vill förbjuda er att i undantagsfall styra detta. Problemen som kan uppkomma i och med detta får ni däremot lösa bäst ni kan. De är inte våra problem.''</textBlock>
  </contentBlock>
  <contentBlock page="0" id="i-ead585dd1d312bc0">
    <textBlock id="i-4326669b46abe134">Vi socialdemokrater litar på våra kommunpolitiker. Vi tror att de har den bästa kunskapen och kännedomen om de lokala förhållandena och problemen och kommer att hantera detta med den restriktivitet som lagen föreskriver. Här behövs inga statliga förbud. Den debatt som har förekommit i frågan har naturligtvis alla tagit del av.</textBlock>
  </contentBlock>
  <contentBlock page="0" id="i-7e0e33943f818c42">
    <textBlock id="i-5972f2b5f2d8eb00">Vad som på ett avgörande sätt skiljer oss socialdemokrater från moderater och folkpartister i denna fråga -- och efter valet även centern -- är att vi värnar om närbutiker och de icke bilburna människornas behov av den service som en affär inom gångavstånd ger.</textBlock>
  </contentBlock>
  <contentBlock page="0" id="i-fa4579812cda054d">
    <textBlock id="i-c42fc4e2dc094fea">Om närbutiker försvinner på grund av en oplanerad extern etablering som i första hand vänder sig till bilburna konsumenter, drabbas de icke bilburna --</textBlock>
    <textBlock id="i-200df296cdc17373">framför allt pensionärer och folk med rörelsehandikapp samt barnfamiljer. De förlorar sin butik och den gemenskap den skapar i ett bostadsområde. I stället får de sitta hemma och vänta på att den kommunala hemtjänsten kommer för att åka och uträtta deras ärenden. Utöver försämringen för de boende ökar kommunernas kostnader för hemtjänsten markant -- så länge kommunerna nu har råd med denna.</textBlock>
  </contentBlock>
  <contentBlock page="0" id="i-ae7bc408d2ab3c95">
    <textBlock id="i-18c9b35fb8edd011">PBL kom i sin nuvarande form till genom en överenskommelse mellan socialdemokraterna och center, detta för att ge lagen ett så brett stöd i riksdagen som då var möjligt, så att lagen skulle ha en bred majoritet även efter ett eventuellt regeringsskifte.</textBlock>
  </contentBlock>
  <contentBlock page="0" id="i-d0ee32a95b60dddb">
    <textBlock id="i-06a88a2f7b3aaded">I dessa förhandlingar fick båda parter, som brukligt är i sådana sammanhang, både ge och ta. Jag minns särskilt de försämringar inom naturvårdens område som centern så envist verkade för.</textBlock>
  </contentBlock>
  <contentBlock page="0" id="i-10568d83a3b6b2bf">
    <textBlock id="i-a4b5639a52b1e712">Det är en hederssak att stå vid en uppgörelse.</textBlock>
    <textBlock id="i-f077d8fa25ae6e1e">Centern lever inte upp till denna heder utan viker sig även i denna fråga för moderaterna.</textBlock>
  </contentBlock>
  <contentBlock page="0" id="i-68b1fceb58715a3a">
    <textBlock id="i-9f5884b1d87a4df6">Jag beklagar detta djupt. Centern är inget parti man kan lita på längre. Detta har även många väljare upptäckt, om man skall tro den senaste</textBlock>
    <textBlock id="i-3e8254372b52ae99">SIFO-mätningen, där centern på kort tid halverats.</textBlock>
  </contentBlock>
  <contentBlock page="0" id="i-0575798801cace84">
    <textBlock id="i-b81dd9411e95279d">Jag beklagar det även ur de äldres och icke bilburnas synvinkel.</textBlock>
  </contentBlock>
  <contentBlock page="0" id="i-25152503ec363316">
    <textBlock id="i-bc00ba305a16862e">Folkpartiet säger sig emellanåt -- när den socialliberala kostymen är på -- värna om äldre och handikappade. Men sedan ''Ny start för Sverige''</textBlock>
    <textBlock id="i-ef657c03adef70ac">lanserades och efter valet har den kostymen inte varit på. Folkpartiet är således inget parti att lita på för dessa människor.</textBlock>
  </contentBlock>
  <contentBlock page="0" id="i-e0d26a63f12c2c15">
    <textBlock id="i-79cbd0af45c62bce">Kds har efter valet lagt sig helt platt för moderaterna, så där finns heller inget att hoppas på för dessa människor.</textBlock>
  </contentBlock>
  <contentBlock page="0" id="i-a8e09ceb03e7adae">
    <textBlock id="i-bd6d33bf9d319931">Fru talman! Med det anförda yrkar jag bifall till reservationen och avslag på hemställan i betänkandet.</textBlock>
  </contentBlock>
  <contentBlock page="0" id="i-34d0da95aee2bb55">
    <textBlock id="i-a4c3e2c0a4a1b7a2">Anf. 2  EVA ZETTERBERG (v):</textBlock>
  </contentBlock>
  <contentBlock page="0" id="i-e17bceb7e36a411e">
    <textBlock id="i-4f632c4f299bf3d2">Fru talman! Den förändring av plan- och bygglagen som vi nu talar om består av en enda mening:</textBlock>
    <textBlock id="i-ff0d0616e2425b31">''Näringsfrihet och en effektiv konkurrens skall främjas.'' Den meningen är det som förorsakar hela den här diskussionen och en rad diskussioner i andra sammanhang.</textBlock>
  </contentBlock>
  <contentBlock page="0" id="i-990746a67ad304f2">
    <textBlock id="i-2896c0187df69222">Jag har svårt att se att den meningen i sig innehåller något som någon av oss i något parti skulle ha någonting emot.</textBlock>
  </contentBlock>
  <contentBlock page="0" id="i-358568f7d2c3088e">
    <textBlock id="i-a1dbcc1aa64419bb">Vi utgår från att det råder näringsfrihet i vårt land.</textBlock>
    <textBlock id="i-8d0859e03781cf3a">Vi utgår från att en effektiv konkurrens skall råda och kunna främjas.</textBlock>
  </contentBlock>
  <contentBlock page="0" id="i-7907c79c6f80a680">
    <textBlock id="i-a9fdd979c72a3172">Varför vill vi då inte ha med denna mening i den förändrade plan- och bygglagen? En orsak är att det på olika sätt kan försämra servicen för dem som bor ute i kommunerna.</textBlock>
  </contentBlock>
  <contentBlock page="0" id="i-9677022b2e7ebd02">
    <textBlock id="i-06d240b6310faa2b">Den allra främsta orsaken är att vi tror att kommunerna själva kan avgöra vad som är bäst ur konkurrenssynpunkt, vad som är bäst för dess invånare, vad som är bäst från stadsplanesynpunkt, osv. Vi tycker att man ute i kommuerna har full kapacitet att själv avgöra sådana här frågor.</textBlock>
  </contentBlock>
  <contentBlock page="0" id="i-74ed20cfac471f98">
    <textBlock id="i-7227844366a5392e">Det förhindrar inte att jag, mitt parti och många andra är medvetna om att det sker misstag ute i kommunerna och att det finns konkreta exempel på att en effektiv konkurrens inte råder att det mellan politiska partier kan finnas en uppgörelse om att det är Konsum och ICA som skall ha var sin del av kommunen, om kommunen inte är så stor, eller var sin stadsdel, om kommunen är stor. Det är naturligtvis fel, och jag tror inte att något parti ställer sig bakom den typen av oheliga allianser eller anser att detta främjar framtagandet av billiga och bra livsmedel eller att det ger bra möjligheter för invånarna i en kommun till valfrihet. Men detta kan inte leda till att man ändrar lagen. Jag står därför fast vid vår uppfattning att kommunerna själva skall kunna avgöra denna fråga.</textBlock>
  </contentBlock>
  <contentBlock page="0" id="i-651f196d710d5003">
    <textBlock id="i-b768aa49283aa881">Fru talman! Jag skall fatta mig kort och stanna här och instämma i socialdemokraternas reservation i denna fråga.</textBlock>
  </contentBlock>
  <contentBlock page="0" id="i-c96e4399e6383664">
    <textBlock id="i-899cf4f9a0ece2c0">Anf. 3  BERTIL DANIELSSON (m):</textBlock>
  </contentBlock>
  <contentBlock page="0" id="i-35c8fd332b7491e4">
    <textBlock id="i-d8ed22f26297d89c">Fru talman! I plan- och bygglagen, PBL, regleras hur mark- och vattenområdena skall användas.</textBlock>
    <textBlock id="i-2681bdc00119eeee">Enligt denna skall olika intressen vägas mot varandra, enskilda och allmänna, enligt översiktsplanerna översiktligt och enligt detaljplanerna mera i detalj. I dessa anges var industrier kan förläggas, bostäder byggas, vägar dras fram, handel etableras, osv.</textBlock>
  </contentBlock>
  <contentBlock page="0" id="i-62cb35580a4a7a15">
    <textBlock id="i-204f9c040faabaed">Det är viktigt och nödvändigt att planutformningen inte innebär att vissa intressen får stå tillbaka för andra eller att konkurrensen begränsas genom planbestämmelser. Inom handeln är detta särskilt viktigt.</textBlock>
  </contentBlock>
  <contentBlock page="0" id="i-c4672c807eee1adf">
    <textBlock id="i-0e04c2caa72805dc">I den nuvarande plan- och bygglagstiftningen ges möjlighet att genom detaljplan styra detaljhandelns utformning och etablering. Härigenom begränsas den fria konkurrensen på ett otillåtet sätt.</textBlock>
    <textBlock id="i-9fd856e024946ff4">Kommunpolitiker får inte träda i konsumenternas ställe genom att bestämma var, hur och under vilka former handel skall ske. I stället skall konsumenterna genom sina fria val av inköpsställen avgöra lokalisering och verksamhetsformer för detaljhandeln.</textBlock>
  </contentBlock>
  <contentBlock page="0" id="i-849b5c87b942a840">
    <textBlock id="i-f08f452c1b50cb9a">Regeringens förslag till riksdagen i denna fråga syftar till att undanröja den styrning som lagstiftningen i dessa hänseenden har.</textBlock>
    <textBlock id="i-1b0b039f7880812a">Bostadsutskottet, liksom näringsutskottet, instämmer i regeringens bedömning. Emellertid har en annan lagteknisk lösning föreslagits av bostadsutskottet, vilken på ett tydligare sätt klargör syftet med lagändringen.</textBlock>
  </contentBlock>
  <contentBlock page="0" id="i-a7c91d81398f3826">
    <textBlock id="i-70919573768ed19c">Det måste i detta sammanhang göras helt klart att det inte är fråga om någon ändring i det kommunala planmonopolet. Kommunen skall även fortsättningsvis ha ansvaret för när och var planläggning skall ske och ha möjlighet att utforma en i kommunen önskvärd utveckling inom ramen för bestämmelserna i PBL.</textBlock>
  </contentBlock>
  <contentBlock page="0" id="i-c874376a4c23efe7">
    <textBlock id="i-218c0a8889ea1cad">Lagrådet har inte haft något att invända mot den lagtekniska lösningen eller själva lydelsen i den föreslagna föreskriften.</textBlock>
  </contentBlock>
  <contentBlock page="0" id="i-125c70f20fcd3c60">
    <textBlock id="i-3f996209f5a1e605">Om den föreslagna ändringen får riksdagens stöd, kommer kommunerna inte längre att ha möjlighet att i detaljplan precisera handelsändamålet till en viss form av handel. Den nuvarande möjligheten att i detaljplan särskilt reglera detaljhandel med livsmedel och detaljhandel med skrymmande varor kommer således inte att finnas kvar. Genom den av utskottet föreslagna ändringen kommer bättre förutsättningar än i dag att finnas för att en effektiv konkurrens skall kunna uppnås. En övergång mellan olika former av handel kommer också att underlättas.</textBlock>
  </contentBlock>
  <contentBlock page="0" id="i-5275d9e4929ecf64">
    <textBlock id="i-de7715c071c062b2">Utskottet pekar vidare i betänkandet på det förhållandet att den nu föreslagna ändringen och den ändrade synen på konkurrensens betydelse inte påverkar gamla detaljplaner. Denna fråga bör övervägas i ett större sammanhang, och det bör överlåtas till regeringen att bedöma i vilka former dessa ytterligare överväganden skall ske. Utskottet anser att riksdagen som sin mening skall ge regeringen detta till känna.</textBlock>
  </contentBlock>
  <contentBlock page="0" id="i-0e82f49496b84b9b">
    <textBlock id="i-084d52d5075bc8d6">Fru talman! Socialdemokraterna, liksom vänsterpartiet, vill i denna fråga inte var med om någon ändring. De är nöjda med reglerna som de är nu. Detta ställningstagande är uppenbarligen ideologiskt betingat. Har man som utgångspunkt att politiker vet bättre än -- som i detta fall --</textBlock>
    <textBlock id="i-1ad9ae87df753c23">konsumenterna, blir ställningstagandet lätt.</textBlock>
    <textBlock id="i-016a56a37ca42788">Övertron på planerares och politikers förmåga att styra och reglera finns oförändrat kvar. Då offras gärna konsumenternas fria val och människornas möjlighet att själva träffa avgöranden.</textBlock>
    <textBlock id="i-e09fe0344bc54070">Utskottsmajoriteten delar dock inte denna uppfattning.</textBlock>
  </contentBlock>
  <contentBlock page="0" id="i-9eaa5b54d5772607">
    <textBlock id="i-66da18a0e1f39f80">Man kan konstatera att det finns en dualism i det resonemang som förs i reservationen. Det hävdas i reservationen att man värnar om den fria konkurrensen. Men samtidigt vill man begränsa denna konkurrens genom att ha kvar en styrande lagstiftningsparagraf.</textBlock>
  </contentBlock>
  <contentBlock page="0" id="i-a193bb26be0e26ee">
    <textBlock id="i-55aa488776f8535a">Med den nya synen på konkurrensens betydelse, som bl.a. kommer till uttryck i konkurrenskommitténs betänkande, och i ljuset av reglerna inom EG, är det naturligt och nödvändigt att öka etableringsfriheten inom detaljhandeln. Vi politiker måste myndigförklara konsumenterna.</textBlock>
  </contentBlock>
  <contentBlock page="0" id="i-ff76eaf040072cc5">
    <textBlock id="i-6063ebd32a1370c8">Fru talman! Jag yrkar bifall till hemställan i bostadsutskottets betänkande 1991/92:10 och avslag på reservationen och meningsyttringen.</textBlock>
  </contentBlock>
  <contentBlock page="0" id="i-448881f8d852c6be">
    <textBlock id="i-09c018bfa8a3a6e5">Anf. 4  RUNE EVENSSON (s) replik:</textBlock>
  </contentBlock>
  <contentBlock page="0" id="i-2ffa0c54a6b740ea">
    <textBlock id="i-9cb5a42cf8157da6">Fru talman! Jag vet inte varför Bertil Danielsson inte litar på sina kommunpolitiker, det gör åtminstone vi.</textBlock>
  </contentBlock>
  <contentBlock page="0" id="i-aa0f239c8563c840">
    <textBlock id="i-1b3617d6e77019bc">När Bertil Danielsson talar om valfrihet för konsumenterna undrar jag vilken valfrihet pensionärer, handikappade och barnfamiljer utan bil har om de bor i ett område där det på gångavstånd finns en närbutik, som måste läggas ned på grund av en extern etablering. Ett förverkligande av det föreliggande förslaget leder till att dessa människor förlorar den möjlighet till gemenskap som det innebär att träffa bekanta och andra människor i närbutiken, alltså den sociala gemenskap som en närbutik ger.</textBlock>
  </contentBlock>
  <contentBlock page="0" id="i-888c7db36e6dd608">
    <textBlock id="i-b2bbf048255aea8b">Sedan kan man ställa frågan varifrån kommunerna skall ta de pengar som krävs för den utökade hemtjänst som kommer att behövas i och med detta. Kommunernas anslag skärs ju ned med 7,5</textBlock>
    <textBlock id="i-6da00fe3d24504d4">miljarder nästa år. Trots detta får kommunerna ökade kostnader.</textBlock>
  </contentBlock>
  <contentBlock page="0" id="i-063832eea05b434c">
    <textBlock id="i-5087acac6b0f5832">För några år sedan gjorde socialförvaltningen i</textBlock>
    <textBlock id="i-9c53010baf1fa56c">Trollhättan en undersökning om vilka konsekvenser på omsorgen som en nedläggning av ytterligare en närbutik i ett område skulle få. Enligt prognoserna skulle 1 170 personer i Trollhättan vara över 80 år och ha behov av hemhjälp år 1995.</textBlock>
    <textBlock id="i-9f91bc7b000f1ca5">Man spanade alltså litet in i framtiden. Varje person i denna grupp som mister sin närbutik innebär en och en halv timme mer arbete för hemtjänstpersonalen per vecka för inköp. Följden blir att kommunen behöver 45 extra heltidsanställda hemsamariter, vilket kostar 7,75</textBlock>
    <textBlock id="i-20d56a18b486d67f">milj.kr. Dessutom kommer kostnaderna för färdtjänst att öka.</textBlock>
  </contentBlock>
  <contentBlock page="0" id="i-7a6ec32b6befd532">
    <textBlock id="i-974a366e7431ac82">Bertil Danielsson! Det är inte så att politikerna ensamma och isolerade sitter och gör upp planer.</textBlock>
    <textBlock id="i-bdfc6a83173d6df4">Jag har själv suttit med i en byggnadsnämnd, och därför vet jag att man där samordnar och sammanväger alla intressen som kommer fram vid remissomgångar och under hela planprocessen.</textBlock>
    <textBlock id="i-89c08e6949317c78">Sedan sammmanställs detta material till en plan, där man så långt som möjligt tar hänsyn till alla intressen.</textBlock>
  </contentBlock>
  <contentBlock page="0" id="i-82c805c31c27eea2">
    <textBlock id="i-458c1e2b369d95e2">Anf. 5  BERTIL DANIELSSON (m) replik:</textBlock>
  </contentBlock>
  <contentBlock page="0" id="i-73f7978d9ecff901">
    <textBlock id="i-c7d9ed65d547e391">Fru talman! Jag är mycket förvånad över att Rune</textBlock>
    <textBlock id="i-0f22dcba930dc370">Evensson gör sådana vidlyftiga och långtgående tolkningar av en förändring i detta hänseende.</textBlock>
    <textBlock id="i-5f6300ee06a5f4a1">Enligt Rune Evenssons tidigare anförande hade förändringar varit aktuella vid ganska få tillfällen.</textBlock>
    <textBlock id="i-b6e145f46c692ebf">Men nu skall helt plötsligt de flesta närbutikerna i vårt land försvinna, och inga människor som har rörelsehinder, barnfamiljer eller andra människor som behöver hjälp kommer att se någon butik inom sitt närområde.</textBlock>
  </contentBlock>
  <contentBlock page="0" id="i-5bd23fe16c4f949e">
    <textBlock id="i-59cd5919be2264ef">Det kommer självfallet inte att bli på det sättet. En klok butiksägare kommer med stor sannolikhet att ta hänsyn till den befolkning som bor i området och anpassa sina etableringar efter vad kunderna önskar.</textBlock>
  </contentBlock>
  <contentBlock page="0" id="i-1ade317b0a879f5c">
    <textBlock id="i-21a16396ab4899b1">Det finns säkert många människor som har behov av och som tycker om sina närbutiker. Dessa kommer då att finnas kvar. Det här speglar människors fria val, och det tror jag är en lycklig utveckling.</textBlock>
  </contentBlock>
  <contentBlock page="0" id="i-abaeffe614a523a1">
    <textBlock id="i-a9030fe076c1879e">Det är inte fråga om antingen--eller, utan det kommer att vara fråga om både--och. Det handlar alltså både om närbutiker och andra mera externt etablerade butiker.</textBlock>
  </contentBlock>
  <contentBlock page="0" id="i-b211262b0088ba06">
    <textBlock id="i-694be9a6887f479d">Det finns en skillnad mellan Rune Evenssons och mitt synsätt. Jag tycker nämligen att konsumenterna i större utsträckning genom sina fria val själva skall avgöra var butikerna skall finnas och vilket sortiment dessa skall ha.</textBlock>
  </contentBlock>
  <contentBlock page="0" id="i-299c4a1d5bc33cd0">
    <textBlock id="i-20576d4579c9708e">Anf. 6  RUNE EVENSSON (s) replik:</textBlock>
  </contentBlock>
  <contentBlock page="0" id="i-5b5681004768dde7">
    <textBlock id="i-aef41461b5c96e63">Fru talman! Bertil Danielsson är förvånad över mitt inlägg. Vad jag försökte mig på var att beskriva vad som kommer att hända om den föreslagna ändringen genomförs.</textBlock>
  </contentBlock>
  <contentBlock page="0" id="i-47d43f064115a0f6">
    <textBlock id="i-3b43030a67b4c885">Bertil Danielsson säger att närbutikerna kommer att leva kvar, trots att nya externa butiker etableras.</textBlock>
    <textBlock id="i-ec3def875eee50ac">Det är möjligt att det blir så på sina håll. Men generellt tror jag inte att det går att fortsätta att driva närbutiker med förlust. De lever ju på samma marknad som alla andra.</textBlock>
  </contentBlock>
  <contentBlock page="0" id="i-6b1947653a046da3">
    <textBlock id="i-ae5ae304f09edb25">Så till en annan sak. Vad man gör i dag är att man planerar ett handelsområde. Parkeringsbehovet dimensioneras efter vad som antas ske inom det aktuella området.</textBlock>
  </contentBlock>
  <contentBlock page="0" id="i-a9b1b7a3dc662f0b">
    <textBlock id="i-6a2f13e29ecc3a69">Jag tar två olika etableringar som exempel. En trävarubutik behöver ungefär 5 parkeringsplatser per 1 000 m2 affärsyta. En dagligvaruhandel däremot behöver 50 parkeringsplatser för motsvarande yta.</textBlock>
  </contentBlock>
  <contentBlock page="0" id="i-b360252e7aed2740">
    <textBlock id="i-8d0ab602e81c0ac3">Om kommunerna inte har någon som helst styrning, vad kommer då att hända i ett område av nämnda slag där det hux flux finns en livsmedelsbutik? Jo, stora trafikproblem uppstår.</textBlock>
    <textBlock id="i-2f459777eb75ca32">Det kommer att vara förenat med olycksrisker. Till slut kommer människor att vända sig till kommunen med krav på åtgärder. Då blir det ju kommunen som får lösa problemet.</textBlock>
  </contentBlock>
  <contentBlock page="0" id="i-6b486edd62678edd">
    <textBlock id="i-c46dadd450d0b9c8">Anf. 7  BERTIL DANIELSSON (m) replik:</textBlock>
  </contentBlock>
  <contentBlock page="0" id="i-fd03da3bfdd3c3a8">
    <textBlock id="i-b0e22ff0d7f31fd8">Fru talman! Rune Evenssons beskrivning av de problem som skulle uppstå framöver är väldigt långtgående. I nästa replik blir det kanske tal om visserligen inte en nationell men dock en kommunal katastrof till följd av att vi ändrar planoch bygglagen. Det är väl ungefär vad som ligger i luften. Självfallet kommer det inte att bli på det sätt som Rune Evensson här beskriver det hela.</textBlock>
  </contentBlock>
  <contentBlock page="0" id="i-577cdbb3e8a57ec3">
    <textBlock id="i-811569decd9ca955">Rune Evensson säger att det endast är i ett fåtal fall som kommunerna har hindrat etablering på det sätt som lagen nu ger möjlighet till. Men det kan man inte säga samtidigt som man säger att allt ont och elände kommer att bli ett faktum när den här begränsningen tas bort. Det är inte möjligt att inta två olika ståndpunkter samtidigt.</textBlock>
  </contentBlock>
  <contentBlock page="0" id="i-66569730aeb328a6">
    <textBlock id="i-4a234ab073cd3414">Vidare har jag inte fått något besked om varför socialdemokraterna i sin reservation säger att de är måna om att värna konkurrensen när de samtidigt är beredda att ha kvar en konkurrensbegränsande paragraf i plan- och bygglagen.</textBlock>
  </contentBlock>
  <contentBlock page="0" id="i-54a42d5641126e0f">
    <textBlock id="i-c635a15898b00b3b">Konsumentutredningen deklarerar ju ganska klart i sin analys hur det här har fungerat: Slutsatsen av utredningen, som hänför sig till insamlade uppgifter under i huvudsak september månad 1989, blev att kommunerna inom ramen för det kommunala planmonopolet kan styra och kontrollera handelns etableringar på ett sätt som får konkurrenseffekter.</textBlock>
  </contentBlock>
  <contentBlock page="0" id="i-19dfdd2db1b6e04b">
    <textBlock id="i-bb3156efccc5623c">Rune Evensson vill alltså ha kvar den här begränsningsmöjligheten. Han vill begränsa konkurrensen, trots att han i nästa mening säger att han vill ha lättnader. Det resonemanget går inte riktigt ihop.</textBlock>
  </contentBlock>
  <contentBlock page="0" id="i-738b716d890e5409">
    <textBlock id="i-d354b175417c6779">Talmannen anmälde att Rune Evensson anhållit att till protokollet få antecknat att han inte ägde rätt till ytterligare replik.</textBlock>
  </contentBlock>
  <contentBlock page="0" id="i-ca83c1387bee75c4">
    <textBlock id="i-ebc572285a6d1b1a">Anf. 8  DAN ERIKSSON i Stockholm (nyd):</textBlock>
  </contentBlock>
  <contentBlock page="0" id="i-88fe41a9fc474fe7">
    <textBlock id="i-afaf4d3ae6aae95a">Fru talman! Professor Ulf af Trolle har flyttat från</textBlock>
    <textBlock id="i-7086d8017e399d0c">Sverige och bor nu i Frankrike. Skälen till att han bor där i stället för i Sverige hör hemma i skattedebatten. Det som är intressant här är att han tycker mycket om svenska skorpor. Sådana finns, som tur är, i Frankrike och kostar där 29 franc kilot, och det är ungefär lika mycket i svenska kronor räknat. Det som är hårresande och som är ett faktum är att samma svensktillverkade skorpor i</textBlock>
    <textBlock id="i-6cd742d7718d1a28">Sverige kostar 58 kr. kilot. Svensktillverkade skorpor kostar alltså dubbelt så mycket i Sverige som i Frankrike.</textBlock>
  </contentBlock>
  <contentBlock page="0" id="i-68be8f89e0073261">
    <textBlock id="i-20b0b5a1c1ff6c93">I förmiddags var jag i en Konsumbutik vid</textBlock>
    <textBlock id="i-f82c1a3209c67107">Järntorget nära riksdagen och köpte pålägg.</textBlock>
    <textBlock id="i-d79a68306c6804b0">Herrgårdsost kostade 90:70 kr. per kilo. När det gäller grevéost var det ännu värre, 91:60 kr. per kilo.</textBlock>
    <textBlock id="i-510b4044f6a6cf37">Salami, håll i er, kostade 249 kr. kilot. Det här är dagens priser efter momssänkningen. Politikerna tävlar ju i det sammanhanget om vem av dem det var som helst och som först ville sänka momsen.</textBlock>
  </contentBlock>
  <contentBlock page="0" id="i-8ce54040d6af96f7">
    <textBlock id="i-6c3795faf499d07f">Beträffande alla sanslösa priser som möter den som handlar mat utnämner jag osten till baslivsmedlens värsting -- det kan röra sig om mer än 90 kr. kilot!</textBlock>
    <textBlock id="i-1b491549ed81145a">Vad gäller vanlig ost är konkurrensen nästan obefintlig, och det är inte minst viktigt att anföra i det här sammanhanget.</textBlock>
  </contentBlock>
  <contentBlock page="0" id="i-b13cbd4a6d467fb3">
    <textBlock id="i-34293e9ae9b5d133">Konkurrens ger lägre priser och bättre service. Jag har hittills i mitt 35-åriga liv inte stött på någon som har tyckt att matpriserna ens är någorlunda låga i</textBlock>
    <textBlock id="i-e5130e0fc9937bc2">Sverige. Men jag har stött på väldigt många människor som har tyckt att priserna är på tok för höga. Konsumenterna har fått nog. De ord som många använder om de skyhöga matpriserna lämpar sig varken för kyrkan eller för kammaren.</textBlock>
  </contentBlock>
  <contentBlock page="0" id="i-eae53f8874bad9e7">
    <textBlock id="i-df4e92e10b0dfbb2">Politiker som har underlåtit att värna om konkurrensstimulerande åtgärder och därmed låga matpriser kan inte fråntas sitt ansvar. Det är ert fel!</textBlock>
    <textBlock id="i-d65156bb9b5ebf52">Detta har barnfamiljer och fattigpensionärer samt alla andra konsumenter fått betala ett högt pris för.</textBlock>
    <textBlock id="i-d4f4c833e1507ecf">Att inte kunna fatta rationella och bra beslut här är lika idiotiskt som handlingsförlamningen och våndan kring turistmomsen. Ni kan själva tänka er hur idiotiskt det är! Det sägs att det är en myt att strutsen stoppar huvudet i sanden, men ibland undrar man var en del politiker gör av sitt.</textBlock>
  </contentBlock>
  <contentBlock page="0" id="i-37b610f7256faaa1">
    <textBlock id="i-2ae9802db70c4e8a">Jag var nyligen i USA. Det är mycket som jag inte tycker är bra där. Det finns många fattiga där.</textBlock>
    <textBlock id="i-26a3a1c24fa2026c">Många människor, inte minst barn, saknar sjukvårdsförsäkring. Det är ett enormt resursslöseri. Ja, det finns en hel del att kritisera.</textBlock>
    <textBlock id="i-910ca929ec0588c5">Men man sätter kunden i centrum, och konkurrensen är knivskarp och stimulerande.</textBlock>
  </contentBlock>
  <contentBlock page="0" id="i-320b4caf4c84f1a2">
    <textBlock id="i-d6542e04a4eb83e9">Priserna ligger på en helt annan nivå där jämfört med hur det är här. Jag menar inte att Coca-Cola kostar mindre än 3 kr. litern på PET-flaska, för det är ointressant. Det intressanta är att bröd, pålägg, kött, fisk och en hel del annat där kostar hälften så mycket eller mindre än vad motsvarande varor kostar i Sverige. Gång på gång när jag är utomlands slår det mig att det inte är där det är billigt. Det är här som det är dyrt. Tillsammans köper vi svenskar mat för 135 miljarder kronor. Vi borde kunna sänka matpriserna med 30 %. Det skulle innebära ca 40 miljarder kronor i prissänkningar. Jämför detta med de barnbidragshöjningar om i storleksordningen ett par miljarder som vi har talat om! Att förändra blir inte lätt, för här är det många elefanter som kommer att streta emot allt vad de orkar.</textBlock>
  </contentBlock>
  <contentBlock page="0" id="i-8bf5b6ba87d4d94e">
    <textBlock id="i-a25d61c767b17490">Den svenska bonden skall inte lastas i sammanhanget. Han är duktig. Får han bara konkurrera, på lika villkor, med sina utländska kollegor, står han sig väl i den konkurrensen både vad gäller pris och vad gäller kvalitet. Där finns det inte så mycket mera att ge. Det finns det däremot i grossistledet, inom livsmedelsindustrin och inom detaljistledet. Där finns det oerhört mycket att göra. Inom området skattesänkningar finns det också en hel del kvar.</textBlock>
  </contentBlock>
  <contentBlock page="0" id="i-805366128953e5b4">
    <textBlock id="i-5fdf370e3ec085da">Matmomsen har sänkts. Det är bra. Som vi alla vet är det en större andel av låginkomsttagarens lön som går till mat än vad som gäller för höginkomsttagaren. Så långt är allt bra. Tyvärr finns det otäcka svarta orosmoln på momshimlen.</textBlock>
    <textBlock id="i-da5eb0c7c7c45c87">Frågan är vad det blir av den sänkta matmomsen, om vi inte följer upp med konkurrensstimulerande åtgärder. Jag är övertygad om att det, om vi inte följer upp med en rad åtgärder, inte ens blir en tummetott kvar. Effekterna av momssänkningen kommer inom kort att ätas upp av de prisökningar som möjliggörs i den oligopolsituation som för närvarande råder. Hur kan ni som ansvarat för den förda politiken tillåta en oligopolsituation över huvud taget, och särskilt inom livsmedelssektorn?</textBlock>
    <textBlock id="i-4ed82ee80dc3f2fb">Detta är för mig en fullständig gåta!</textBlock>
  </contentBlock>
  <contentBlock page="0" id="i-4ab76e270825b68a">
    <textBlock id="i-fdc1c92100ce82eb">Nu står vi inför att att ett steg i rätt riktning för att möjliggöra för prispressare att verka även där det finns tröga politiker. Detta sker genom en ändring i plan- och bygglagen.</textBlock>
  </contentBlock>
  <contentBlock page="0" id="i-05e32f54147dbaa6">
    <textBlock id="i-ac05d64697ee4d82">Hur kan det gå? Ett exempel är Ingvar Kamprad, en inte helt okänd person. Han är grundare av Ikea.</textBlock>
    <textBlock id="i-462a982f6299fba2">Pensionärer behöver inte bära hem en ny soffa på ryggen när de handlar där. Det finns t.ex. bilar att hyra. Har man inte körkort löses det problemet också. För att öka tillgängligheten i Kungens kurva går det bussar från Hamngatan varje hel timme från kl. 11 till kl. 17. Dessa bussar går åter varje halv timme, från 11.30 till 17.30. Dessutom är det nolltaxa, avsevärt bättre än vår skattesubventionerade kollektivtrafik alltså. Tänk så det kan gå när de råa marknadskrafterna får härja fritt, utan inblandning av klåfingriga politiker.</textBlock>
  </contentBlock>
  <contentBlock page="0" id="i-697f1ca0ed28d54a">
    <textBlock id="i-65b1589247d064ca">Politiker skall inte längre ha vetorätt och bestämma vad som är bäst för konsumenterna. Mycket återstår att göra, och detta är det första viktiga steget efter momssänkningen.</textBlock>
  </contentBlock>
  <contentBlock page="0" id="i-f799d9f28442c033">
    <textBlock id="i-02fb17a57c154984">Med anledning av det anförda yrkar jag bifall till utskottets hemställan.</textBlock>
  </contentBlock>
  <contentBlock page="0" id="i-ab81609c558e68ff">
    <textBlock id="i-5f36db5c8d84c423">(Applåder)</textBlock>
  </contentBlock>
  <contentBlock page="0" id="i-81240a88aeb928ad">
    <textBlock id="i-42db323603241e9a">Anf. 9  RUNE EVENSSON (s) replik:</textBlock>
  </contentBlock>
  <contentBlock page="0" id="i-33dcb3b1d988db5b">
    <textBlock id="i-b7e9f4a2ea4165e9">Fru talman! Jag har lyssnat på Dan Erikssons anförande och kan inte förstå vad det hade med</textBlock>
    <textBlock id="i-3ae840545cde65ba">PBL att göra. Inget av det Dan Eriksson sade under hela sitt anförande uppfattade jag hade något som helst med dagens ämne att göra. Däremot räknade han upp priset på varor, inte bara i Sverige, utan i</textBlock>
    <textBlock id="i-d209df408c8fc81b">Frankrike, USA och på annat håll. USA var t.ex.</textBlock>
    <textBlock id="i-1976bf339f2e5f6d">ett föredöme, med billig Coca Cola. USA är inte ett föredöme på alla områden. Det är en stor mängd människor som svälter i USA.</textBlock>
  </contentBlock>
  <contentBlock page="0" id="i-7a9bf884193eca94">
    <textBlock id="i-29507c9b7430f3c7">Vi är överens om en sak, Dan Eriksson och jag, och det är att det är mycket viktigt med konkurrens.</textBlock>
    <textBlock id="i-16ac5d6433e3346b">Det poängterar vi mycket tydligt i vår reservation.</textBlock>
    <textBlock id="i-6a0de480539b76e4">Vi vill främja konkurrensen. Vi har genom beslut i denna kammare under föregående år och åren dessförinnan fått ned matprisutvecklingen. Fr.o.m.</textBlock>
    <textBlock id="i-75a8ac52ff587ff6">någon gång i höstas har matpriserna sjunkit. Det är viktigare åtgärder än det vi nu debatterar.</textBlock>
    <textBlock id="i-c5b5cde4352c37a9">Koncentrationen inom matvaruledet är vi helt överens om att vi måste göra mycket åt. Vi har gjort mycket, men det finns väldigt mycket kvar att göra.</textBlock>
  </contentBlock>
  <contentBlock page="0" id="i-d589c70e11538b0a">
    <textBlock id="i-ce37d199173aad40">Jag vill ändå ställa en fråga, för att litet grand föra</textBlock>
    <textBlock id="i-ef5d65d6cca52671">Dan Eriksson tillbaka till dagens ämne. Det framskymtar understundom när Ny Demokratimänniskor är i farten i sådan här frågor att ni inte har mycket till övers för det kommunala planmonopolet. Jag vill fråga Dan Eriksson hur han ser på det kommunala planmonopolet. Skall inte en planering ta hänsyn till alla människors åsikter, eller räcker det att en butiksägare säger att han vill bygga på en bestämd plats? Vad andra tycker i plansammanhang skall då inte ha någon betydelse.</textBlock>
  </contentBlock>
  <contentBlock page="0" id="i-f01062245024d8fb">
    <textBlock id="i-87a48f4ac88f0e86">Man undrar hur det skall gå med kostnader för hemtjänst och sådant som jag berörde i mitt huvudanförande. Vem skall stå för de kostnaderna, när ni i ert långa perspektiv vill sänka skattetrycket till 40 %? Var skall man då få pengar ifrån till hemtjänst osv? Jag upplever att Ny Demokrati inte bryr sig särskilt mycket om gamla människor, handikappade människor och barnfamiljer.</textBlock>
  </contentBlock>
  <contentBlock page="0" id="i-b73ea1915b20e490">
    <textBlock id="i-9bb0893ed7dbdb8d">Anf. 10  DAN ERIKSSON i Stockholm (nyd)</textBlock>
    <textBlock id="i-e769fd23321bdfb2">replik:</textBlock>
  </contentBlock>
  <contentBlock page="0" id="i-2822390f81a04eea">
    <textBlock id="i-a0f69588ce0c1ffc">Fru talman! Om vi börjar med det sista är det just av hänsyn till barnfamiljer och pensionärer som vi agerar så hårt i matprisfrågan. Det är de som drabbas värst.</textBlock>
  </contentBlock>
  <contentBlock page="0" id="i-446579e382838c19">
    <textBlock id="i-8bc2013c734c8694">Det är riktigt, Rune Evensson, att vi inte är för ett planmonopol, självklart inte. Det gagnar inte konsumenterna. Nu tror inte jag att vi, om vi upphäver planmonopolet, kommer att bli av med våra närbutiker. De kommer troligtvis att få ett annat utseende. Jag tror att vi kommer att gå mot en utveckling där vi dels får större prispressarföretag, dels får fler närbutiker. Det kommer också att innebära att det blir prispress på dessa. De som inte tar sig till de större butikerna gynnas också av lägre priser. Livsmedelshandlare vill ha så många kunder som möjligt. De kommer att försöka göra allt för att lösa detta problem.</textBlock>
  </contentBlock>
  <contentBlock page="0" id="i-fd85a9a4c61bcb0f">
    <textBlock id="i-ba1a21b80c3140a5">Rune Evensson, det är riktigt att matpriserna har sjunkit något, men osten kostar fortfarande 90 kr.</textBlock>
    <textBlock id="i-0103d192a4082869">kilot.</textBlock>
  </contentBlock>
  <contentBlock page="0" id="i-1dc20206b21da0c0">
    <textBlock id="i-538fe572a29162c0">Det är en litet märklig beskrivning som Rune</textBlock>
    <textBlock id="i-1116df79bfcc26d4">Evensson gör av hur litet politikerna har petat i planerna. Sedan svartmålar han det som kommer att hända. Det är inte speciellt trovärdigt.</textBlock>
  </contentBlock>
  <contentBlock page="0" id="i-918524d5fe8d8759">
    <textBlock id="i-cdb380e6ec05b469">Anf. 11  RUNE EVENSSON (s) replik:</textBlock>
  </contentBlock>
  <contentBlock page="0" id="i-cbae92b8599679c8">
    <textBlock id="i-ebd1311563a0768e">Fru talman! Det var ett sensationellt uttalande av</textBlock>
    <textBlock id="i-9d45db412bf6cf9f">Dan Eriksson, vill jag påstå, som svar på min fråga om det kommunala planmonopolet. Han vill alltså avskaffa det kommunala planmonopolet.</textBlock>
  </contentBlock>
  <contentBlock page="0" id="i-176c03d3efcc3110">
    <textBlock id="i-1ee3df4e0d8e3721">Det kommunala planmonopolet införde vi i Sverige</textBlock>
    <textBlock id="i-2a5552faa4325c86">1947. Det var en klar överenskommelse mellan alla partier i Sveriges riksdag. T.o.m. dåtidens högerparti tyckte att det var en reform i tiden.</textBlock>
    <textBlock id="i-13c26f422185f3c3">Därefter har alla tyckt att det är riktigt att det är kommunerna som skall styra planeringen och att det skall ske i dagens samverkans- och samrådsform. Alla partier var överens då, alla partier är överens i dag, utom det nya partiet Ny</textBlock>
    <textBlock id="i-9b932a0c9e68bbce">Demokrati. Det är enligt min uppfattning en sensationell uppgift som Dan Eriksson lämnar.</textBlock>
  </contentBlock>
  <contentBlock page="0" id="i-be8eb824437acf7d">
    <textBlock id="i-0e54d1e45944d66c">Ny Demokrati vill alltså föra tillbaka sådana här frågor till det tillstånd som rådde före 1947, när den enskilde markägaren själv skötte all planering och bestämde hur han ville ha sitt område, utan att behöva ta någon som helst hänsyn till andra människors synpunkter och önskemål i den stora process som vi har i samhället i dag. Detta är sensationella uppgifter.</textBlock>
  </contentBlock>
  <contentBlock page="0" id="i-f04fd9e509bc6000">
    <textBlock id="i-3de326cbd2b49b42">Anf. 12  DAN ERIKSSON i Stockholm (nyd)</textBlock>
    <textBlock id="i-b378745ec6dc2487">replik:</textBlock>
  </contentBlock>
  <contentBlock page="0" id="i-f4a27097865426a9">
    <textBlock id="i-3143022a951cb610">Fru talman! Jag får be Rune Evensson om ursäkt.</textBlock>
    <textBlock id="i-7409b60399625202">Jag uttryckte mig otydligt.</textBlock>
  </contentBlock>
  <contentBlock page="0" id="i-ca35db2012c64b17">
    <textBlock id="i-584c89d34c4d7ed2">Det vi vill upphäva inom det kommunala planmonopolet täcks av det förslag till ändring i</textBlock>
    <textBlock id="i-c0e38d2de671353f">PBL som vi står inför i dag. Vi vill inte upphäva hela planmonopolet. Jag beklagar att jag sade fel.</textBlock>
  </contentBlock>
  <contentBlock page="0" id="i-f4f8c6d421fda595">
    <textBlock id="i-524ccbfff905c0d4">Anf. 13  BERTIL DANIELSSON (m)</textBlock>
    <textBlock id="i-2aae5321cce3af50">replik:</textBlock>
  </contentBlock>
  <contentBlock page="0" id="i-15751dccc6c05885">
    <textBlock id="i-acf0356320299f6b">Fru talman! Med anledning av Dan Erikssons anförande vill jag säga att det i långa stycken var ett ganska riktigt resonemang, även om Dan Eriksson tog ut svängarna ganska ordentligt och gav sig in på livsmedelspolitikens prissättningsmekanismer, som kanske ligger något vid sidan av dagens överläggningar.</textBlock>
  </contentBlock>
  <contentBlock page="0" id="i-84d923754aeb5cad">
    <textBlock id="i-aa4d6b945d01cc77">Det jag ville fästa uppmärksamheten på var ett uttalande som jag i och för sig tycker att det var bra att Dan Eriksson gjorde, nämligen att de politiker som inte ser till att konkurrensen kan leva fullt och fritt och som inför bestämmelser som fördyrar varorna inte har tagit sitt ansvar. Visst är det så.</textBlock>
    <textBlock id="i-7e531cbc805ed84b">Därför vill jag ställa en fråga till Dan Eriksson: Hur kan det komma sig att Ny Demokrati vill medverka till att lika konkurrensförhållanden inte skall råda i våra butiker? En del skall tvingas att ha en typ av prismärkning som är dyrare än vad andra butiksägare har. Kan det verkligen vara att ta sitt ansvar för den fria konkurrensen?</textBlock>
  </contentBlock>
  <contentBlock page="0" id="i-dc2db521f9edd053">
    <textBlock id="i-7342ce8a3ee310fa">Anf. 14  DAN ERIKSSON i Stockholm (nyd)</textBlock>
    <textBlock id="i-ccc678b3d68782ad">replik:</textBlock>
  </contentBlock>
  <contentBlock page="0" id="i-9ebba35ff47192af">
    <textBlock id="i-aaa0a4a4a93986dc">Fru talman! Bertil Danielsson syftar på prislapparna. Innan vi har en fri konkurrens är det viktigt med prislappar. Konsumenter skall kunna jämföra. Det verkar prispressande. Men vi är inte för regleringar. Så snart vi har en riktig konkurrens kan vi också avstå från prislapparna.</textBlock>
  </contentBlock>
  <contentBlock page="0" id="i-e3b6c88087a86bb0">
    <textBlock id="i-4840913790b58cb5">Jag tycker att debatten här i dag i alla fall har visat att politiker inte skall ägna sig åt att sälja ost.</textBlock>
  </contentBlock>
  <contentBlock page="0" id="i-41700bd89cc35bb4">
    <textBlock id="i-71c56e2e11b7189d">Anf. 15  BERTIL DANIELSSON (m)</textBlock>
    <textBlock id="i-ab0582be3faf703b">replik:</textBlock>
  </contentBlock>
  <contentBlock page="0" id="i-98d9d5326d953f2a">
    <textBlock id="i-9faefa04bfe9500f">Fru talman! Det var kanske ett något förvånande uttalande. Innan vi har fri konkurrens får vi finna oss i att konkurrensen begränsas, dvs. vi måste alltid ha prislappar i vissa butiker. Det är kontentan av Dan Erikssons uttalande. Det är kanske litet förvånande. Förmodligen är det en felsägning även det.</textBlock>
  </contentBlock>
  <contentBlock page="0" id="i-ee818ba1ba154656">
    <textBlock id="i-613feb58653bd731">För att konkurrensen skall bli fri måste den vara lika för alla butiker. Blir den lika, är det ett led i försöken att få en friare konkurrens. Släpp ert krav, så kommer vi en bit på den väg som vi, såvitt jag förstår, gemensamt vill vandra.</textBlock>
  </contentBlock>
  <contentBlock page="0" id="i-36e856726fc49a80">
    <textBlock id="i-e18d1399d5b122be">Anf. 16  DAN ERIKSSON i Stockholm (nyd)</textBlock>
    <textBlock id="i-4f0deb5e92fbfad2">replik:</textBlock>
  </contentBlock>
  <contentBlock page="0" id="i-8024d3c6e73de056">
    <textBlock id="i-5d553c9f481244db">Fru talman! Problemet i dag är att vi har en oligopolsituation. Det är några få jättar eller drakar som är förhärskande på marknaden. Det kommer att bli ett svårt arbete att få bort dessa, men vi måste hjälpas åt. Det ansvar som vi politiker måste ta är att skapa förutsättningar för en riktig konkurrens, inte nöja oss med en halvmesyr. Men innan vi når dit är ett led fortfarande att ha prislapparna kvar i våra livsmedelsbutiker. Det möjliggör för konsumenterna att jämföra priserna på ett annorlunda sätt än vad annars skulle vara fallet. Det är viktigt i dag när vi inte har en riktig konkurrens.</textBlock>
  </contentBlock>
  <contentBlock page="0" id="i-2cae366aadfe47e3">
    <textBlock id="i-d8ae013af802a34d">Anf. 17  EVA ZETTERBERG (v) replik:</textBlock>
  </contentBlock>
  <contentBlock page="0" id="i-c8a4e089e73c5177">
    <textBlock id="i-a0d1f2926d261984">Fru talman! Först vill jag tacka Dan Eriksson från</textBlock>
    <textBlock id="i-cdd3a2fe42422222">Ny Demokrati för ett väldigt bra inlägg vad gäller att få bort momsen på maten. Det är nämligen ett krav som vänsterpartiet har drivit under många år.</textBlock>
    <textBlock id="i-c290bef54b0ca4d7">Men vi tycker att de förändringar som vi har fått genom den sänkning som nu genomförts bara är en liten del i hela matmomsfrågan. Det är väldigt bra att också Ny Demokrati nu kommer att arbeta oförtrutet vidare för att få bort matmomsen.</textBlock>
  </contentBlock>
  <contentBlock page="0" id="i-d65a115643a8ff4b">
    <textBlock id="i-79549108754b5d29">Jag kan konstatera att det tydligen är så att Dan</textBlock>
    <textBlock id="i-99a5af2b49a8c729">Eriksson inte handlar så ofta själv. Det tycks vara en nyhet för Dan Eriksson att priserna på maten är så höga. Det kan vara bra att göra flera besök i butiker för att kunna hjälpas åt i kampen mot matmomsen.</textBlock>
  </contentBlock>
  <contentBlock page="0" id="i-f70e235be8fb2a24">
    <textBlock id="i-a30fc601965ce98e">Vad gäller att öka konkurrensen instämmer vi i att det är viktigt att det inte bara är ett litet antal stora företag som styr marknaden. Det tror jag inte är till godo för konsumenterna.</textBlock>
  </contentBlock>
  <contentBlock page="0" id="i-fa79937575ad8cda">
    <textBlock id="i-6fd661eee57eb354">Jag vet inte om man kan, som Dan Eriksson gör, jämföra t.ex. jättar inom möbeltillverkningen med små livsmedelsbutiker. Att ha affärer som Ikea, som ju är framgångsrik med låga priser och som underlättar för kunderna att ta sig dit och få med sig sina saker hem, kan väl inte vara en framkomlig väg när det gäller att köpa mjölk och bröd. I Stockholm skall man väl inte behöva åka in till Hamngatan och ta buss för att köpa mjölk och bröd ute i Kungens kurva. Det var bara en liten fundering över hur Dan</textBlock>
    <textBlock id="i-3013f718b2160861">Eriksson tänker sig.</textBlock>
  </contentBlock>
  <contentBlock page="0" id="i-b2adefa679f8215e">
    <textBlock id="i-5f986db44d457adb">Till slut om kommunernas intressen. Det måste uppenbarligen vara så att ni i Ny Demokrati inte tror att man ute i kommunerna har kompetens att bedöma den lämpliga placeringen för en butik, att tillvarata alla invånares intressen, inte bara intressen hos ett litet antal företag som vill tjäna pengar på människor. Det är uppenbart att man inom Ny Demokrati inte tycker att det är särskilt angeläget.</textBlock>
  </contentBlock>
  <contentBlock page="0" id="i-a86f9e93bf01c199">
    <textBlock id="i-5d3b3614b2b4356f">Nu undrar jag alltså: Tror ni inte att man ute i kommunerna kan göra denna bedömning?</textBlock>
  </contentBlock>
  <contentBlock page="0" id="i-0a7af3bcb1bf0769">
    <textBlock id="i-74b905e5b099928e">Anf. 18  DAN ERIKSSON i Stockholm (nyd)</textBlock>
    <textBlock id="i-518738648bed469f">replik:</textBlock>
  </contentBlock>
  <contentBlock page="0" id="i-659498e24c89a1c2">
    <textBlock id="i-a55686f2f6bb872b">Fru talman! Jag vet att det är ett gammalt vänsterkrav att få bort matmomsen. Det är bra, där är vi överens. Vi måste nu följa upp frågan. Men politiker skall inte bestämma för människor. Det är bl.a. detta som lett till de höga matpriserna. Vi måste släppa loss de krafter som vill pressa priserna. Vi måste hjälpas åt att stimulera konkurrensen i stället för att detaljreglera. Annars kommer vi aldrig ur det här.</textBlock>
  </contentBlock>
  <contentBlock page="0" id="i-ee8e828b84f2b3fc">
    <textBlock id="i-fa719ae9094b0a43">Exemplet med Ikea visar att då det kommer in lågprispressare, behöver det inte betyda att hela branschen slås ut. Jag har tittat i telefonkatalogen och upptäckt att det, trots att Ikea finns, är sju sidor möbelhandlare i Stockholmskatalogen. Jag tror att det även kommer att finnas flera livsmedelshandlare. Människor behöver närhet till sin butik, men man behöver också butiker som kan hålla priserna nere. Det är orimligt att vi skall betala 30 % för mycket för den mat som vi äter.</textBlock>
  </contentBlock>
  <contentBlock page="0" id="i-aad39fd6cc442c8f">
    <textBlock id="i-759cf7b77be8678a">Anf. 19  EVA ZETTERBERG (v) replik:</textBlock>
  </contentBlock>
  <contentBlock page="0" id="i-74a00519bde6bb32">
    <textBlock id="i-54e0f1e2ef517c18">Fru talman! Jag instämmer i fråga om konkurrensen. Det är viktigt att pressa matpriserna. Men jag tror inte att den åtgärd som</textBlock>
    <textBlock id="i-291e7b898d49704f">Dan Eriksson och den borgerliga majoriteten föreslår, en förändring i PBL, kommer att öka konkurrensen och samtidigt underlätta för de invånare som inte är särskilt köpstarka och invånare som har svårt att ta sig långa vägar till köpcentrum.</textBlock>
  </contentBlock>
  <contentBlock page="0" id="i-b2c4275165b19146">
    <textBlock id="i-5cd4af300a36bcee">Anf. 20  DAN ERIKSSON i Stockholm (nyd)</textBlock>
    <textBlock id="i-2bf825850b3c7174">replik:</textBlock>
  </contentBlock>
  <contentBlock page="0" id="i-e9d936257fffe494">
    <textBlock id="i-7e9f50ccfbfeae0e">Fru talman! Ändringen i PBL ensam kommer inte att uträtta underverk, men det är en liten viktig del i en stor process som vi måste genomgå för att få riktig konkurrens. Det här tänker vi driva.</textBlock>
  </contentBlock>
  <contentBlock page="0" id="i-1adf25bd534e060e">
    <textBlock id="i-4f65e6d724a9d85c">Jag ville med mitt anförande markera den vilja som vi har att kämpa med näbbar och klor för att få ned matpriserna för vanliga människor.</textBlock>
  </contentBlock>
  <contentBlock page="0" id="i-df918838e409505c">
    <textBlock id="i-a577eb0a3e9b6083">Anf. 21  SONIA KARLSSON (s):</textBlock>
  </contentBlock>
  <contentBlock page="0" id="i-eee0c928def45328">
    <textBlock id="i-4304529a95ec8b6e">Fru talman! Den borgerliga majoriteten i bostadsutskottet föreslår att en förändring skall göras i PBL, så att kommunerna inte längre har möjlighet att i detaljplan precisera handelsändamålet till en viss form av handel.</textBlock>
    <textBlock id="i-27717d0a482ee7e1">Utskottsmajoritetens mening är att man därmed uppnår en effektivare konkurrens inom detaljhandeln.</textBlock>
  </contentBlock>
  <contentBlock page="0" id="i-0d43ae118454f30e">
    <textBlock id="i-3888446dd56b1da2">Enligt mitt förmenande ger PBL och uttalandena i förarbetena till lagen goda förutsättningar för att pröva markens användning för olika ändamål utan att konkurrensen i något väsentligt avseende sätts på spel.</textBlock>
  </contentBlock>
  <contentBlock page="0" id="i-23eb434d12d3604b">
    <textBlock id="i-194df89ce58476bd">Genom reglerna i PBL kan kommunen bestämma var på marken det är lämpligt att bedriva olika slag av verksamheter. Däremot ger inte det kommunala planmonopolet rätt att bestämma vem som skall bedriva verksamheten.</textBlock>
  </contentBlock>
  <contentBlock page="0" id="i-484d03d34f4ad66e">
    <textBlock id="i-6706d5cea0bc2159">I propositionen hävdar regeringen att skillnaden i omgivningspåverkan mellan olika former av handel i praktiken saknar betydelse, eftersom olika verksamheter naturligt kan antas söka sig till för verksamheten ändamålsenliga platser.</textBlock>
  </contentBlock>
  <contentBlock page="0" id="i-555629928c110857">
    <textBlock id="i-599ae6bf8cee2996">Det som är ändamålsenligt för handeln och för den stora gruppen bilburna konsumenter är inte ändamålsenligt för dem som saknar bil, inte heller för miljön. Redan nu flyttar handeln ut från stadskärnor och bostadsområden till stormarknader och köpstäder utanför staden eller till något industriområde, dit det i stort sett är omöjligt eller i varje fall opraktiskt att gå, cykla eller åka kollektivt.</textBlock>
  </contentBlock>
  <contentBlock page="0" id="i-8451d10d65155ee6">
    <textBlock id="i-335907a93b6a5ac6">Om man tar bort möjligheten till reglering av olika former av handel, kommer det att innebära risk för ytterligare utflyttning av butiker från stadsdelscentra och bostadsområden. Om detaljhandeln tillåts flytta till platser dit det inte på något rimligt sätt går att ta sig utan bil, kommer t.ex. äldre, handikappade och barnfamiljer utan tillgång till bil att få mycket svårt att klara sina inköp. Det ligger naturligtvis en frihet i att kunna ta bilen och köra ett antal mil för att handla, men att vara tvungen att göra det på grund av försämrat utbud på bostadsorten innebär ingen frihet.</textBlock>
  </contentBlock>
  <contentBlock page="0" id="i-ec8cba1d4190961d">
    <textBlock id="i-3bd05ac969d6b060">Att moderaterna och folkpartiet glatt pläderar för att marknaden helt skall få råda är ingen överraskning, däremot inger centerns ställningstagande i denna fråga stor förundran.</textBlock>
    <textBlock id="i-dacfa97331e546c0">Miljöminister Olof Johanssons och ''planminister''</textBlock>
    <textBlock id="i-6d3bdda7733d7a72">Görel Thurdins områden berörs av förslaget.</textBlock>
    <textBlock id="i-6652ab457ca6609a">Roland Larsson, riksdagsledamot för centern, har vid upprepade tillfällen motionerat om de problem som externa stormarknadsanläggningar medför: att närservicen slås ut, att biltrafiken ökar och därmed större problem med buller, avgasutsläpp osv.</textBlock>
  </contentBlock>
  <contentBlock page="0" id="i-c803b3e11927b85a">
    <textBlock id="i-33a830b67f7fe3f6">Inser inte centerns företrädare att regeringens förslag kommer att få just de negativa följder som ni i andra sammanhang mycket kraftigt har tagit avstånd ifrån?</textBlock>
  </contentBlock>
  <contentBlock page="0" id="i-312b15a1177b6f22">
    <textBlock id="i-4243581864b9a8c7">Det dagsaktuella problemet är att många affärsidkare gärna vill öppna butiker i industriområden. Här är marken billig, och det är lätt att ta sig dit för den stora gruppen bilister. Att de som saknar bil därmed blir utan service, att kommunens kostnader för hemtjänsten ökar och att biltrafiken och dess miljöstörningar blir än värre är inget som de behöver fundera över.</textBlock>
  </contentBlock>
  <contentBlock page="0" id="i-60ea4c76c8ce4db5">
    <textBlock id="i-d6694f77f984b404">Finns det då inte vissa affärer som passar i industriområden? Jo, handeln med bilar, möbler, kylskåp, byggvaror, dvs. sådant som man till skillnad från t.ex. kläder, skor och livsmedel ändå inte kan ta hem på bussen eller cykeln. Det kan vara en fördel att slippa ha sådana affärer i stadskärnan, eftersom de med nödvändighet orsakar mycket trafik.</textBlock>
  </contentBlock>
  <contentBlock page="0" id="i-af858e5e5d587ff0">
    <textBlock id="i-ff2b444bcc4e3473">Men det förslag som den borgerliga majoriteten här har lagt fram innnebär att kommunerna inte längre skall få besluta om lämpliga platser för olika slag av handel. Varför detta ingrepp i den kommunala självstyrelsen? I stället för att öka konkurrensen minskar ni mångfalden.</textBlock>
  </contentBlock>
  <contentBlock page="0" id="i-380b0bee3738cf32">
    <textBlock id="i-54fdc779387085a4">Efter den föreslagna ändringen i PBL har kommunerna vid planläggning av ett industriområde endast att välja mellan att tillåta handel eller inte. De kommuner som vill fortsätta att eftersträva en god närservice för boende och konsumenter ställs inför problemet att de, trots att de inte skulle ha haft något emot att godkänna handel med t.ex. möbler, kylskåp o.d. i ett industriområde, inte kan medge detta, eftersom de samtidigt vill motverka en oönskad lokalisering av livsmedelsförsäljning. Jag frågar mig: Kan detta verkligen vara er mening?</textBlock>
  </contentBlock>
  <contentBlock page="0" id="i-cff64ce193791074">
    <textBlock id="i-ff003d1a12472d50">Fru talman! Med hänvisning till det anförda yrkar jag bifall till reservationen av Oskar Lindkvist m.fl.</textBlock>
    <textBlock id="i-c6ded38001f44f86">och avslag på hemställan i betänkandet.</textBlock>
  </contentBlock>
  <contentBlock page="0" id="i-f0251277e14a2490">
    <textBlock id="i-56d59e0ba5f82183">Anf. 22  BERTIL DANIELSSON (m)</textBlock>
    <textBlock id="i-75471b5f55b7bf17">replik:</textBlock>
  </contentBlock>
  <contentBlock page="0" id="i-b6e2ddc8f1b69158">
    <textBlock id="i-668463207781899d">Fru talman! Samstämmigheten är uppenbarliben väldigt stor inom socialdemokratin. Man beskriver framtiden som utomordentligt dyster och ödesmättad.</textBlock>
  </contentBlock>
  <contentBlock page="0" id="i-06acbb4f498448ad">
    <textBlock id="i-dbb550a89ca55571">Man kan dra den slutsatsen att varje butik som nu finns i städernas centra delar i ett slag skulle upphöra efter den 1 april, som om alla butiker som nu har en god service för de närboende i och med riksdagens beslut skulle stänga sina dörrar och flytta ut till externa lägen för att slå upp stora varuhus, dit endast bilburna människor kan komma! Så kommer det självfallet inte att bli. Det är en beskrivning av verkligheten som inte ligger ens i närheten av vad som kommer att ske. Det kommer självfallet att finnas butiker, såväl i städernas centrala delar som litet utanför.</textBlock>
  </contentBlock>
  <contentBlock page="0" id="i-c5c3f1fb605c47c6">
    <textBlock id="i-576d00f0163a9bdf">När det gäller planernas innehåll, kommer det givetvis att i detaljplanerna anvisas områden för handelsändamål. Däremot får man inte reglera typ av handel, om det skall vara fråga om livsmedel, kylskåpsförsäljning eller bilförsäljning. Det är denna lilla förändring som kommer att ske.</textBlock>
  </contentBlock>
  <contentBlock page="0" id="i-65c888485263d0b1">
    <textBlock id="i-3a73b0785a6d42ec">Det är en relativt måttlig begäran att vi låter konsumenterna i större utsträckning genom sina fria val få avgöra var de skall handla. Det kommer även i framtiden att finnas servicebutiker, med deras speciella karaktär, som tillgodoser behoven hos de människor som finns i närområdet. Dessa människor är fortfarande konsumenter, kunder, och behöver ju handla. Då kommer det också att finnas butiker i deras närhet.</textBlock>
  </contentBlock>
  <contentBlock page="0" id="i-3c38af7cb32cce99">
    <textBlock id="i-5d86b559ecbe91aa">Anf. 23  SONIA KARLSSON (s) replik:</textBlock>
  </contentBlock>
  <contentBlock page="0" id="i-7a5d32e6786ae633">
    <textBlock id="i-1593e000be29c080">Fru talman! Som jag sade i mitt anförande pågår det en utflyttning. Det är många affärsidkare som gärna vill lokalisera sina butiker till ett industriområde. Det föreslagna förändringen medför att kommunen inte kan hantera detta på annat än ett sätt. Om det finns ett bostadsområde med en närbutik i närheten av ett industriområde, där man i och för sig skulle kunna tänka sig handel med skrymmande varor -- möbler, kylskåp och liknande --, är det risk för att kommunen ställs inför valet att inte ha någon handel alls i detta industriområde, om man tillåter vem som helst att öppna livsmedelsförsäljning där. Ni minskar ju möjligheterna i stället för att öka dem.</textBlock>
  </contentBlock>
  <contentBlock page="0" id="i-50b2eea6142af065">
    <textBlock id="i-88dc793f4fb3d53c">Ni har en helt felaktig syn på den här frågan. Det behövs ingen förändring i PBL. Jag frågade Bertil</textBlock>
    <textBlock id="i-f58c2d5ac8727d30">Danielsson varför ni i det här fallet angriper den kommunala självstyrelsen. Kommunerna har redan i dag möjlighet att enligt PBL tillåta livsmedelsförsäljning i industriområden, och det förekommer också, bl.a. i många borgerliga kommuner. Dessutom ger PBL möjlighet att, när det finns saksäl, reglera handeln för att värna närservice för boende och konsumenter, vilket förekommer i många socialdemokratiskt styrda kommuner.</textBlock>
  </contentBlock>
  <contentBlock page="0" id="i-7d78ddda718d0783">
    <textBlock id="i-2f52b33f68b86a3e">Anf. 24  BERTIL DANIELSSON (m)</textBlock>
    <textBlock id="i-093af4e3eccdffe1">replik:</textBlock>
  </contentBlock>
  <contentBlock page="0" id="i-a0e6dd7e473b6ba6">
    <textBlock id="i-17ae4bab306bc19c">Fru talman! Vi angriper inte den kommunala självstyrelsen. Den finns självfallet kvar. I och med det här förslaget har vi fastlagt att man inte får begränsa konkurrensen. Det är ett så vedertaget och övergripande mål, att man inte ens med hotet att ta bort den kommunala självstyrelsen kan avvisa det krav som faktiskt finns. Man kan inte i fortsättningen ha ett system som innebär att kommuner, dvs. politiker och tjänstemän, skall tala om var, när och hur människor skall handla. Vi måste låta konsumenterna själva få avgöra detta.</textBlock>
    <textBlock id="i-2e81f6847b733abb">Det kommer inte att bli någon revolution, men vi ökar i någon mån friheten för människor, och detta tillfälle skall vi ta vara på.</textBlock>
  </contentBlock>
  <contentBlock page="0" id="i-8464fdac207d51b1">
    <textBlock id="i-f04abe4458beb9af">Anf. 25  SONIA KARLSSON (s) replik:</textBlock>
  </contentBlock>
  <contentBlock page="0" id="i-6c3626392c45906f">
    <textBlock id="i-f54f38c2cff1e22e">Fru talman! Som redan Rune Evensson har sagt vill också vi socialdemokrater givetvis ha en så bra konkurrens som möjligt. Det finns redan inskrivet i förarbetena till PBL att man i första hand skall se till att det blir konkurrens.</textBlock>
  </contentBlock>
  <contentBlock page="0" id="i-ccf2c8fb1b38c193">
    <textBlock id="i-e5cb73742bf56220">När det finns skäl skall man emellertid i vissa fall kunna reglera handeln. För vissa konsumenter kan det innebära en frihet att kunna handla på olika ställen, men problemet är ju att det blir en ofrihet för de konsumenter som inte har denna möjlighet.</textBlock>
    <textBlock id="i-53ec7da3fd573083">Det är det som frågan gäller.</textBlock>
  </contentBlock>
  <contentBlock page="0" id="i-3533830e5b189507">
    <textBlock id="i-ee64a1dda40b4b9b">Anf. 26  BERT KARLSSON (nyd):</textBlock>
  </contentBlock>
  <contentBlock page="0" id="i-1bab4ace0100379b">
    <textBlock id="i-55b4cbe627f32956">Fru talman! Det är naturligtvis inte bara plan- och bygglagens fel att vi har världens högsta priser i</textBlock>
    <textBlock id="i-23d3f7361d732de5">Sverige, även om det till stor del beror på den. Vi skulle kunna spara ca 60 miljarder kronor i det här landet med en riktig konkurrenslagstiftning och om vi hade en plan- och bygglag som såg till att konkurrensen var fri.</textBlock>
  </contentBlock>
  <contentBlock page="0" id="i-bd01d4c2c50d2196">
    <textBlock id="i-ae8b6374442a4371">I PBL står det mycket riktigt att man skall ta hänsyn till konkurrensen. För att åskådliggöra detta tänkte jag ta upp några exempel på hur det ser ut i en kommun.</textBlock>
  </contentBlock>
  <contentBlock page="0" id="i-38e63f598caff483">
    <textBlock id="i-0165cfd1a615862c">I Grums kommun ville man starta en lågprisbutik.</textBlock>
    <textBlock id="i-3d6e2e7bb79d7c87">Ansökan lämnades givetvis in som vanligt, och naturligtvis blev det avslag. Och vem styrde i</textBlock>
    <textBlock id="i-132c2e364ff62e0d">Grums kommun? Jo, ordförande var en konsumföreståndare, medan en ICA-handlare var vice ordförande. Det förhåller sig på liknande sätt när det gäller många andra orter. Särintressena har helt styrt marknaden.</textBlock>
  </contentBlock>
  <contentBlock page="0" id="i-ac0de2ce3a3664be">
    <textBlock id="i-742a7eb051bd0ce7">Varför tror ni att det finns tre grossister av betydande storlek i Sverige i dag? Jo, just för att det är kommunerna som har utfärdat tillstånden. Det här har varit ett sätt för socialdemokraterna att rädda KF:s dåliga affärer. Jag förstår att man i dag är mycket angelägen att göra det, för annars hamnar KF i samma situation som A-pressen. Den enda möjligheten för KF att konkurrera är nämligen att man skyddas på ett eller annat sätt, precis som presstödet används.</textBlock>
  </contentBlock>
  <contentBlock page="0" id="i-85f3c9b9670b5b10">
    <textBlock id="i-ae4521b3cb26fb69">Det låter litet underligt när man pratar om pensionärerna i dessa sammanhang. Vem är det som har sett till att närbutikerna har lagts ned? Jo,</textBlock>
    <textBlock id="i-126b3d46e2236d6d">Konsum. Det är faktiskt oftast ICA som äger de närbutiker som finns i dag i Sverige, mycket beroende på att det är duktiga handlare som har klarat att driva närbutikerna ganska bra. Jag är helt övertygad om att de nya lanthandlarna, närbutiksägarna i framtiden, är de nya svenskarna.</textBlock>
    <textBlock id="i-3d8edf5dd7ca4892">Det är de som kommer att se till att det finns service.</textBlock>
  </contentBlock>
  <contentBlock page="0" id="i-73ac90daf8f6293d">
    <textBlock id="i-3d393fd2aa004cf9">Den här fantastiska svartmålningen, att alla butiker plötsligt en dag skall slås ut bara för att det öppnas lågprisbutiker, för att det blir konkurrens, är ganska underlig. Det är i så fall konstigt att inte KF</textBlock>
    <textBlock id="i-21aacc254604e95a">med sina OBS-varuhus och B &amp; W-</textBlock>
    <textBlock id="i-d90e294b7dbaaf3b">stormarknaderna tidigare har slagit ut närbutikerna, och att just frifräsarna är de som hela tiden bär ansvaret, bara för att de säljer 20 %</textBlock>
    <textBlock id="i-d23def93f6650554">billigare.</textBlock>
  </contentBlock>
  <contentBlock page="0" id="i-88bcbc67cf24870d">
    <textBlock id="i-e25ac7f5867ab78a">Med min erfarenhet kan jag utan att överdriva säga att det i dag går att sälja livsmedel 20--25 %</textBlock>
    <textBlock id="i-806dd4934bd8e050">billigare. Det sade redan jag för två år sedan, när jag startade debatten. Och jag hörde här att man hade konstaterat att matpriserna har gått ned.</textBlock>
    <textBlock id="i-41f068cb8648af9c">Varför? Jo, för att vi fick i gång en debatt. Man började se över detta med priser, och man gjorde prisundersökningar.</textBlock>
  </contentBlock>
  <contentBlock page="0" id="i-cb26841d91f3daf2"/>
  <contentBlock page="0" id="i-a911c9a349d35d62">
    <textBlock id="i-83962d6446e4942b">Vad sade företrädare för ICA och Konsum till mig den sommaren jag började debatten? Jo, att det kanske går att sänka priserna med 2 %. Det dröjde ungefär ett halvår, och sedan sade företrädare för</textBlock>
    <textBlock id="i-fba7b84f6663908e">Hemköp i tidningarna att de kunde sänka priserna med 20 %. De sade också att de hade ljugit om priserna.</textBlock>
  </contentBlock>
  <contentBlock page="0" id="i-1a770372cb398d33">
    <textBlock id="i-74982d09d123cdc0">Självfallet är det så. I dag har vi en totalt styrd marknad. Politikerna i kommunerna har varannan gång gett tillstånd till ICA och varannan gång till</textBlock>
    <textBlock id="i-ff71cc364b3e6f81">KF. Sådan har fördelningen varit. Den har avspeglats i de olika kommunerna.</textBlock>
  </contentBlock>
  <contentBlock page="0" id="i-477cba2178eb6592">
    <textBlock id="i-dfd20992a5415789">Det är mycket riktigt att vi i Ny Demokrati --</textBlock>
    <textBlock id="i-a18179b2aed8c29b">åtminstone jag -- litar absolut inte på politikerna.</textBlock>
    <textBlock id="i-b61c5147bc7afa55">Det finns ett undantag, och det är Skara kommun.</textBlock>
    <textBlock id="i-a57a249475e284eb">Där har t.o.m. socialdemokraterna förstått den här frågan och släppt konkurrensen fri. De har t.o.m.</textBlock>
    <textBlock id="i-cb8763038108bf57">gett tillstånd till etablering i industriområden.</textBlock>
  </contentBlock>
  <contentBlock page="0" id="i-ffbc0399f001dfa1">
    <textBlock id="i-a17d3943a6e3f3dd">Det är underligt att pensionärerna spelas ut i det här sammanhanget. Socialdemokraterna har inte varit speciellt intresserade av att ge pensionärerna tillräckligt så att de kan leva ett normalt liv i det här landet. De får i vissa fall t.o.m. äta kattmat eftersom de inte har pengar. Det finns 60 000--</textBlock>
    <textBlock id="i-1b8db89d95eb791c">70 000 pensionärer i dag som inte kan äta sig mätta.</textBlock>
    <textBlock id="i-3dc76c7d929b2551">Ändå har inte politikerna visat intresse för att ge dem en dräglig tillvaro. Jag har ännu inte sett något förslag som har gjort att pensionen kan höjas.</textBlock>
    <textBlock id="i-26b3d9c5782e94c2">Däremot används det här i debatten för att stoppa dem som vill etablera lågprisbutiker.</textBlock>
  </contentBlock>
  <contentBlock page="0" id="i-cfd768534df28408">
    <textBlock id="i-60ed1b79332fa74f">Jag kan ta några fler exempel. Den 17 september ville ett dansk lågprisföretag, Supermarket, etablera sin första butik och grossistlager i</textBlock>
    <textBlock id="i-f161f3042acf9af8">Strängnäs. Företaget garanterade 20 % lägre priser. Men vem sade nej? Jo, socialdemokraterna tillsammans med en folkpartist. De ville inte ha konkurrens. Naturligtvis skyddades de intressen som redan fanns i staden, dvs. ICA och KF. Det fanns naturligtvis skäl. Det är hela tiden särintressena som styr. Samtidigt som det heter att det skall bli mer konkurrens i Sverige, sitter politikerna i kommunerna och stoppar konkurrensen. Det är viktigt att politikerna i riksdagen talar om för kommunerna vad riksdagens vilja är. Men nu har kommunerna levt ett eget liv, och de har bestämt själva. Ingen har kunnat överklaga. Kommunerna har hela tiden struntat i</textBlock>
    <textBlock id="i-e644a15dd27fbf00">SPK och NO.</textBlock>
  </contentBlock>
  <contentBlock page="0" id="i-862e98c0e1604f6f">
    <textBlock id="i-678c8a7f7a35de9e">När dessa frågor diskuteras talas det mycket om hur svårt det kommer att bli för vissa grupper när allt tvingas att läggas ned. Vad jag vet har postkontoren lagts ned på många orter. Busslinjerna blir färre och färre. Det är socialdemokraterna som har haft möjlighet att styra dessa situationer.</textBlock>
  </contentBlock>
  <contentBlock page="0" id="i-b0f5f830bad0dfcf">
    <textBlock id="i-ffa44390af7578d5">Kooperativa förbundet har nu köpt</textBlock>
    <textBlock id="i-adb06b4acaa73850">Konsumföreningen i Stockholm. Vad sades? Jo, en mängd närbutiker skulle läggas ned.</textBlock>
  </contentBlock>
  <contentBlock page="0" id="i-a90e6ad68b952dca">
    <textBlock id="i-17967fb61b6fdb11">I Linköping inträffade en annan ganska intressant händelse. En utredning angående ett köpcentrum utanför staden hade genomförts. En analys av handeln i glesbygden hade gjorts, och krav hade ställts på att centrumhandeln skulle fungera. Så fort beslutet hade fattats och etableringstillstånd hade givits till Konsum och Vivo, lade Konsum ner butiken i stadens centrum. Det är lustigt vad snabbt engagemanget att värna dem i centrum gick över.</textBlock>
  </contentBlock>
  <contentBlock page="0" id="i-04a0b9324d58ea49">
    <textBlock id="i-c2711671e5f30b80">Hela tiden används sådana argument. Men syftena är helt annorlunda. Det är fantastiskt att 1992</textBlock>
    <textBlock id="i-34838d710f6b5d86">kunna stå och snacka på det här sättet då det råder en marknad med dessa höga priser. SPK och NO</textBlock>
    <textBlock id="i-cca0f9c2cc26aa87">har gång på gång sagt att dagens utformning av PBL</textBlock>
    <textBlock id="i-a66116c3fa63f30b">är helt fel. PBL hämmar den fria konkurrensen.</textBlock>
  </contentBlock>
  <contentBlock page="0" id="i-c6eefff133dd5b09">
    <textBlock id="i-f4419da355daa12a">Jag kan här i riksdagen räkna upp tio femton exempel som visar hur viktig konkurrensen är.</textBlock>
    <textBlock id="i-a42a684d3453fcdb">Trollhättan är ett exempel. Framför allt socialdemokraterna var motståndare till allt och stoppade allting. Socialdemokraterna hade ju att ta hänsyn till det nybyggda Obs. Det visade sig sedan att den konkurrens som ändå bildades, visserligen på olaglig väg, gjorde att priserna, totalt i hela kommunen, gick ner med 7--8 %.</textBlock>
  </contentBlock>
  <contentBlock page="0" id="i-ebe3ecd9f35a11f4">
    <textBlock id="i-f4ffe510a408e2ef">Det här går att jämföra med den hycklande momssänkningen som har genomförts. För en matkasse innebär det ca 2 % lägre priser. Folk har lurats till att tro att det är fråga om 7 %.</textBlock>
    <textBlock id="i-d01cdf945152e752">Verkligheten är inte 7 %. Momsen skulle egentligen ha sänkts till 23,5 % den 1 januari.</textBlock>
    <textBlock id="i-a51fb92fda38bcc7">Dessutom har den totala momsen höjts på alla varor, bara för att matmomsen skulle sänkas. Men matvaror är inte detsamma som dagligvaror, och de motsvarar ungefär 60 % av det som finns i en matkasse. Slår man ut alla dessa effekter, motsvarar sänkningen av matmomsen ungefär 2 %.</textBlock>
    <textBlock id="i-3cd907838dde0b04">SPK kommer också att visa i sin utredning att det inte är fråga om mer än några procent.</textBlock>
  </contentBlock>
  <contentBlock page="0" id="i-fb7236fdb7ef8f9b">
    <textBlock id="i-537eec5e8cedecb3">En fri konkurrens i det här landet -- som skulle börja fungera omedelbart -- skulle innebära en sänkning av matpriserna i första ledet på 10 % och på sikt 20--25 %.</textBlock>
  </contentBlock>
  <contentBlock page="0" id="i-24d12bf1ef920faf">
    <textBlock id="i-68cbc15210d00a49">Det här är inget svårt. Det är bara att kolla i lågprisbutikerna som redan finns i Sverige. Tyvärr är det svenska folket alltför slött. De kollar priserna i alldeles för liten omfattning.</textBlock>
  </contentBlock>
  <contentBlock page="0" id="i-b2bcc36e1987955b">
    <textBlock id="i-829437d136c1993e">Det är ett stort ansvar som vilar på de olika lokala radiostationerna när de går ut och handlar en matkasse. Vad gör de? De handlar en matkasse med ett innehåll som motsvarar 150 kr., och de handlar sådana varor som alla butiker har ett lågt pris på. På så sätt blir de lurade av marknaden.</textBlock>
    <textBlock id="i-61aa800fb66a0869">Skall det göras en prisjämförelse måste matkassens innehåll motsvara minst 1 000 kr. Då framgår det hur mycket man tjänar.</textBlock>
  </contentBlock>
  <contentBlock page="0" id="i-5bae247ab20fa046">
    <textBlock id="i-7891ac08f2b95436">Jag måste självfallet yrka bifall till utskottets förslag.</textBlock>
  </contentBlock>
  <contentBlock page="0" id="i-07b75ee6c8a90bd4">
    <textBlock id="i-6f4b8ad838c898e4">(Applåder)</textBlock>
  </contentBlock>
  <contentBlock page="0" id="i-31e4ce0139b8d7f3">
    <textBlock id="i-744f49e500cb3e3c">Anf. 27  RUNE EVENSSON (s) replik:</textBlock>
  </contentBlock>
  <contentBlock page="0" id="i-e672f50ff15bcc0a">
    <textBlock id="i-e3fb061f95fd94c9">Fru talman! En stor del av detta anförande var en fortsättning på förra årets valdebatt. Jag vill erinra om den valdebatten. Det gick knappt att sätta på</textBlock>
    <textBlock id="i-07c8630d596737cb">TV:n utan att se Bert Karlsson och Ian</textBlock>
    <textBlock id="i-6bea570cb9a68507">Wachtmeister stapla ölbackar.</textBlock>
  </contentBlock>
  <contentBlock page="0" id="i-b0c568da72841eb4">
    <textBlock id="i-0ce1c9dfefa6d27f">Ett av de vanligaste utfallen i dessa inslag, som jag uppfattade det, riktade sig mot PBL och det kommunala planmonopolet. Bert Karlsson sade vid varje tillfälle att det kommunala planmonopolet skulle avskaffas. Därför vill jag ställa samma fråga till Bert Karlsson som jag ställde till Dan Eriksson i Stockholm. Har Bert Karlsson uppfattningen att det kommunala planmonopolet skall avskaffas?</textBlock>
  </contentBlock>
  <contentBlock page="0" id="i-dc03857ff2d3ecbe">
    <textBlock id="i-3916fc15c587247c">Jag anser att Bert Karlsson har drivit upp denna fråga till enorma proportioner. Den lilla ändringen i plan- och bygglagen som vi nu står inför har han gett en större betydelse än vad den egentligen har.</textBlock>
    <textBlock id="i-52c9a7493c8bf2e7">Om, som Bert Karlsson säger, butiker läggs ned på något ställe, finns det naturligtvis i planen möjlighet för en annan butik att etablera sig och skapa den konkurrens han talar om.</textBlock>
  </contentBlock>
  <contentBlock page="0" id="i-2ddba4ffd9341991">
    <textBlock id="i-d548a2f10fa78c45">Bert Karlsson anspelar vidare på politiskt mygel och dubbelroller i kommuner. Jag är den förste att ta avstånd från sådant, och jag har samma uppfattning som Bert Karlsson. Där har vi i socialdemokraterna under många år arbetat mot mångsyssleriet, dvs. människor med vissa intressen skall inte sitta med i de beslutande organ som avgör dessa frågor.</textBlock>
  </contentBlock>
  <contentBlock page="0" id="i-ccd470159aeb1400">
    <textBlock id="i-2cda82d366b73801">Socialdemokraterna har drivit fram en förvaltningslag som förbjuder t.ex. personer med särskilda intressen att sitta i byggnadsnämnder och sköta sådan planering -- just för att de inte skall komma i sådana situationer.</textBlock>
  </contentBlock>
  <contentBlock page="0" id="i-1228242c122c8475">
    <textBlock id="i-cce3dddab672b3eb">Det beslut som vi nu skall fatta kommer inte att pressa några matpriser. Bert Karlsson har under många år pratat om 20 %. Beslutet kommer inte att ha någon avläsbar effekt över huvud taget. Ändå säger Bert Karlsson att de höga matpriserna i</textBlock>
    <textBlock id="i-6b5d236d33383de4">Sverige beror just på PBL.</textBlock>
  </contentBlock>
  <contentBlock page="0" id="i-ddbd6cbacff6963e">
    <textBlock id="i-6083632052df6a10">Om nu dessa punkter skall tas bort ur PBL -- som vi är i färd att göra -- och det finns människor som enligt Bert Karlssons uppfattning har dubbla roller, blir frågan vad som skulle hända om möjligheten togs bort för dem att reglera livsmedelsförsäljningen. Det är kanske samma människor som beslutar om planen i övrigt. Det är hela tiden fråga om en plan för handelsändamål, även om möjligheterna att styra livsmedelsförsäljningen tas bort. Jag kan inte se att det blir någon större skillnad.</textBlock>
  </contentBlock>
  <contentBlock page="0" id="i-def326063a8f3b14">
    <textBlock id="i-ff1aa4b35f3c0a67">Det är blåögt av Bert Karlsson att påstå att den här ändringen kommer att sänka matpriserna med</textBlock>
    <textBlock id="i-788ea52d8766b6a9">20 %.</textBlock>
  </contentBlock>
  <contentBlock page="0" id="i-4da3d200247cb639">
    <textBlock id="i-ffb9b21330bfa657">Anf. 28  BERT KARLSSON (nyd) replik: Fru talman! Jag tror kanske att jag har en viss erfarenhet av detta. Jag har jobbat med det under</textBlock>
    <textBlock id="i-9a14db15272cecce">30 år. Självfallet är det här en stor fråga. Det handlar om 20 %. Jag kan gärna ta med Rune</textBlock>
    <textBlock id="i-ba7d8a3809d622b4">Evensson ut en dag, så skall vi kolla vad det skiljer på mellan en Konsumbutik och en lågprisbutik. Det är ganska enkelt. Vi kan handla gemensamt, så att</textBlock>
    <textBlock id="i-7784c58976e7e45b">Rune Evensson inte tror att jag fuskar.</textBlock>
  </contentBlock>
  <contentBlock page="0" id="i-0417e4541c3e1f2b">
    <textBlock id="i-e60459b36d80973e">Vi har sagt att det fordras en förändring i planmonopolet. Vi sade i valrörelsen, kanske litet vårdslöst, att man skulle ta bort det helt. Vi tycker att det räcker med denna förändring. Men det viktigaste är att förklara för kommunpolitikerna vad vi pratar om här i riksdagen, att vi skall se till att få konkurrens. Det är det vi pratar om, och det har vi pratat om i valrörelsen hela tiden. Man får inte hålla på med sina särintressen i kommunerna.</textBlock>
  </contentBlock>
  <contentBlock page="0" id="i-330e933877a6c75b">
    <textBlock id="i-ef28dd0961342269">Det är gott och väl att de som sitter i byggnadsnämnderna är befriade från särintressen.</textBlock>
    <textBlock id="i-b75bf1d3dfd8267a">Men de flesta beslut i sådana här ärenden fattas i fullmäktige, och där finns det både</textBlock>
    <textBlock id="i-6722a7f4bc0b57dc">Konsumföreståndare och ICA-handlare även i fortsättningen.</textBlock>
  </contentBlock>
  <contentBlock page="0" id="i-8867820cfb7c1c3d">
    <textBlock id="i-da64673ea1d406b9">Anf. 29  RUNE EVENSSON (s) replik:</textBlock>
  </contentBlock>
  <contentBlock page="0" id="i-d1ae04dce1cff18b">
    <textBlock id="i-9145c85470b87a77">Fru talman! Eftersom vi införde denna möjlighet i plan- och bygglagen den 1 juli 1987 finns det inte så många planer i landet som innehåller denna passus.</textBlock>
  </contentBlock>
  <contentBlock page="0" id="i-e3d8eacf46b9d4a5">
    <textBlock id="i-2d8c698df3b4cbd8">I de flesta kommuner i landet är det faktiskt byggnadsnämnden som handhar detaljplaneringen,</textBlock>
    <textBlock id="i-890413dafd2c7162">Bert Karlsson. De förbereder, lyssnar, sammanjämkar och ställer ut planen. När allt detta är klart går planen till fullmäktige för slutligt avgörande. Det är sällan några planer ändras i fullmäktige. Om det skall ändras något i planen går den tillbaka till byggnadsnämnden.</textBlock>
  </contentBlock>
  <contentBlock page="0" id="i-f4e9365efb9cabab">
    <textBlock id="i-7af895264a1feeb7">Anf. 30  BERT KARLSSON (nyd) replik:</textBlock>
  </contentBlock>
  <contentBlock page="0" id="i-5769bab4d8a3a04a">
    <textBlock id="i-f16f908e1e61a3fb">Fru talman! Rune Evensson har tydligen inte lyssnat på vad jag har sagt. Jag har egen erfarenhet av detta. Jag fick öppna ett köpcentrum, och där fick jag ha all handel utom livsmedelshandel. Folk skulle tvingas åka 8 km till ett annat ställe för att köpa livsmedel. Jag tycker att det är att omyndigförklara folk.</textBlock>
  </contentBlock>
  <contentBlock page="0" id="i-b78647e9c521b51f">
    <textBlock id="i-e6432fa9d1350ab2">Jag skulle vilja ställa en fråga till Rune Evensson.</textBlock>
    <textBlock id="i-a039047f615a5387">Nu kan han i och för sig inte svara, och det är väl litet orättvist att fråga då. Socialdemokratiska partiet är ju nästan detsamma som Konsum. I Skara kommun sitter i alla fall många av socialdemokraterna i dess styrelse. Är det då inte svårt att vara neutral i dessa frågor? Det är synd att jag inte kan få svar på den frågan.</textBlock>
  </contentBlock>
  <contentBlock page="0" id="i-1508d3ab9b62185a">
    <textBlock id="i-edace94f6c5090a4">Talmannen anmälde att Rune Evensson anhållit att till protokollet få antecknat att han inte ägde rätt till ytterligare replik.</textBlock>
  </contentBlock>
  <contentBlock page="0" id="i-10eb2a724b3aca76">
    <textBlock id="i-eba1fe2473a6b779">Anf. 31  SONIA KARLSSON (s) replik:</textBlock>
  </contentBlock>
  <contentBlock page="0" id="i-7bc460be928038bb">
    <textBlock id="i-fc4eef0d8e0d6672">Fru talman! Bert Karlsson talar om särintressen i kommuner, men det finns ju också affärsidkare i riksdagen.</textBlock>
  </contentBlock>
  <contentBlock page="0" id="i-d6f4406af2096f84">
    <textBlock id="i-910a69cf1bf94e63">Jag skulle vilja fråga Bert Karlsson om han någon gång har begärt att få öppna en butik i ett bostadsområde. Jag tror knappast att Bert Karlsson har varit intresserad av det.</textBlock>
  </contentBlock>
  <contentBlock page="0" id="i-2b123c1b175fa791">
    <textBlock id="i-ddb7a7b5fc928713">Den ändring i plan- och bygglagen som föreslås i dag innebär att kommuner inte kommer att kunna tillåta handel med exempelvis skrymmande varor i industriområden. Det gäller dock ej livsmedel. All handel skall vara tillåten i industriområden. Ett industriområde är särskilt avsett för industriverksamhet. Där finns inga boende.</textBlock>
  </contentBlock>
  <contentBlock page="0" id="i-fb42d09b1f9de366">
    <textBlock id="i-01961e9d79a7efc6">Bert Karlsson var vid ett tillfälle mycket intresserad av att öppna en köpstad mitt emellan Norrköping och Linköping, alltså mitt emellan två storstäder, något som man kan tycka är litet märkligt. Nu blev det inte så.</textBlock>
  </contentBlock>
  <contentBlock page="0" id="i-21f47d232c02aedc">
    <textBlock id="i-2a3da41be6855bbb">Bert Karlsson och andra frifräsare vill ha bort det kommunala planmonopolet, därför att deras affärsidé är att etablera sig i exklusivt bilanpassade lägen. Det är något som kommuner i alla fall hittills har brukat säga nej till. Jag tycker att det är helt okej att Bert Karlsson som affärsidkare har dessa synpunkter och önskemål. Jag förmenar honom inte det. Däremot ställer jag krav på Bert Karlsson som riksdagsledamot. Som riksdagsledamot skall han faktiskt se längre än till det egna intresset. Det är Bert Karlssons skyldighet som riksdagsledamot att också värna de svaga grupperna i samhället. I</textBlock>
    <textBlock id="i-3c0a1895a69e714d">detta fall gäller det de som inte har bil och inte alltid lika lätt kan ta sig till butiker, i och med att närbutiker får slå igen för att livsmedelsbutiker öppnas i industriområden.</textBlock>
  </contentBlock>
  <contentBlock page="0" id="i-2f60fbd6e18d45f6">
    <textBlock id="i-d8ae1649201a12df">Anf. 32  BERT KARLSSON (nyd) replik:</textBlock>
  </contentBlock>
  <contentBlock page="0" id="i-3e36d3c08538b08c">
    <textBlock id="i-9fa3ee8307a6e22a">Fru talman! Det verkar inte som om några närbutiker har slagits igen de senaste åren. Vad jag vet har de flesta butiker som kan komma att slås igen redan slagits igen. Det kommer inte att hända speciellt mycket i framtiden.</textBlock>
  </contentBlock>
  <contentBlock page="0" id="i-3154addd5d6f369c">
    <textBlock id="i-3fb97d2b910b0c1c">Det är ganska intressant med planerna i Linköping.</textBlock>
    <textBlock id="i-9fde805f92404315">Jag kan upplysa om att planeringen gjordes tillsammans med Konsum. I detta fall hade tydligen</textBlock>
    <textBlock id="i-7aab40c172b640f2">Konsum samma intresse som jag.</textBlock>
  </contentBlock>
  <contentBlock page="0" id="i-7935c70422b18a4a">
    <textBlock id="i-a36ae75b467c5d2e">Denna debatt handlar inte om var jag vill öppna butiker. Den handlar om helt andra saker. Vi kan ju ta upp detta med de svaga grupperna. Hur kommer det sig att Konsum knappast har någon enda lanthandel här i landet? Konsum var först att lägga ner och fortsätter att lägga ner i hög takt. Det skulle vara intressant att höra. Konsum ligger ju ganska nära socialdemokratiska partiet.</textBlock>
  </contentBlock>
  <contentBlock page="0" id="i-c9a5724f7df14344">
    <textBlock id="i-0442790ad8b83a04">Anf. 33  SONIA KARLSSON (s) replik:</textBlock>
  </contentBlock>
  <contentBlock page="0" id="i-5d5ad39237d9b86e">
    <textBlock id="i-fd55fbb721944852">Fru talman! Jag håller med Bert Karlsson. Jag sade redan i mitt inledningsanförande att det tyvärr är många närbutiker som redan har försvunnit. Men i och med detta förslag kommer det att bli ännu fler.</textBlock>
    <textBlock id="i-b594c6379bca51f8">Det är det som flera av oss har velat påtala.</textBlock>
  </contentBlock>
  <contentBlock page="0" id="i-2b41d60e8dfc4a6a">
    <textBlock id="i-5901be76d69560ce">Konsum finns i externa lägen men driver också många butiker i bostadsområden. Det vet Bert</textBlock>
    <textBlock id="i-42470de3a209830e">Karlsson. Min fråga till Bert Karlsson var om han inte har varit intresserad av att öppna en butik i ett bostadsområde. Jag är säker på att den kommun som han frågar gärna skulle låta honom etablera sig. Jag tror inte att han har ställt den frågan.</textBlock>
  </contentBlock>
  <contentBlock page="0" id="i-d21106469112a322">
    <textBlock id="i-68791f55d57625c7">Jag håller med om att det tidigare har förekommit att man inte har haft ett tillräckligt anbudsförfarande. Det sades också från vänsterpartiets sida. Det är inte PBL det är fel på.</textBlock>
    <textBlock id="i-937e9d672d4b2a6e">När kommunalpolitikerna har uttalat var det är lämpligt att driva handel skall ett anbudsförfarande ske, så att alla intresserade har möjlighet att lämna in anbud. Men att ändra plan- och bygglagen är fel åtgärd.</textBlock>
  </contentBlock>
  <contentBlock page="0" id="i-abf76d706dac1519">
    <textBlock id="i-3ff1a8395e912148">Anf. 34  BERT KARLSSON (nyd) replik:</textBlock>
  </contentBlock>
  <contentBlock page="0" id="i-e600a4caa77e1da2">
    <textBlock id="i-253aea5a489b9e26">Fru talman! Det trodde vi också på en gång i tiden.</textBlock>
    <textBlock id="i-78198092885f5cdc">Vi försökte med kommunalrådet, som då var socialdemokrat och hette Göte Andersson. Vi trodde också på ärlighet. Han gjorde t.o.m. en undersökning om vilka butiker som skulle vara billigast. När han insåg att resultatet av undersökningen inte skulle sammanfalla med hans intressen hemligstämplade han det. Det visade sig att Konsum var dyrast och näst dyrast var Vivo. De som var billigast fick aldrig chansen. Man hemligstämplade papperen. Det är så Sonia</textBlock>
    <textBlock id="i-049bca3012a258db">Karlsson tycker att det kommunala ansvaret skall skötas.</textBlock>
  </contentBlock>
  <contentBlock page="0" id="i-9ef7eed689a5c8d7">
    <textBlock id="i-5778549e66a81762">Jag har fortfarande inte fått något svar på varför</textBlock>
    <textBlock id="i-f43513dbc1f32e04">Konsum alltid lägger ner småbutiker, lanthandlar osv. och inte har tagit något ansvar. Jag har inte heller fått svar på min fråga om posten. Om man nu värnar om de svaga grupperna, varför lägger man då ner postkontor och varför drar man in busslinjer?</textBlock>
  </contentBlock>
  <contentBlock page="0" id="i-5659c93bd3e5424c">
    <textBlock id="i-44909a25d5e801e0">Talmannen anmälde att Sonia Karlsson anhållit att till protokollet få antecknat att hon inte ägde rätt till ytterligare replik.</textBlock>
  </contentBlock>
  <contentBlock page="0" id="i-dfe2af9f81e42ee7">
    <textBlock id="i-22bc219a8bb2b195">Anf. 35  BIRGER ANDERSSON (c):</textBlock>
  </contentBlock>
  <contentBlock page="0" id="i-474ff0e8d3a85fda">
    <textBlock id="i-663d51d4c15c521b">Fru talman! Jag tar möjligheten att efteranmäla mig till debatten, eftersom både Rune Evensson och</textBlock>
    <textBlock id="i-33dd23ddab68d0ba">Sonia Karlsson hade synpunkter på centern i detta avseende.</textBlock>
  </contentBlock>
  <contentBlock page="0" id="i-bb2f9a01f7b22a62">
    <textBlock id="i-f705870344244d14">Jag kan börja med att lämna en upplysning till alla debattörer om hur det har varit med nedläggningar av dagligvarubutiker. Av en rapport som jag har framgår det att antalet dagligvarubutiker och varuhus har minskat från ca 30 000 år 1950 till ca 8 900 år 1983. Under den tiden regerade huvudsakligen socialdemokraterna.</textBlock>
  </contentBlock>
  <contentBlock page="0" id="i-7ac9f8ba2438b2b1">
    <textBlock id="i-401bc540aeb24989">Det är riktigt som Rune Evensson sade att socialdemokraterna och centern gjorde en överenskommelse för att vi skulle kunna föra planoch bygglagen i hamn. Det var en lång utredningsperiod som då äntligen nådde ett slut. I</textBlock>
    <textBlock id="i-5c56e481ea19438b">en så ny och omfattande lagstiftning -- plan- och bygglagen har ju inte varit i bruk så länge -- måste en hel del justeringar göras. Därvidlag tog bostadsutskottet det första initiativet redan innan lagen hade trätt i kraft.</textBlock>
  </contentBlock>
  <contentBlock page="0" id="i-a7077052fda91ec9">
    <textBlock id="i-999e24a5a8a1fc64">Det är nödvändigt att göra en hel del småjusteringar. Det intressanta är att när socialdemokraterna kommer med justeringsförslag är de tydligen väl genomtänkta. Men när vi på den borgerliga sidan har ett gemensamt förslag till justering, då opponerar sig Rune Evensson.</textBlock>
  </contentBlock>
  <contentBlock page="0" id="i-ba5cfd96f127da6b">
    <textBlock id="i-e2a81bce5f665070">Socialdemokraternas reservation i bostadsutskottets betänkande nr 10 börjar så här:</textBlock>
    <textBlock id="i-bce8d97146ac0120">''Konkurrensen inom handeln är viktig.''</textBlock>
  </contentBlock>
  <contentBlock page="0" id="i-475c3aba62772146">
    <textBlock id="i-0112341f8f47dc2c">Till bostadsutskottets betänkande har fogats ett yttrande från näringsutskottet, där socialdemokraterna i en avvikande mening framhåller följande:</textBlock>
  </contentBlock>
  <contentBlock page="0" id="i-6755c1817ffdf642">
    <textBlock id="i-85981edeb208293e">''Inledningsvis vill näringsutskottet instämma i att konkurrens inom handeln är viktig.'' Samma uppfattning har ju Bertil Danielsson framfört under den här debatten. Det innebär såvitt jag kan förstå att vi är ganska överens i denna fråga. Jag delar helt och fullt de synpunkter Bertil Danielsson som talesman för regeringen har framfört.</textBlock>
  </contentBlock>
  <contentBlock page="0" id="i-0ee5d00932f85600">
    <textBlock id="i-244d7d75e0baf2c1">Såvitt jag uppfattat av debatten är det närmast en mindre gradskillnad mellan socialdemokraternas och regeringens synpunkter. Men det är i politiska debatter ofta så, att små skiljaktigheter blir uppförstorade.</textBlock>
  </contentBlock>
  <contentBlock page="0" id="i-630e12a03f191c0b">
    <textBlock id="i-8651b5b4d855286b">Jag vill nu anföra några synpunkter på externetableringar, som Sonia Karlsson var inne på. Med externetableringar menar jag handelsetableringar som inte lokaliseras till en tätorts centrala delar eller till bostadsområden där butiker av olika slag redan finns.</textBlock>
  </contentBlock>
  <contentBlock page="0" id="i-c3c540ae09cef434">
    <textBlock id="i-2541a6c18d5dbd55">En externetablering karakteriseras vanligen av två faktorer, nämligen låga hyror och ett läge med god tillgänglighet för bilburna kunder. Man talar ofta om stormarknader, och ofta är det fråga om lågprishandel.</textBlock>
  </contentBlock>
  <contentBlock page="0" id="i-20ee8f2aa1ab93c1">
    <textBlock id="i-2000bc6af1ada15f">Det tycks inte ha genomförts någon utredning som försökt kvantifiera de ekonomiska effekterna av stormarknadsetableringar med avseende på olika kundkategorier. De synpunkter som har framförts här i dag har mest varit uppfattningar om hur stormarknaderna har utvecklats. Att man inte har gjort några omfattande undersökningar beror väl på en mängd förhållanden. Vi kunder är olika, vi tillhör olika stora hushåll, vi har olika inköpsvanor, olika önskemål osv. Det är troligen mycket omständligt att göra en omfattande utredning och att ta med alla dessa faktorer i utredningsresultatet.</textBlock>
  </contentBlock>
  <contentBlock page="0" id="i-c52e5110e33d537a">
    <textBlock id="i-b63b0d429c98dc72">Jag har dock hittat en rapport från företagsekonomiska institutionen vid Stockholms universitet, där man jämför stormarknader, stora butiker och små butiker. I rapporten konstateras att ett system med små och stora butiker är samhällsekonomiskt mer lönsamt än stormarknader. Resurssvaga grupper utan bil gynnas, och det har flera tidigare talare varit inne på.</textBlock>
  </contentBlock>
  <contentBlock page="0" id="i-4d8f664e33e66157">
    <textBlock id="i-7391d20e74ad65c4">Samtidigt visar rapporten att ett större inslag av stormarknader kan vara hushållsekonomiskt lönsamt. Inköpspriserna ligger lägre i dessa, bl.a.</textBlock>
    <textBlock id="i-4803fc861f7db563">av det skälet att vi konsumenter själva hjälper till med en del av distributionskedjan, vi kan göra storinköp, eftersom hushållen numera har goda förvaringsmöjligheter, osv. Det föreligger alltså en skillnad mellan vad som är hushållsekonomiskt lönsamt och samhällsekonomiskt lönsamt. Därför kan man komma fram till litet olika slutresultat med hänsyn till hur man bedömer de olika faktorernas tyngd.</textBlock>
  </contentBlock>
  <contentBlock page="0" id="i-2447293aa2f20b80">
    <textBlock id="i-21b6b9c1b6f8764f">Jag kan hålla med Sonia Karlsson om att dessa förhållanden givetvis har en ganska stor kommunalekonomisk betydelse. Färdtjänst och hemtjänst är tunga kostnadsposter i den kommunala ekonomin. I många kommuner har man därför startat försök -- och det tycker jag är värdefullt -- med nya former av dagligvarudistribution till pensionärer.</textBlock>
  </contentBlock>
  <contentBlock page="0" id="i-69f68b67f25b5e5f">
    <textBlock id="i-493b9397cb880b17">Det finns alltså både för- och nackdelar med externetableringar. Vi är inom centern mycket väl medvetna om detta. Nackdelarna har socialdemokraterna dragit fram här i debatten, och det finns ingen anledning att mer beröra dem.</textBlock>
    <textBlock id="i-cc141660dab20f9b">Däremot har man, enligt mitt sätt att se, från socialdemokraterna inte tryckt tillräckligt hårt på konkurrensen.</textBlock>
  </contentBlock>
  <contentBlock page="0" id="i-8c818ec30d80fd11">
    <textBlock id="i-87f73ba6c3d6f03a">Jag vill nämna, vilket har framhållits också tidigare i debatten, att konkurrenskommittén i sitt betänkande föreslagit att konkurrens borde ingå i den avvägning mellan olika intressen som skall göras enligt PBL. Vi i centern har gjort en samlad bedömning i denna fråga, och jag vill avslutningsvis yrka bifall till hemställan i bostadsutskottets betänkande 10.</textBlock>
  </contentBlock>
  <contentBlock page="0" id="i-c2da2d7a0cdd6765">
    <textBlock id="i-264f2f17a5733e20">Anf. 36  RUNE EVENSSON (s) replik:</textBlock>
  </contentBlock>
  <contentBlock page="0" id="i-2d0891511a5a11ad">
    <textBlock id="i-ac59436ec0e2510d">Fru talman! Birger Andersson försöker här säga att skillnaden i uppfattning mellan oss är en gradskillnad. Det är verkligen ingen gradskillnad, utan en stor skillnad mellan uppfattningarna. Vi vill inte att detta förbud för kommunerna införs, utan vi vill att denna fråga skall avgöras av kommunerna.</textBlock>
  </contentBlock>
  <contentBlock page="0" id="i-92c12b5a3dd49fec">
    <textBlock id="i-5e6b13b1c511c5e0">Denna uppfattning stod vi socialdemokrater och ni centerpartister för 1987, när PBL antogs, och vi var så sent som förra året överens i denna fråga. Men nu är det så, Birger Andersson, att centerpartiet inte längre har någon talan. Ni har inte längre någon egen uppfattning, utan det är nu moderaterna som bestämmer.</textBlock>
  </contentBlock>
  <contentBlock page="0" id="i-fdc4c3ce8a821bd0">
    <textBlock id="i-4ed1a5edd42f4879">Tidigare kunde vi gemensamt uträtta en hel del. Jag vill därför fråga Birger Andersson: Har centern ingenting att säga till om i regeringen?</textBlock>
  </contentBlock>
  <contentBlock page="0" id="i-2e43446c1a683ec8">
    <textBlock id="i-c329c59b6d364312">Ni säger er ibland värna om de utsatta, men det är mera i tal än i handling. Kommer centern nu att tillåta att regeringen nu steg för steg kanske plockar sönder PBL? Det är viktigt för oss att inför framtiden veta hur vi skall ställa oss. Skall den överenskomna kompromissen gälla eller skall vi gå ifrån uppgörelsen, så att vi på vårt håll kan verka för de ändringar som vi skulle vilja ha men som vi hittills hållit tillbaka av respekt för uppgörelsen med centerpartiet? Det är viktigt att få besked i dessa frågor här. Centern påstår sig många gånger vara hårt engagerad i miljöfrågor, men det här går i en helt annan riktning.</textBlock>
  </contentBlock>
  <contentBlock page="0" id="i-0511e71ceb9365f9">
    <textBlock id="i-5f5b4bab6dc023b1">Birger Andersson säger att vi inte tillräckligt har tryckt på konkurrensen i denna fråga. Jag vill säga till Birger Andersson: Läs då vår motion, vår reservation och PBL-propositionen, som framlades</textBlock>
    <textBlock id="i-7aaf4224279742de">1985! Där finner han svar på alla de frågor som han ställer.</textBlock>
  </contentBlock>
  <contentBlock page="0" id="i-968dfc2fd4ddf546">
    <textBlock id="i-21c0fa5b76c706f8">Fru talman! Jag vill avslutningsvis säga att jag inte fick något svar från Bert Karlsson angående det kommunala planmonopolet.</textBlock>
  </contentBlock>
  <contentBlock page="0" id="i-a205bbcccf1f3a7e">
    <textBlock id="i-36cc2a9c72901038">Anf. 37  BIRGER ANDERSSON (c) replik:</textBlock>
  </contentBlock>
  <contentBlock page="0" id="i-f854b778d0b6b4bc">
    <textBlock id="i-99c6e0afb9ca649b">Fru talman! Jag hade tyvärr vissa svårigheter att från min bänk höra Rune Evenssons synpunkter, men jag tror att jag uppfattade en hel del av dem.</textBlock>
  </contentBlock>
  <contentBlock page="0" id="i-a4e1ec601be1a6a2">
    <textBlock id="i-2d462e9a1c74b9c8">När det gäller PBL är det så, Rune Evensson, att det har gjorts justeringar hela tiden efter dess tillkomst. Det är självklart att man när man finner det nödvändigt får fortsätta att göra justeringar.</textBlock>
    <textBlock id="i-0a7d0aac26f234f3">Det intressanta är att när socialdemokraterna kommer med förslagen, anses det vara väl motiverade justeringar, men när den nya fyrpartiregeringen kommer med förslagen, är det enligt socialdemokraternas sätt att resonera uppåt väggarna.</textBlock>
  </contentBlock>
  <contentBlock page="0" id="i-79ff5573e2f78ef9">
    <textBlock id="i-e6d68da2b524188a">När det gäller vårt inflytande i regeringen vill jag säga att det är fyra partier som deltar i den och att partiernas synpunkter självfallet måste vägas mot varandra. Men jag har också framhållit i mitt inlägg att vi har gjort en samlad bedömning. Vi tycker att konkurrensaspekten skall väga mycket tungt.</textBlock>
  </contentBlock>
  <contentBlock page="0" id="i-63532137eb6ad316">
    <textBlock id="i-eed4701220d90cbd">Det finns alltså två vågskålar, och vi tycker att det klart väger över åt det håll som anges i majoritetens hemställan i betänkandet.</textBlock>
  </contentBlock>
  <contentBlock page="0" id="i-a494857365309928">
    <textBlock id="i-1cb97546a2a4a8b9">Om Rune Evensson hade lyssnat hade han också hört att jag sade att det finns en hel del nackdelar.</textBlock>
    <textBlock id="i-9e49ab0583b4f9d0">Den ende som har tagit fram utredningsmaterial och inte bara kommit med tyckande är faktiskt jag, som hänvisade till en rapport där det klart framgår att det finns skillnader mellan en samhällsekonomisk och en hushållsekonomisk bedömning. Det är på den punkten svårigheterna ligger, men vi i centern har gjort vår bedömning och ställer oss bakom utskottsmajoritetens hemställan i betänkandet.</textBlock>
  </contentBlock>
  <contentBlock page="0" id="i-1b5ddaddce1e1c48">
    <textBlock id="i-2d6e5666abf97d81">Anf. 38  RUNE EVENSSON (s) replik:</textBlock>
  </contentBlock>
  <contentBlock page="0" id="i-8fc56fa4269c371a">
    <textBlock id="i-d1b5ab32ecfaee89">Fru talman! Jag vill erinra Birger Andersson, som kanske inte var med när vi socialdemokrater träffade PBL-överenskommelsen med centerpartisterna i riksdagen, om att denna överenskommelse omfattade de stora och tunga delarna av PBL. Vi var inte överens om alla detaljer, och om Birger Andersson går tillbaka till det beslut som fattades 1985, skall han finna att det förelåg reservationer från centerpartiet i vissa detaljfrågor.</textBlock>
  </contentBlock>
  <contentBlock page="0" id="i-3ace8e70c8c68d84">
    <textBlock id="i-79e3c24a726f2f11">På de punkter som överenskommelsen omfattade har vi inte ändrat oss. Vi står för den uppgörelse som vi har träffat, men det gör inte centerpartiet nu, utan ni viker er för moderaterna och låter dem bestämma i denna fråga.</textBlock>
  </contentBlock>
  <contentBlock page="0" id="i-3b396a031780b409">
    <textBlock id="i-761261482809e48b">Anf. 39  BIRGER ANDERSSON (c) replik:</textBlock>
  </contentBlock>
  <contentBlock page="0" id="i-63493e8275d86f8c">
    <textBlock id="i-18af60648c1c9bbf">Fru talman! Rune Evenssons inlägg är typiskt för den som inte har några verkliga argument att komma med. Om man har träffat en överenskommelse för fem år sedan gäller den självfallet tills det blir aktuellt att göra vissa justeringar, och det har, Rune Evensson, gjorts justeringar under alla år sedan PBL trädde i kraft den 1 juli 1987. Därför skall Rune Evensson inte säga att detta är en speciell företeelse.</textBlock>
  </contentBlock>
  <contentBlock page="0" id="i-9a8c957ed022836a">
    <textBlock id="i-c65124427f35bace">Jag vill upprepa vad jag tidigare sade, att när den socialdemokratiska regeringen kom med förslag om ändringar i PBL, förslag som jag för min del inte alls hade fått någon kännedom om, ansågs det väl motiverat, men att när den nya regeringen nu kommer med ändringsförslag, är det tydligen fult och felaktigt att ställa sig bakom dem. Jag har svårt att förstå Rune Evenssons argumentering i detta sammanhang.</textBlock>
  </contentBlock>
  <contentBlock page="0" id="i-72b12c73d2e8f7de">
    <textBlock id="i-36365ff1505e8b91">Anf. 40  SONIA KARLSSON (s) replik:</textBlock>
  </contentBlock>
  <contentBlock page="0" id="i-763054d86cfe45a0">
    <textBlock id="i-084de24d8e4c90cf">Fru talman! I mitt inledningsanförande uttryckte jag just min förundran över att centerpartiet hade gått med på förslaget. Dessutom fanns ingen centerpartist uppsatt på talarlistan. Jag tyckte att det var tråkigt, så jag vill ändå uttala min positiva syn på att Birger Andersson sedan kom till kammaren.</textBlock>
  </contentBlock>
  <contentBlock page="0" id="i-ea241c0650d31eb1">
    <textBlock id="i-5f9e6b51949120ff">Jag hänvisade också till att Roland Larsson har skrivit en utmärkt motion om vådan av stormarknadsetableringar. Problemet är ju att den förändring som föreslås i plan- och bygglagen innebär att kommunerna inte kan motsätta sig livsmedelsförsäljning i industriområden, som ofta ligger så avsides att de i princip kommer att bli som externetableringar.</textBlock>
  </contentBlock>
  <contentBlock page="0" id="i-eea9417d7973a196">
    <textBlock id="i-c35133438309c084">Precis det som Birger Andersson framförde som negativt med externetableringar kan komma att uppstå i och med att det förslag antas som vi i dag har att ta ställning till, och liksom Rune Evensson tycker jag att det är tråkigt. I det här fallet har centerpartiet och socialdemokratin i mycket en gemensam syn på problemen, och därför tycker jag att det är synd att centerpartiet har varit tvunget att vika sig i denna fråga.</textBlock>
  </contentBlock>
  <contentBlock page="0" id="i-770d778b4f95479a">
    <textBlock id="i-0b7c9d5fca128506">Anf. 41  TALMANNEN:</textBlock>
  </contentBlock>
  <contentBlock page="0" id="i-9ab42f8a72cf68aa">
    <textBlock id="i-1b20205068247d0e">Innan jag ger Birger Andersson ordet för replik vill jag erinra om den rekommendation som finns utfärdad, att utskottets majoritet respektive reservanter normalt skall företrädas av endast en representant i kammardebatten.</textBlock>
  </contentBlock>
  <contentBlock page="0" id="i-7f3f7fac6cfda539">
    <textBlock id="i-083fa9e872539159">Anf. 42  BIRGER ANDERSSON (c) replik:</textBlock>
  </contentBlock>
  <contentBlock page="0" id="i-59bb5bd87b54690c">
    <textBlock id="i-0bed3332f67fb531">Fru talman! Jag vet inte om Sonia Karlsson lyssnade på mitt inlägg. Jag försökte alltså väga föroch nackdelar mot varandra, och jag sade att det finns en hel del nackdelar med stormarknadsetableringar.</textBlock>
  </contentBlock>
  <contentBlock page="0" id="i-7e0d1e5cd71e7afe">
    <textBlock id="i-8c43c6a3db8850c6">Jag har läst Roland Larssons motion, men jag pekade också på den rapport där man visade att det är skillnad mellan den samhällsekonomiska bedömningen och den hushållsekonomiska bedömningen. Det finns väldigt många hushåll som har glädje och nytta av att kunna göra storköp i en stormarknad, ta hem varorna i stora kvantiteter och förvara dem.</textBlock>
  </contentBlock>
  <contentBlock page="0" id="i-31eae26f6d4cd487">
    <textBlock id="i-3908c8a6136ab200">Det finns som sagt både för- och nackdelar. Det finns två vågskålar, och vi har från centerns sida gjort en samlad bedömning. Vi anser att konkurrensaspekten skall väga så tungt att fördelarna väger över. Vi ställer alltså upp på hemställan i bostadsutskottets betänkande nr 10.</textBlock>
  </contentBlock>
  <contentBlock page="0" id="i-24755cad69756104">
    <textBlock id="i-56d8cdea7dead7d1">Anf. 43 SONIA KARLSSON (s) replik:</textBlock>
  </contentBlock>
  <contentBlock page="0" id="i-99349dce83d98b33">
    <textBlock id="i-cee342163a7484c9">Fru talman! Med hänvisning till den upplysning jag fick av fru talmannen avstår jag från ytterligare replik.</textBlock>
  </contentBlock>
  <contentBlock page="0" id="i-a0aabf5f4dad3da0">
    <textBlock id="i-fa8b89c306184877">Anf. 44 MIKAEL ODENBERG (m):</textBlock>
  </contentBlock>
  <contentBlock page="0" id="i-751254a5ccf31f21">
    <textBlock id="i-135d6e7767d97a99">Fru talman! Med det beslut som kammarens majoritet inom kort kommer att fatta i det här ärendet minskar de kommunala politikernas makt, och konsumenternas inflytande ökar. I någon mån för vi då den fria konkurrensen ett litet steg framåt.</textBlock>
    <textBlock id="i-683ce7af099abfe4">Jag misstänker väl i och för sig att det inte blir någon revolution utan att Dan Erikssons ost kommer att kosta ganska mycket i morgon också, men det är ett litet steg på vägen. Det tycker de borgerliga partierna med stöd av Ny Demokrati är bra.</textBlock>
  </contentBlock>
  <contentBlock page="0" id="i-43cedd47b27f00e9">
    <textBlock id="i-57a1f6caa5757e1d">Jag lyssnade med intresse på Bert Karlssons anförande, för att höra vad det är för ytterligare åtgärder som erfordras. Det som nu sker är ju allt som behöver göras på det kommunala planmonopolets område, sade han. Jag tror att Bert</textBlock>
    <textBlock id="i-7dd66b2ffd9a2e9a">Karlsson angav tre saker som var nödvändiga för att verkligen stärka den fria konkurrensen på livsmedelsområdet.</textBlock>
  </contentBlock>
  <contentBlock page="0" id="i-3dbb5ef800506873">
    <textBlock id="i-d66e7cf4e815b9d9">Om jag hörde rätt, var det för det första en riktig konkurrenslagstiftning, för det andra att särintressen inte tillåts styra och för det tredje att politikerna sagt med understrykande av det kollektiva och med lätt sarkastiskt uttal -- håller fingrarna borta och inte sitter i de kommunala sammanträdesrummen och krafsar varandra på ryggen.</textBlock>
  </contentBlock>
  <contentBlock page="0" id="i-c8cc738013a9920a">
    <textBlock id="i-7924254f8d90f9d0">Jag kan då som en mer personlig bekännelse säga att jag kan hålla med om de där tre punkterna. Om vår konkurrenslagstiftning medger för ICA att köpa Metro i Stockholm, är det enligt min uppfattning ett exempel på att konkurrenslagstiftningen är tandlös.</textBlock>
  </contentBlock>
  <contentBlock page="0" id="i-741b5a75916f02ff">
    <textBlock id="i-741ae70e26d8f79c">Jag tycker också att det är bra när Bert Karlsson driver matprisdebatten, men det som bekymrar mig litet grand är ju att Bert Karlsson under sin väldigt korta karriär i kammaren har utvecklats till en utomordentligt traditionell politiker, mer traditionell än de flesta politiker, utom möjligen i klädseln. Det har han av tre skäl.</textBlock>
  </contentBlock>
  <contentBlock page="0" id="i-a3aaa77ae2488343">
    <textBlock id="i-ca599c37e3c5fe98">Han representerar nämligen enligt min uppfattning just de tre saker som måste justeras, om vi skall få en bättre fungerande konkurrens. Han lägger sig klåfingrigt i, han begränsar konkurrensen, och han låter särintresset styra. Han låter faktiskt särintresset styra ett helt parti.</textBlock>
  </contentBlock>
  <contentBlock page="0" id="i-8e56183787e9230e">
    <textBlock id="i-dfd7ef33f299e49b">Vi har haft en situation där handlare Hansson och handlare Svensson har kunnat konkurrera om kundernas gunst på många olika sätt, bl.a. genom sättet att utmärka sina priser. Hansson har kunnat sätta prislappar på alla sina burkar, och Svensson har kunnat sätta sina lappar på hyllkanterna. Då hjälper Ny Demokrati och Bert Karlsson socialdemokrater och kommunister att tvinga alla små handlare att sätta prislapp på varenda burk, trots att det fördyrar för konsumenterna och trots att det undanröjer ett konkurrensmedel mellan de olika livsmedelshandlarna.</textBlock>
  </contentBlock>
  <contentBlock page="0" id="i-a9fce0c6b2159a92">
    <textBlock id="i-c3e761aa96fa1432">Det som är så väldigt fiffigt är ju att handlare</textBlock>
    <textBlock id="i-758936e08074b2cd">Karlsson -- i vart fall handlare Bert Karlsson i Skara inte påverkas av det här. Med politikens nyspråk bedriver Bert Karlsson partihandel och inte detaljhandel när han kränger sina varor i köpstaden i Skara. Då behöver han inte sätta på några prislappar, och det är ju fiffigt.</textBlock>
  </contentBlock>
  <contentBlock page="0" id="i-4877ed5b65b257d9">
    <textBlock id="i-f3afb76a37ee8be2">Ny Demokrati motionerar om sänkt moms på nöjesfält, eftersom Bert Karlsson driver ett nöjesfält. Men man skall höja momsen på cirkusföreställningar, för Bert Karlsson gillar inte cirkusdirektör Bronett vid Cirkus Scott. Så här är det på punkt efter punkt. Det är särintresset som talar.</textBlock>
  </contentBlock>
  <contentBlock page="0" id="i-543a05acea3b9d8e">
    <textBlock id="i-3a207d583d2321a7">Det sägs att intresset aldrig ljuger. Jag må säga att det är sällan som intresset talar så oförblommerat som det gör när Bert Karlsson öppnar sin i och för sig mycket viga mun här i kammaren.</textBlock>
  </contentBlock>
  <contentBlock page="0" id="i-50e2f8f523d9720c">
    <textBlock id="i-b0b73138a7dc434a">Jag ber att få yrka bifall till utskottets hemställan.</textBlock>
  </contentBlock>
  <contentBlock page="0" id="i-146eb17f6f581e60">
    <textBlock id="i-2054c2320987561e">Anf. 45 BERT KARLSSON (nyd):</textBlock>
  </contentBlock>
  <contentBlock page="0" id="i-c66ffbbd2ae1ce2f">
    <textBlock id="i-ba46df9652cedd42">Fru talman! Det där var ju ett påhopp! Jag driver över huvud taget ingen verksamhet i någon köpstad. Jag har inga som helst intressen i och har aldrig haft det i några butiker. Det har inte varit fråga om någon grossistverksamhet heller. Så där är</textBlock>
    <textBlock id="i-c148ac162c866c71">Mikael Odenberg ute och cyklar. Det är bra om man tar reda på saker och ting innan man pratar.</textBlock>
    <textBlock id="i-9bd360ee4d13f244">Jag brukar göra det faktiskt.</textBlock>
  </contentBlock>
  <contentBlock page="0" id="i-176db3570ca3f746">
    <textBlock id="i-1c22b682280d7120">När det gäller turistmomsen får vi väl se vem som får rätt. Jag säger att den är en katastrof för svensk turism. Vi kan inte konkurrera. Men det är ju ganska enkelt för Skansen att betala in moms, när den får 40 miljoner av stat och kommun och landsting i ersättning. Man tar alltså in moms och ger sedan subventioner till en del institutioner när de inte klarar sin verksamhet.</textBlock>
  </contentBlock>
  <contentBlock page="0" id="i-a048902a0c5e7d16">
    <textBlock id="i-ecfdb4fe67f48d82">Av 60 milj.kr. i omsättning får Skansen som sagt 40</textBlock>
    <textBlock id="i-07e3347c1c57e3fe">miljoner. Det är detta jag har reagerat mot. Vi skall kunna konkurera på lika villkor. Jag kan räkna upp</textBlock>
    <textBlock id="i-06618c9471e84898">20 parker som får subventioner. Furuvik får 10</textBlock>
    <textBlock id="i-993582b21bc7b236">miljoner, Boråsparken får 10 miljoner, Liseberg får ett enormt antal miljoner, och Folkets Park i</textBlock>
    <textBlock id="i-4bbd81916ac7a6dc">Malmö fick 30 miljoner i underskottsstöd. Det får inte den frie. Därför är det väldigt tufft att också behöva betala moms på det hela.</textBlock>
  </contentBlock>
  <contentBlock page="0" id="i-98b8bad1c62c95f4">
    <textBlock id="i-130612a3556184d5">François Bronetts verksamhet är inte momsbelagd över huvud taget, och han har aldrig någonsin betalat skatt i Sverige. Det är detta jag har reagerat mot.</textBlock>
  </contentBlock>
  <contentBlock page="0" id="i-af32d8bbe3bf32bb">
    <textBlock id="i-7ee32d7e146a9e82">Anf. 46 MIKAEL ODENBERG (m):</textBlock>
  </contentBlock>
  <contentBlock page="0" id="i-654564272c626966">
    <textBlock id="i-380ecb874556e38c">Fru talman! Jag skall kanske inte inlåta mig på någon diskussion om Skansen. Jag misstänker att vi kommer väl långt från plan- och bygglagen då.</textBlock>
  </contentBlock>
  <contentBlock page="0" id="i-66c90b468fbafd9b">
    <textBlock id="i-5527233b582c9101">Jag har bara pekat på det intressanta sammanträffandet att Bert Karlsson och Ny</textBlock>
    <textBlock id="i-8964d15fd31a9dc1">Demokrati är för en klåfingrig prislappsreform som inte drabbar Bert Karlsson, att man vill sänka momsen särskilt på nöjesfält som en framträdande ledamot av Ny Demokratis riksdagsgrupp driver, att man vill införa moms på cirkusföreställningar därför att Bert Karlsson inte tycker om direktören i Cirkus Scott.</textBlock>
  </contentBlock>
  <contentBlock page="0" id="i-e8c994727216ad0e">
    <textBlock id="i-6b62ac83255b5216">Nu fogade Bert Karlsson till att samme cirkusdirektör inte betalar skatt i Sverige, och därmed har vi fått en förklaring till varför Ny</textBlock>
    <textBlock id="i-fec719037907f037">Demokrati motionsvis har föreslagit att vi skall registrera vad varenda svensk bor i för lägenhet, som ett inlägg i debatten om direktör Bronetts skattskrivning.</textBlock>
  </contentBlock>
  <contentBlock page="0" id="i-d70f774c5c960288">
    <textBlock id="i-b7af4cac52803ccb">Jag tycker att de här sammanträffandena är litet för många, och jag tillåter mig att dra bestämda slutsatser av dem.</textBlock>
  </contentBlock>
  <contentBlock page="0" id="i-71c098ea87460660">
    <textBlock id="i-e8e7354d0a7d3f46">Anf. 47  BERT KARLSSON (nyd):</textBlock>
  </contentBlock>
  <contentBlock page="0" id="i-940bdf69c6611683">
    <textBlock id="i-e7d881a954cad4c0">Fru talman! Det är ju kolossala påhopp jag blir utsatt för. Tydligen finns det ingen i riksdagen mer än jag som har intressen som kolliderar ibland.</textBlock>
    <textBlock id="i-684e6f7c9051a263">Tydligen är det ingen av moderaterna som driver någon form av företag eller någon moderat som har nytta av att man sänker förmögenhetsskatten, osv.</textBlock>
    <textBlock id="i-0ca35d667bf0534a">Jag tror att vi alla någon gång pratar om våra egna intressen.</textBlock>
  </contentBlock>
  <contentBlock page="0" id="i-340b098037b98f0d">
    <textBlock id="i-4dc57554e980205b">När det gäller prislappen är det mycket enkelt. Jag skulle vilja ta med moderaten som hoppat på mig till en butik och se om han kommer ihåg från hyllan till kassan vad varorna kostar som han har stoppat i sin vagn.</textBlock>
  </contentBlock>
  <contentBlock page="0" id="i-3c5b7b081bc29250">
    <textBlock id="i-83250d1d4bfeb882">Det är nämligen en förutsättning för att man skall veta om man har betalat rätt.</textBlock>
  </contentBlock>
  <contentBlock page="0" id="i-92e2ef3f7d1f2551">
    <textBlock id="i-27b2b9a2d606d9cf">Dessutom är det inte fri konkurrens i dag. Därför behöver folk veta och jämföra när de kommer hem.</textBlock>
    <textBlock id="i-11c92afcf5578aec">Jag tror att ingen kan komma ihåg alla de här tusen priserna i butiken -- och kombinera dem med priserna i ytterligare en butik.</textBlock>
  </contentBlock>
  <contentBlock page="0" id="i-7fa6a6bd196b889b">
    <textBlock id="i-fc517b6c5f2bb619">Man skall vara mycket försiktig när man talar i egen sak. Jag fick ingen kommentar till vad jag sade när jag var anklagad för att driva handel i ''köpstan'', osv. Det avfärdar man genom att över huvud taget inte svara. Jag tycker att moderaterna skall vara mycket försiktiga när de pratar i de här termerna.</textBlock>
    <textBlock id="i-ce00c0b6746c6205">Det finns faktiskt moderater som då och då pratar i eget intresse -- och jag tror att vi alla gör det.</textBlock>
  </contentBlock>
  <contentBlock page="0" id="i-583b7beaf54e055c">
    <textBlock id="i-f498ad2a1c5e2d70">Anf. 48  MIKAEL ODENBERG (m):</textBlock>
  </contentBlock>
  <contentBlock page="0" id="i-ed43cbcc1e50e6a4">
    <textBlock id="i-4e8f411dafcdf415">Fru talman! Jag tror visst att det finns åtskilligt fler ledamöter än Bert Karlsson som talar i egen sak.</textBlock>
    <textBlock id="i-4415799557d547ae">Frågan är huruvida det är något bra försvar för Bert</textBlock>
    <textBlock id="i-26ee4136bc4c6331">Karlsson.</textBlock>
  </contentBlock>
  <contentBlock page="0" id="i-2d234be5aed23e0c">
    <textBlock id="i-e33f9895d6f259f3">Det är säkert så att jag har mycket svårt att komma ihåg priserna på olika varor under min färd från hyllorna till kassan. Men poängen, om den nu gick</textBlock>
    <textBlock id="i-5a2f88f364153f7c">Bert Karlsson förbi, är att jag anser det vara min sak. Mitt besök i livsmedelsaffären är en sak mellan mig och handlaren, och jag undanber mig att Bert</textBlock>
    <textBlock id="i-c915970d4842b53a">Karlsson, eller någon annan politiker av vilken partifärg det vara månde, lägger sig i mitt besök i livsmedelsaffären och min eventuella förmåga att hålla reda på priserna. Men det är just den typen av klåfingrighet som Bert Karlsson, tillsammans med socialdemokrater och kommunister, tyvärr har ägnat sig åt.</textBlock>
  </contentBlock>
  <contentBlock page="0" id="i-79c4d4b159ab81fc">
    <textBlock id="i-7a7570523ebc7d1e">Anf. 49  BERT KARLSSON (nyd):</textBlock>
  </contentBlock>
  <contentBlock page="0" id="i-66de6436747703d9">
    <textBlock id="i-b1b44910c9145d12">Fru talman! Vi gjorde det mycket enkelt för oss i det här sammanhanget, för vi var litet osäkra. I och för sig hade väl jag min uppfattning ganska klar, men det fanns en del i vårt parti som kanske tyckte annorlunda. Vi frågade faktiskt konsumenterna hur de ville ha det -- och vi hittade inga konsumenter. Däremot ringde alla ICA-handlare i hela Sverige och protesterade -- naturligtvis. Då tyckte vi att det var ganska solklart var vi skulle ställa oss i den här frågan. Det handlar helt enkelt om att vi har tillgodosett vad konsumenterna vill ha. Det tycker vi är viktigare än att tillfredsställa några få politiker.</textBlock>
  </contentBlock>
  <contentBlock page="0" id="i-2934fa15a9091e1b">
    <textBlock id="i-8933384478b16238">Anf. 50  MIKAEL ODENBERG (m):</textBlock>
  </contentBlock>
  <contentBlock page="0" id="i-a7deaa362b216e4d">
    <textBlock id="i-690275a7c44322b7">Fru talman! Det vore bättre om konsumenterna själva fick avgöra detta genom sitt fria val av butik;</textBlock>
    <textBlock id="i-7bb08d3480dd49e1">det är ju den fria konkurrensens essens. Och det är märkligt att Bert Karlsson, med sin enorma erfarenhet av verkligheten, inte lyckats inse detta.</textBlock>
  </contentBlock>
  <contentBlock page="0" id="i-bb7b7779f33a02d0">
    <textBlock id="i-db4c9418995b4b0b">Överläggningen var härmed avslutad.</textBlock>
  </contentBlock>
  <contentBlock page="0" id="i-003a8db5e5236d64">
    <textBlock id="i-c6cbdc0e76a612e3">(Beslut fattades efter 14 §.)</textBlock>
  </contentBlock>
  <contentBlock page="0" id="i-a83ad464b7fb1b4d">
    <textBlock id="i-489e8033bc752040">5 §  Miljön kring Djurgården--Haga--</textBlock>
    <textBlock id="i-e243c464e5fd72a1">Brunnsviken--Ulriksdal</textBlock>
  </contentBlock>
  <contentBlock page="0" id="i-936f2546577e2bba">
    <textBlock id="i-6762582439fb023d">Föredrogs</textBlock>
  </contentBlock>
  <contentBlock page="0" id="i-57252b53049540fe">
    <textBlock id="i-6d69a577ac3e815b">jordbruksutskottets betänkande</textBlock>
  </contentBlock>
  <contentBlock page="0" id="i-359d05e66bf4e56c">
    <textBlock id="i-fc7b7773f833f0ea">1991/92:JoU10 Miljön kring Djurgården--Haga--</textBlock>
    <textBlock id="i-8481776e2156818a">Brunnsviken--Ulriksdal.</textBlock>
  </contentBlock>
  <contentBlock page="0" id="i-afe3aad612c787d5">
    <textBlock id="i-952e8d67353ab27f">Anf. 51  HANS GÖRAN FRANCK (s):</textBlock>
  </contentBlock>
  <contentBlock page="0" id="i-1cc7fa77d9c4c624">
    <textBlock id="i-b9d895c553e059d8">Fru talman! Det här ärendet rör ett område med omistliga kulturvärden, kulturvärden av stort internationellt intresse.</textBlock>
  </contentBlock>
  <contentBlock page="0" id="i-af17b3aee6a230da">
    <textBlock id="i-983a64fd78863fbc">I snart fyrtio år har jag haft förmånen att bo i det område som dagens debatt gäller. Det har vuxit fram ett starkt folkligt intresse, inte bara för att skydda Ekoparken, som hela området numera benämns, utan också för att verka för och tillgodose kulturmiljövårdens, naturvårdens och friluftslivets intressen. Inget annat rekreationsområde i Sverige kan nås av så många människor på så kort tid.</textBlock>
    <textBlock id="i-f9951d9151a9a0b2">Ekoparken har osedvanligt rik flora och fauna, bl.a. beroende på ett stort bestånd av gamla ekar.</textBlock>
    <textBlock id="i-febd90f53e3021dd">Flera av de djurarter som förekommer här är utrotningshotade. Världsnaturfonden har därför engagerat sig för områdets bevarande. Ett tjugotal föreningar med mer än 100 000 medlemmar bildade nyligen förbundet Ekoparken.</textBlock>
  </contentBlock>
  <contentBlock page="0" id="i-dc4b75405e428a0c">
    <textBlock id="i-a8f1e98086349c87">Den motion som jag väckt har bemötts mycket positivt. Det är också tillfredsställande att regeringen den 21 november 1991 ingrep i planeringsprocessen genom att besluta att</textBlock>
    <textBlock id="i-3c15d3c068b49f92">Stockholms och Solna kommuner skall redovisa för länsstyrelsen hur man tänker trygga områdets natur- och kulturvärden i den fördjupade översiktsplanering som har inletts för parkområdena.</textBlock>
  </contentBlock>
  <contentBlock page="0" id="i-46511928c0815e55">
    <textBlock id="i-519ed900a4456f9c">Utskottet utgår från att regeringen, sedan länsstyrelsen gjort sin prövning, på lämpligt sätt återkommer till riksdagen och informerar om inriktningen av den fortsatta planeringsprocessen.</textBlock>
    <textBlock id="i-a564778cba36b91d">Jag menar att det är nödvändigt att riksdagen eller regeringen senare tar initiativ till en utveckling som ger området ett skydd och en status som nationell kulturpark. Det finns, menar jag, all anledning att nu vända utvecklingen och satsa offensivt på att förstärka parkområdenas kvalitet.</textBlock>
  </contentBlock>
  <contentBlock page="0" id="i-2c592068e8acc5b5">
    <textBlock id="i-244d8a7fc5546528">För dagen har jag inget annat yrkande än utskottets. Jag vill emellertid fästa uppmärksamheten på en motion som jag och tre andra socialdemokrater väckt under den allmänna motionstiden. I den yrkar vi att riksdagen beslutar att hos regeringen begära förslag om att naturvårdsverket och riksantikvarieämbetet skall ges rätt att till prövning i länsstyrelse och regering föra ärenden om detaljplaners fastställelse.</textBlock>
  </contentBlock>
  <contentBlock page="0" id="i-d8d3ca08e51cb459">
    <textBlock id="i-fe5281128b1a8ebf">Denna motion, som jag får återkomma till, har väckts därför att det kan ifrågasättas om rådgivande åtgärder i en översiktsplanering är tillräckliga.</textBlock>
    <textBlock id="i-6013151cb17886cb">Erfarenheterna av kommunernas möjligheter att förbigå den nya planoch bygglagstiftningens avsikter i fråga om ökad medborgerlig förankring av förändringar i markanvändning gör det enligt vår mening nödvändigt att se över lagstiftningen.</textBlock>
  </contentBlock>
  <contentBlock page="0" id="i-a38b90adfbb7416b">
    <textBlock id="i-f17b52c58d62ac13">Hotet mot området när det gäller fortsatt exploatering, bl.a. i form av kontor och hotell, har nu hindrats men ännu inte avvärjts. Till det skall jag återkomma, när den begärda redovisningen av berörda kommuner finns på bordet.</textBlock>
  </contentBlock>
  <contentBlock page="0" id="i-d710bc0fc1e6001e">
    <textBlock id="i-21159ce1e2b0f714">Anf. 52  LENNART DALÉUS (c):</textBlock>
  </contentBlock>
  <contentBlock page="0" id="i-87d8238b62c8de2b">
    <textBlock id="i-6423d4b0abc0498b">Herr talman! Haga--Brunnsviken-området inom</textBlock>
    <textBlock id="i-586319dc64a893e0">Stockholms och Solna kommuner är ett riksunikt område. Det är, som Hans Göran Franck nu såsom boende där vittnat om, ett naturskönt område med en stor variationsrikedom i fråga om flora, som är väsentlig för att samla de olika värden som finns i den svenska park- och trädgårdskulturen. Det finns också en historia i det här området som har att göra med botaniska och andra värden. Här finns även, som ju flera känner till, en av de finaste botaniska trädgårdar som vi kan visa upp i vårt land -- och kanske i Europa -- nämligen Bergianska trädgården.</textBlock>
  </contentBlock>
  <contentBlock page="0" id="i-567d43db7b3d2b1e">
    <textBlock id="i-c5a694d8a0509f80">Jag tror inte, herr talman, att det är någon överdrift att säga att detta område är en av vårt lands värdefullaste kulturskatter. Och just att det ligger mitt i hjärtat av landets huvudstadsregion gör att det här området har en enastående tillgänglighet för många av regionens invånare, och naturligtvis också för besökare från andra delar av landet och från utlandet.</textBlock>
  </contentBlock>
  <contentBlock page="0" id="i-96575daeda0bd3f1">
    <textBlock id="i-bf6e5d97879aedb0">Problemet är att det centrala läget utgör ett stort hot mot området. Detta illustreras av att SAS fick bygga sitt huvudkontor i området, trots protester från miljöintressena, och det fanns för ett år sedan ett illavarslande hot i form av en planerad stor trafikplats vid parken. Nu är det aktuellt med byggnadsplaner för Bellevue-området, och det finns planer på storhotell. Det finns alltså en mängd hot mot området.</textBlock>
  </contentBlock>
  <contentBlock page="0" id="i-d9161e5f88bd8097">
    <textBlock id="i-6a3366cc27b2f007">Detta har nu uppmärksammats i riksdagsarbetet i flera år, framför allt genom motioner av Pär</textBlock>
    <textBlock id="i-97f78ebb49a77049">Granstedt och Karin Söder, som båda är aktiva i den här regionen. Det har naturligtvis också funnits ett starkt ideellt engagemang förknippat med problemen i Haga--Brunnsviken-området. Särskilt kan nämnas den ideella föreningen Haga--</textBlock>
    <textBlock id="i-024fdb0a2a809cd2">Brunnsvikens vänner som arbetat intensivt med att skydda detta område från olika typer av exploatering.</textBlock>
  </contentBlock>
  <contentBlock page="0" id="i-bdccbf8abfb8cdbb">
    <textBlock id="i-aa01969cbf5f262f">Nu har alltså den nya regeringen, som Hans Göran</textBlock>
    <textBlock id="i-bd1227865fb4560d">Franck nämnde, med stöd av naturresurslagen tagit ett initiativ som innebär att man tar ett helhetsgrepp på området. Genom det beslut som regeringen fattade i november förra året tvingas kommunerna till en redovisning av de planer de har för exploateringen i området. De kommer man sedan att kunna sammanställa. Med utgångspunkt från detta kommer regeringen att kunna agera tydligt när det gäller naturresurslagen och styra så att kommunerna inte missbrukar sina möjligheter att ge tillstånd till olika typer av exploatering.</textBlock>
  </contentBlock>
  <contentBlock page="0" id="i-4b41aa4dcc347951">
    <textBlock id="i-49137c95e5f4fe44">Herr talman! Detta är inom parentes en av de miljöfrågor där den nya regeringen har agerat. Jag noterade under förra veckans allmänpolitiska debatt att socialdemokraternas företrädare Göran</textBlock>
    <textBlock id="i-28caf5e7349b4604">Persson närmast ansåg att den nya regeringen hade ägnat sig åt att lämna förslag om burfåglar. Han glömde då att nämna bl.a. denna fråga, som är av avgörande miljöintresse för huvudstadsregionen.</textBlock>
  </contentBlock>
  <contentBlock page="0" id="i-f517ecde139c9115">
    <textBlock id="i-2b5ff769c72df13a">De motioner som tidigare väckts, och inte minst</textBlock>
    <textBlock id="i-26449e6550246ca8">Hans Göran Francks agerande i frågan, och nu regeringens ingripande, har lett till något som till slut kommer att för stockholmarna,</textBlock>
    <textBlock id="i-747b90ac5ce25e97">Stockholmsområdet och den svenska miljön -- även i ett internationellt perpektiv -- ge området det skydd det förtjänar.</textBlock>
  </contentBlock>
  <contentBlock page="0" id="i-cdf609821d7dc92d">
    <textBlock id="i-070a79d722d46082">Herr talman! Jag yrkar bifall till utskottets hemställan.</textBlock>
  </contentBlock>
  <contentBlock page="0" id="i-043b5c06b8920993">
    <textBlock id="i-9c78c1b5ab7c02b8">Överläggningen var härmed avslutad.</textBlock>
  </contentBlock>
  <contentBlock page="0" id="i-e302b8b38d296c27">
    <textBlock id="i-53456c4a9131c41a">(Beslut fattades efter 14 §.)</textBlock>
  </contentBlock>
  <contentBlock page="0" id="i-85af165c6408a986">
    <textBlock id="i-81b5143477fe0c99">6 §  Utbildning och forskning</textBlock>
  </contentBlock>
  <contentBlock page="0" id="i-d2449253266a5308">
    <textBlock id="i-280091c5acdf4d5f">Föredrogs</textBlock>
  </contentBlock>
  <contentBlock page="0" id="i-39252bf43d7bb55c">
    <textBlock id="i-c7ed6e1a894afb6f">jordbruksutskottets betänkande</textBlock>
  </contentBlock>
  <contentBlock page="0" id="i-cc5c426b4861b2ed">
    <textBlock id="i-da00baedc3ec1758">1991/92:JoU9 Utbildning och forskning.</textBlock>
  </contentBlock>
  <contentBlock page="0" id="i-b7ba57e28ffea987">
    <textBlock id="i-e8fb3c3c4041532b">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-f686cfb91d1749ea">
    <textBlock id="i-c21c7676849665d1">(Beslut fattades efter 14 §.)</textBlock>
  </contentBlock>
  <contentBlock page="0" id="i-40b841ec3761dcd0">
    <textBlock id="i-d3de31bbc99fc893">7 §  Forskning och försök rörande alternativ till burhållning inom äggproduktionen</textBlock>
  </contentBlock>
  <contentBlock page="0" id="i-6257ca80f1b7272f">
    <textBlock id="i-88372e4321c5fff8">Föredrogs</textBlock>
  </contentBlock>
  <contentBlock page="0" id="i-966018c1443efe64">
    <textBlock id="i-f5584df71dd3aea3">jordbruksutskottets betänkande</textBlock>
  </contentBlock>
  <contentBlock page="0" id="i-b894cc93bfd99287">
    <textBlock id="i-c6c97556b92b83f5">1991/92:JoU11 Forskning och försök rörande alternativ till burhållning inom äggproduktionen</textBlock>
    <textBlock id="i-fd2da2a1a2b4435c">(skr. 1991/92:68).</textBlock>
  </contentBlock>
  <contentBlock page="0" id="i-0264366bba83a83a">
    <textBlock id="i-f642eca34093c5d9">Anf. 53  BENGT ROSÉN (fp):</textBlock>
  </contentBlock>
  <contentBlock page="0" id="i-2806dd211baf04f4">
    <textBlock id="i-ea1770580c249b22">Herr talman! När riksdagen år 1988 antog en ny djurskyddslag bestämdes det att nuvarande äggproduktion i burar skall vara avvecklad år 1998.</textBlock>
    <textBlock id="i-26fb223aa2b775c4">Under tiden skulle enligt beslutet forskning och försök med alternativa system intensifieras. En kontrollstation för detta arbete lades in 1993.</textBlock>
  </contentBlock>
  <contentBlock page="0" id="i-b95528ea1a75f548">
    <textBlock id="i-c91caa2f08cde01d">Orsaken till beslutet om avveckling av bursystem är att djuren i trånga burar inte får utlopp för sitt naturliga beteende.</textBlock>
  </contentBlock>
  <contentBlock page="0" id="i-c49debc3f95f81e8">
    <textBlock id="i-276a29d313e3c1fd">Vid lantbruksuniversitetets försöksgård Lövsta utanför Uppsala startades försök med golvproduktion i s.k. storburar och med s.k.</textBlock>
    <textBlock id="i-2185f9a82feba268">minivoljärer med grupper om 15 djur.</textBlock>
  </contentBlock>
  <contentBlock page="0" id="i-64f7a062df4f5436">
    <textBlock id="i-5914f60cc1914ce4">När jag genom besök på Lövsta följt utvecklingen under de två första åren, blev jag oroad över bristen på framgång. Man hade som mål för försöken angett att vid övergång från bur- till golvsystem skulle djurhälsa, äggkvalitet och arbetsmiljö inte få försämras och medicinering och kannibalism inte få öka. Men på alla dessa områden hade bekymmer uppstått.</textBlock>
  </contentBlock>
  <contentBlock page="0" id="i-a374c3d71d69667b">
    <textBlock id="i-37b644487a52dd32">Jag insåg att utvecklingen av de nya systemen måste bedrivas betydlig kraftfullare om vi skulle kunna klara en avveckling av nuvarande bursystem till år</textBlock>
    <textBlock id="i-00d1352910a8cdf4">1998. Äggen produceras ju av levande djur, och det tar tid att få dem att bli vana vid nya system.</textBlock>
  </contentBlock>
  <contentBlock page="0" id="i-04ecbb0683c783d1">
    <textBlock id="i-5e730aa0e10d07c4">Jag skrev därför tillsammans med Gudrun Norberg i januari 1990 en motion där vi påtalade att framstegen hittills uteblivit och föreslog att experter skulle få företa en extra lägesavstämning för att få fram ökade resurser. Riksdagen ställde sig bakom vårt förslag, och i höstas redovisade regeringen i en skrivelse till riksdagen hur utvecklingsarbetet hittills bedrivits och att betydligt större resurser nu har satts in.</textBlock>
  </contentBlock>
  <contentBlock page="0" id="i-3795763611c27a8c">
    <textBlock id="i-9cab61726995e91d">Som Annika Åhnberg redovisat i sin motion saknas i skrivelsen ingående analyser av läget och uttalanden om huruvida den svenska äggproduktionen klarar att med bibehållen konkurrenskraft avveckla nuvarande bursystem till</textBlock>
    <textBlock id="i-d8a20030b490f4ff">1998. Jordbruksutskottet har dock nöjt sig med att konstatera att en betydande resursförstärkning har skett och utgår ifrån att regeringen lämnar en uttömmande redovisning vid den kontrollstation som lagts fast till nästa år.</textBlock>
  </contentBlock>
  <contentBlock page="0" id="i-5af939643a13ea2d">
    <textBlock id="i-0ee151f51b75adf6">Herr talman! Det är oerhört viktigt att vi får fram nya effektiva system som uppfyller den nya djurskyddslagens krav och vilka kan ersätta nuvarande bursystem. Skulle vi misslyckas härmed innebär det att huvuddelen av svensk äggproduktion upphör år 1998. Då kommer vi att importera ägg som produceras med metoder som vi inte vill godkänna, och vi måste finna alternativ användning för ytterligare drygt 100 000 ha åkermark på vilka vi i dag odlar fodersäd för den inhemska äggproduktionen.</textBlock>
  </contentBlock>
  <contentBlock page="0" id="i-4db78cf449176ce2">
    <textBlock id="i-35f58ecaece4e475">Herr talman! Jag är dock i dag betydligt mer optimistisk att vi kan lyckas, men utesluter inte att det kan visa sig att någon form av minivoljärer --</textBlock>
    <textBlock id="i-3c44c38deab94093">som i varje avdelning innehåller ett begränsat antal djur -- kommer att visa sig vara den bästa lösningen.</textBlock>
  </contentBlock>
  <contentBlock page="0" id="i-414595534a735e82">
    <textBlock id="i-d44c8fd0013b9d1f">Anf. 54  CLAUS ZAAR (nyd):</textBlock>
  </contentBlock>
  <contentBlock page="0" id="i-38c2a37f8af8d375">
    <textBlock id="i-0ac8491751d00958">Herr talman! Riksdagen beslöt för fyra år sedan att anta den nya djurskyddslagen, och i beslutet ingick bl.a. att burhållningen av höns skall avvecklas.</textBlock>
    <textBlock id="i-a2041444178fa9ed">Alternativ med golvuppfödning skulle studeras och utvärderas.</textBlock>
  </contentBlock>
  <contentBlock page="0" id="i-86602463468295e9">
    <textBlock id="i-2eca6330da3edf91">I den redovisning som lämnats om pågående försök uppges att en hel del problem förekommer i verksamheten.Jag efterlyser en allsidig rapport från de producenter som redan har s.k. golvhöns. Det är min uppfattning efter att jag haft kontakter med marknaden, att burhållningen kan ersättas med djurvänligare uppfödningsmetoder.</textBlock>
  </contentBlock>
  <contentBlock page="0" id="i-4feb06b74e1b6137">
    <textBlock id="i-d3ca5686c4e01059">I vårt land finns det gott om ladugårdar som med enkla medel kan byggas om till golvhållning av höns. Färska goda ägg från höns som lever i så naturlig miljö som möjligt bör vara ett mål för svensk äggproduktion. För att uppnå detta mål behövs en positiv inställning med flexibilitet och sunt förnuft hos berörda myndigheter.</textBlock>
  </contentBlock>
  <contentBlock page="0" id="i-e10f3fb3f4370e27"/>
  <contentBlock page="0" id="i-fe06bc5e2a86fa3c">
    <textBlock id="i-38244e8205f98175">Den beslutade omställningen måste genomföras.</textBlock>
    <textBlock id="i-9dc3a9c065690c60">Erfarenheterna från äggproducenter med golvhöns måste ges ökad uppmärksamhet. De stora producenternas behov får inte vara avgörande för forskningsarbetets utveckling. Det voletagesystem som utprovas innebär ju ungefär samma antal djur per kubikmeter husvolym. Då får vi ju kvar den stora stress som hönsen upplever med nuvarande bursystem.</textBlock>
  </contentBlock>
  <contentBlock page="0" id="i-5d9efe26bc9c6d02">
    <textBlock id="i-1b6d86f5cf673ea5">Golvhållningen är bra för djuren. Den leder också till att hönsen kräver en foderstat med högre proteininnehåll. De behöver denna foderökning när de har ett naturligare utrymme att röra sig på.</textBlock>
  </contentBlock>
  <contentBlock page="0" id="i-fb004c880edb8158">
    <textBlock id="i-cb1dbb8b5581378b">Hönsens kannibalism och äggätning minskar också vid golvhållning. Konsumenterna får dessutom fördelar genom att äggen får mer protein med högt biologiskt värde. Vi behöver som bekant detta protein för vår kropps uppbyggnad och hälsa.</textBlock>
  </contentBlock>
  <contentBlock page="0" id="i-21df107eb3d35870">
    <textBlock id="i-62fe78162e34113b">Hälso- och miljöfrågor får ökad betydelse inom den internationella konkurrensen. Jag är övertygad om att EG:s konsumenter kommer att visa ett stort intresse för svenska ägg av hög kvalitet.</textBlock>
  </contentBlock>
  <contentBlock page="0" id="i-d780b7c802ffc791">
    <textBlock id="i-eb12dcf3a33e2ca5">Herr talman! Astrid Lindgren satte fart på debatten om human djurhållning. Pippi Långstrump-märkta ägg kan kanske bli en utmärkt hälsosam exportvara. En aktiv marknadsföring av äggprodukter, gärna i förädlad form, bör kunna ge svensk äggproduktion en god framtid.</textBlock>
  </contentBlock>
  <contentBlock page="0" id="i-eaac7fa4903af585">
    <textBlock id="i-0c7b4a4b7268c748">Jag vill också i det här sammanhanget uppmana dem som arbetar med att ta fram krångliga byråkratiska kontrollsystem för bl.a salmonella att tillse att dessa inte utgör handelshinder för en småskalig äggproduktion. Lika konkurrens för alla bör vara en självklar grund att arbeta vidare på.</textBlock>
  </contentBlock>
  <contentBlock page="0" id="i-b8d172a6a901fa8f">
    <textBlock id="i-9589c16603836642">Jag yrkar avslag på reservationen av Annika</textBlock>
    <textBlock id="i-ea32a8e8f9e1dfaa">Åhnberg eftersom riksdagen får en redogörelse för omställningen nästa år.</textBlock>
  </contentBlock>
  <contentBlock page="0" id="i-bf87d86e67a5a299">
    <textBlock id="i-0f088bfa78822142">Överläggningen var härmed avslutad.</textBlock>
  </contentBlock>
  <contentBlock page="0" id="i-0b96016e6ffc0146">
    <textBlock id="i-2ac8b45142c65249">(Beslut fattades efter 14 §.)</textBlock>
  </contentBlock>
  <contentBlock page="0" id="i-c3f29d7979761629">
    <textBlock id="i-60b3b0b2270e6b34">8 §  Koncessionsavgift på televisionens område m.m.</textBlock>
  </contentBlock>
  <contentBlock page="0" id="i-e8ec8f8b05a938cd">
    <textBlock id="i-7c0e060a85a3ecb8">Föredrogs</textBlock>
  </contentBlock>
  <contentBlock page="0" id="i-2d27af9b8ea5099e">
    <textBlock id="i-7d6e0f092dae4c5a">konstitutionsutskottets betänkande</textBlock>
  </contentBlock>
  <contentBlock page="0" id="i-5e1d1f5cb9302d97">
    <textBlock id="i-a8080bb44cfe23dc">1991/92:KU21 Koncessionsavgift på televisionens område m.m. (prop. 1991/92:78).</textBlock>
  </contentBlock>
  <contentBlock page="0" id="i-f344a9f746eecbe1">
    <textBlock id="i-400b783011cba594">Anf. 55  HARRIET COLLIANDER (nyd):</textBlock>
  </contentBlock>
  <contentBlock page="0" id="i-f74544a8b5247759">
    <textBlock id="i-254cec3e528014dc">Herr talman! Rubriken på mitt anförande i dag lyder Koncessionsavgiften för TV 4 är ett feltänkt finansieringssystem.</textBlock>
  </contentBlock>
  <contentBlock page="0" id="i-566116a38ba0d7ff">
    <textBlock id="i-0db13b2e8f1bbf02">I Sveriges Radio-koncernen finns drygt 6 000 fast anställda, varav 3 300 arbetar inom televisionen.</textBlock>
    <textBlock id="i-85333352e666a5c8">TV 4 har 155 fast anställda. Sveriges Radiokoncernen är med andra ord en jättekoloss som våra skattepengar skall betala. Nu räcker inte skattepengarna till, och vad gör de makthavande politikerna då? Jo, de letar upp en ny mjölkko som kan producera ett antal hundra miljoner som skall hålla liv i Sveriges Radio-koncernen.</textBlock>
  </contentBlock>
  <contentBlock page="0" id="i-caadb2c522ca0f30">
    <textBlock id="i-52334aa0f9272f6b">Det är väl känt att Sveriges Radio har en ålderdomlig struktur och en stor administration.</textBlock>
    <textBlock id="i-16f1ec3718c5ac7b">Det är också väl känt att många anställda anser sig leva i en hopplös tillvaro. Många kreatörer mår dåligt därför att de inte får tillräckligt många uppdrag.</textBlock>
  </contentBlock>
  <contentBlock page="0" id="i-0bc05166f1cab61d">
    <textBlock id="i-c64ae0c51f395d75">Problemet med Sveriges Radio är att rationaliseringar inte bedrivs uppifrån. De förändringar som har gjorts har varit av kosmetisk natur. Därför har den gamla organisationen behållits.</textBlock>
  </contentBlock>
  <contentBlock page="0" id="i-789d5eb74fb35116">
    <textBlock id="i-f3093b1fc360738f">I stället för att göra en rejäl koncernöversyn, syna verksamheten i sömmarna och fråga sig hur många inom koncernen som är nyttiga, väljer regeringen att konservera en sjuk organisation genom att det lilla företaget TV 4 skall generera pengar för att hålla liv i kolossen Sveriges Radio.</textBlock>
  </contentBlock>
  <contentBlock page="0" id="i-16fe748c6d53dfd1">
    <textBlock id="i-afbc46832e6ddafa">Ny Demokrati anser att detta förhållande är horribelt och att konserverandet av Sveriges</textBlock>
    <textBlock id="i-725e837eab5f7b93">Radios organisation är ett av de värsta exemplen på politikers flathet.</textBlock>
  </contentBlock>
  <contentBlock page="0" id="i-bd6964cefe60b5d3">
    <textBlock id="i-a99c6f024d34e67d">Koncessionsavgiften som TV 4 skall betala har en fast och en rörlig del. Det innebär att avgiften till viss del bestäms av reklamintäkternas omfattning.</textBlock>
    <textBlock id="i-408ec82521c99de0">De är ju indirekt ett mått på antalet tittare. Ju fler tittare TV 4 lockar till sig, desto färre tittare får public-service-kanalerna Kanal 1 och TV 2.</textBlock>
    <textBlock id="i-13cc6438328989f3">Programkvaliteten i TV 4 bestämmer med andra ord statsinkomsterna -- ju bättre program, desto större inkomster för staten. Det kan väl inte vara i överensstämmelse med de kulturpolitiska målen från 1974 att staten skall tjäna pengar på detta sätt.</textBlock>
    <textBlock id="i-cce8036a37b83cf4">Dessa mål gäller ju fortfarande. För att de kulturpolitiska målen skall kunna uppnås framhålls att staten måste främja kulturen -- inte tjäna pengar på den.</textBlock>
  </contentBlock>
  <contentBlock page="0" id="i-10c501a739f4d342">
    <textBlock id="i-0e6900f3ea4878f2">Det finns också en tredje anledning till varför lagen om koncessionsavgift är felaktig. Skyldigheten att betala gäller nämligen bara ett programföretag, men regeringsformen utgår från att lagar och andra föreskrifter skall vara generella. Lagstiftning för ett enskilt fall skall inte vara möjlig. Jag anser att den här lagen om koncessionsavgift gäller ett enskilt fall, nämligen TV 4, och att den därför strider mot regeringsformen.</textBlock>
  </contentBlock>
  <contentBlock page="0" id="i-ced4b7230476a50d">
    <textBlock id="i-694aa71fb4103d61">Herr talman! Med hänvisning till de skäl som jag anfört yrkar jag avslag på propositionen och bifall till Ny Demokratis reservation.</textBlock>
  </contentBlock>
  <contentBlock page="0" id="i-f51c6f82c22e0ac7">
    <textBlock id="i-3ab368fbef728839">Anf. 56  JOHAN LÖNNROTH (v):</textBlock>
  </contentBlock>
  <contentBlock page="0" id="i-538095b97b758f27">
    <textBlock id="i-9cac7e689834be51">Herr talman! Harriet Colliander använder i sin reservation två begrepp som jag skulle vilja fråga henne om.</textBlock>
  </contentBlock>
  <contentBlock page="0" id="i-5718e770b2a1b9b4">
    <textBlock id="i-16d6808eedd8ddd1">Det första är begreppet monopol. Detta begrepp finns i meningen: ''Monopolföretaget Sveriges</textBlock>
    <textBlock id="i-16cb9cb1f001fbb9">Radio är därmed ett hinder för verklig demokrati.''</textBlock>
    <textBlock id="i-5b7d8ec2cdf8a8d4">Min fråga till Harriet Colliander är om inte det lilla</textBlock>
    <textBlock id="i-ee42593a44163d3e">TV 4, som hon kallade det, är mer av ett monopol än Sveriges Radio. TV 4 har ju nämligen monopol på rikstäckande markbunden reklamsändning, medan däremot Sveriges Radio har två konkurrerande TV-kanaler, som faktiskt åtminstone delvis konkurrerar med varandra, och ett flertal andra programföretag som sänder likartade program med eller utan reklam.</textBlock>
  </contentBlock>
  <contentBlock page="0" id="i-af40d3d82262c069">
    <textBlock id="i-9281ac32c4ca0be8">Det andra begreppet i Harriet Collianders reservation som jag skulle vilja fråga henne om är låg programproduktivitet. Den här låga programproduktiviteten finns tydligen framför allt i</textBlock>
    <textBlock id="i-8c2f57477978ea09">Sveriges Radio. Jag skulle vilja veta hur man mäter programproduktiviteten.</textBlock>
  </contentBlock>
  <contentBlock page="0" id="i-a07c90fd255ace38">
    <textBlock id="i-f8ba7d314542214c">Normalt brukar man ju med produktivitet mena förändlingsvärde, dvs. vinst plus lön per arbetstimme. Om ett TV-bolag kör ut en massproducerad amerikansk våldspornografisk film med täta reklaminslag föreställer jag mig att det blir en mycket hög produktivitet in den här meningen. Mycket högre än för t.ex en svensk produktion. Eller menar Ny Demokrati med begreppet programproduktivitet antalet tittare per arbetstimme i produktionen? Det skulle ju vara ett alternativt sätt att mäta produktiviteten.</textBlock>
  </contentBlock>
  <contentBlock page="0" id="i-42c597c69bf4fdf3">
    <textBlock id="i-e35ddeb750400e75">För t.ex. en ambitiös svenskproducerad film om exempelvis svensk kulturminnesvård -- ett ämne som jag vet intresserar Harriet Colliander --</textBlock>
    <textBlock id="i-6dbdbdbafb1a88d4">föreställer jag mig att produktiviteten i den här meningen blir mycket lägre än för t.ex. en våldspornografisk film som körs ut på alla världens</textBlock>
    <textBlock id="i-b3784a9e744ca9a8">TV-kanaler. Min fråga är därför: Vad menas med begreppet programproduktivitet, och är det ett mål att sträva efter?</textBlock>
  </contentBlock>
  <contentBlock page="0" id="i-189133b70b2e7260">
    <textBlock id="i-d6be83f5c18029c0">Jag förstod inte riktigt det Harriet Colliander sade i sitt inlägg om att ju bättre program man gör i TV 4, desto mera intäkter får staten. Är det verkligen så att Harriet Colliander mäter kvalitet enbart i antalet kronor som TV 4 tjänar in på reklam eller på annat sätt? I så fall förvånar det mig att ni i Ny</textBlock>
    <textBlock id="i-cc764cba35c9e64c">Demokrati håller er med en så oerhört snäv kultursyn och syn på massmedia över huvud taget, och speciellt att Harriet Colliander, skulle ha en sådan kultursyn -- det vill jag inte riktigt tro på.</textBlock>
  </contentBlock>
  <contentBlock page="0" id="i-c37105bc7ce802b6">
    <textBlock id="i-e7ac4c138f2334c9">Nu går jag över till ett tredje intressant begrepp;</textBlock>
    <textBlock id="i-a3e33b6d6d6b3ac4">det handlar då inte längre om Harriet Collianders reservation. Det är begreppet konkurrens.</textBlock>
  </contentBlock>
  <contentBlock page="0" id="i-8504ce0494a5d2ce">
    <textBlock id="i-a4c3ca7fc4b6e96c">I 1988 års reklamskatteutredning sade man att reklam i media borde beskattas likformigt och på ett konkurrensneutralt sätt. Men den nuvarande snårskogen av reklamskatteregler är faktiskt mycket långt ifrån det kravet.</textBlock>
  </contentBlock>
  <contentBlock page="0" id="i-52e6503a55c04704">
    <textBlock id="i-4eb54db7dadef16a">Om t.ex. min lokale specerihandlare i Göteborg gör reklam för sin falukorv genom att låta gå ut med direktreklam i brevlådorna får han betala 11 % i reklamskatt. Om han sätter in en annons i det lokala monopolpressföretaget går reklamskatten ned till 4 %. Och om han skulle bli så oändligt rik att han hade råd att sponsra något TV-program eller rent av att låta göra ett reklaminslag i något</textBlock>
    <textBlock id="i-e114287152b19a20">TV-bolag behöver han inte betala ett enda öre i reklamskatt. -- Här råder alltså inte någon som helst konkurrensneutralitet.</textBlock>
  </contentBlock>
  <contentBlock page="0" id="i-3de47f3ac15d78bf">
    <textBlock id="i-0f1cc2486f90a674">Vad vi skall besluta om i dag är, som Lars</textBlock>
    <textBlock id="i-b77b1173f407c296">Bäckström i skatteutskottet säger, inte någon avgift, utan det är en skatt som vi skall lägga på</textBlock>
    <textBlock id="i-a0685053bb436d9e">TV 4. Om man nu skall använda begreppet konkurrensneutralitet innebär det här enligt ekonomisk teori för beskattning -- det finns t.o.m.</textBlock>
    <textBlock id="i-566310384292d41f">ekonomiska teorier för optimal beskattning -- att man skall skatta bort hela den extravinst som detta reklammonopol tar ut, utöver den vinst som man hade kunnat få om det hade funnits konkurrens på området.</textBlock>
  </contentBlock>
  <contentBlock page="0" id="i-a44118c218209eea">
    <textBlock id="i-d4663682c9679845">Det är naturligtvis oerhört svårt att beräkna hur stor den skatten skall vara, men jag vågar mig ändå på gissningen att det något högre procenttal som finns i mitt förslag kommer sanningen närmare än vad utskottsmajoritetens förslag gör.</textBlock>
  </contentBlock>
  <contentBlock page="0" id="i-6988ff70d28dd73b">
    <textBlock id="i-94570ffa5b6e4c30">Med detta yrkar jag bifall till det förslag som nu delas ut i bänkarna och som har följande lydelse:</textBlock>
  </contentBlock>
  <contentBlock page="0" id="i-44e6326553c17ca0">
    <textBlock id="i-8413ebec84debfd1">2. beträffande förslaget till lag om koncessionsavgift på televisionens område dels att riksdagen med bifall till motion 1991/92:K14 antar följande förslag till ändrad lydelse av 4 § i lagförslaget</textBlock>
  </contentBlock>
  <contentBlock page="0" id="i-a993c3c2e6f2de12">
    <textBlock id="i-fe03e40408660fcf">4 §</textBlock>
  </contentBlock>
  <contentBlock page="0" id="i-ea60c9d499eb1a29">
    <textBlock id="i-fe12bd6ae698b3f4">Regeringens förslag</textBlock>
  </contentBlock>
  <contentBlock page="0" id="i-5da9fb23603b9705">
    <textBlock id="i-2b9c699d1292be58">Den rörliga delen av koncessionsavgiften beräknas för ett kalenderår i sänder. Den är beroende av de intäkter som utgör vederlag till programföretaget för att det sänder annonser och tas ut med</textBlock>
  </contentBlock>
  <contentBlock page="0" id="i-95701cfdd49dbb89">
    <textBlock id="i-78f8f3b8fe81c256">-- 20 procent av intäkterna till den del de överstiger 750 miljoner men inte 1 000 miljoner kronor,</textBlock>
  </contentBlock>
  <contentBlock page="0" id="i-158999b896f335b4">
    <textBlock id="i-1e65a07e32fea070">-- 40 procent av intäkterna till den del de överstiger 1 000 miljoner men inte 2 000 miljoner kronor,</textBlock>
  </contentBlock>
  <contentBlock page="0" id="i-ec19c3d36c5aea57">
    <textBlock id="i-af1401ccdff4aaad">-- 50 procent av intäkterna till den del de överstiger 2 000 miljoner kronor.</textBlock>
  </contentBlock>
  <contentBlock page="0" id="i-0adbaaa01239df7e">
    <textBlock id="i-19f71240ac14fdc6">I intäkter som utgör vederlag för att programföretaget sänder annonser inräknas intäkter som tillförts någon annan, om det framgår av omständigheterna att de utgör sådant vederlag till programföretaget.</textBlock>
  </contentBlock>
  <contentBlock page="0" id="i-adfc0bca717b235d">
    <textBlock id="i-3baa4448132a976c">Intäkterna skall bestämmas enligt bokföringsmässiga grunder.</textBlock>
  </contentBlock>
  <contentBlock page="0" id="i-c02567257a059a4e">
    <textBlock id="i-eb23dbadc12eb40f">De i första stycket angivna beloppsgränserna skall justeras på ett sätt som motsvarar det sätt som anges i 3 § andra stycket i fråga om den fasta delen av koncessionsavgiften.</textBlock>
  </contentBlock>
  <contentBlock page="0" id="i-7b1fbf501ee61ed3">
    <textBlock id="i-ba2857d638ddf013">tJohan Lönnroths förslag</textBlock>
  </contentBlock>
  <contentBlock page="0" id="i-90fee9e66dea0553">
    <textBlock id="i-780b634c71149b38">Den rörliga delen av koncessionsavgiften beräknas för ett kalenderår i sänder. Den är beroende av de intäkter som utgör vederlag till programföretaget för att det sänder annonser och tas ut med</textBlock>
  </contentBlock>
  <contentBlock page="0" id="i-57431e9e9b4dd164">
    <textBlock id="i-4d67a2f8ba18f4fa">-- 30 procent av intäkterna till den del de överstiger 750 miljoner men inte 1 000 miljoner kronor,</textBlock>
  </contentBlock>
  <contentBlock page="0" id="i-568526fdd12fab7a">
    <textBlock id="i-5683fd352f85e269">-- 50 procent av intäkterna till den del de överstiger 1 000 miljoner men inte 2 000 miljoner kronor,</textBlock>
  </contentBlock>
  <contentBlock page="0" id="i-8355db903b86738f">
    <textBlock id="i-ad15601c6a16c046">-- 75 procent av intäkterna till den del de överstiger 2 000 miljoner kronor.</textBlock>
  </contentBlock>
  <contentBlock page="0" id="i-c590699a27bde504">
    <textBlock id="i-c94b293b3cb75565">I intäkter som utgör vederlag för att programföretaget sänder annonser inräknas intäkter som tillförts någon annan, om det framgår av omständigheterna att de utgör sådant vederlag till programföretaget.</textBlock>
  </contentBlock>
  <contentBlock page="0" id="i-eaf0a339410e5a3e">
    <textBlock id="i-774942531c7498c1">Intäkterna skall bestämmas enligt bokföringsmässiga grunder.</textBlock>
  </contentBlock>
  <contentBlock page="0" id="i-20d05ac047026d97">
    <textBlock id="i-838d8eaa21431865">De i första stycket angivna beloppsgränserna skall justeras på ett sätt som motsvarar det sätt som anges i 3 § andra stycket i fråga om den fasta delen av koncessionsavgiften.</textBlock>
  </contentBlock>
  <contentBlock page="0" id="i-764d2189891d1f99">
    <textBlock id="i-8bde6834c8eff7d5">t dels att riksdagen bifaller utskottets hemställan i övrigt.</textBlock>
  </contentBlock>
  <contentBlock page="0" id="i-99a3e0312287232f">
    <textBlock id="i-e253583cc5bb23bd">m</textBlock>
  </contentBlock>
  <contentBlock page="0" id="i-b9cb585ee6921d83">
    <textBlock id="i-2661badc9b431e34">Anf. 57  HARRIET COLLIANDER (nyd) replik:</textBlock>
  </contentBlock>
  <contentBlock page="0" id="i-f35eff07089ba9e4">
    <textBlock id="i-9c77dc8b40da7ddd">Herr talman! Sveriges Radio-koncernen är ett monopol och man uppfattar sig själv som ett statsstyrt monopol. Vi i Ny Demokrati är emot statsstyrda monopol över huvud taget, och när det gäller Sveriges Radio anser vi att det statsstyrda monopolet är ett hot mot yttrandefriheten, informationsfriheten och opinionsbildningen.</textBlock>
  </contentBlock>
  <contentBlock page="0" id="i-c22e7ab85443c082">
    <textBlock id="i-ececd9d336a9d87e">Jag har i motion när det gäller TV 4 och TV 3 påpekat att man faktiskt har byggt upp ett monopol på området fri TV och att vi måste se över massmediakoncentrationen över lag.</textBlock>
  </contentBlock>
  <contentBlock page="0" id="i-9f1652c800408628">
    <textBlock id="i-9e0fb143b89be72a">Jag anser alltså att det är fel att man skall pungslå det lilla företag som det här handlar om på flera miljoner för att stoppa in dem i Sveriges</textBlock>
    <textBlock id="i-7ef25b4b1471a358">Radio, som alltså har hundratals gånger fler fast anställda. Jag anser att det är principiellt fel att det lilla företaget skall generera pengar till den stora kolossen och att det är fel att finansiera en verksamhet på det sättet. Man måste se över det som är fel och inte blunda och köra vidare.</textBlock>
  </contentBlock>
  <contentBlock page="0" id="i-82679759addac387">
    <textBlock id="i-e6eb84cd78fa47fd">Så till vad jag menar med lågproduktion. Under de 35 år som man har sänt statlig TV har ungefär 50 % av programutbudet varit köpt utifrån. När man har så många anställda i koncernen anser jag att man har en låg egenproduktion. Någon annan definition än den ligger inte bakom det uttryck som Johan Lönnroth frågade mig om.</textBlock>
  </contentBlock>
  <contentBlock page="0" id="i-4abddeeea35403d7">
    <textBlock id="i-6a525d3165cfc6a8">Så till min kultursyn. Jag tror att folk faktiskt tittar på det som de tycker om. Det är många gånger av god kvalitet.</textBlock>
  </contentBlock>
  <contentBlock page="0" id="i-1d9cd4f3ab5eb799">
    <textBlock id="i-9434820e9171eb2b">Koncessionsavgiften har ju en rörlig del, och den är beroende av hur stora reklaminkomster man får, och reklaminkomsterna är ett indirekt mått på antalet tittare. Ju bättre program man gör, desto fler människor tittar på programmen. Jag delar absolut åsikten att program om kulturmiljö är TV av god kvalitet och att våldsfilmer är någonting dåligt.</textBlock>
  </contentBlock>
  <contentBlock page="0" id="i-089a3f471d6d1e43">
    <textBlock id="i-3f5a9a2b6f32c6d3">Men det här har liksom inte riktigt med det att göra. Jag tycker att Johan</textBlock>
    <textBlock id="i-e4c2a52dab6400c6">Lönnroth, representerar litet grand av inställningen att man skall undervisa människor och tala om för dem vad som är bra och vad som inte är bra. Jag tror att människor har förmåga att själva välja vad de vill se och att mycket av det som den fria marknaden gör är bra.</textBlock>
  </contentBlock>
  <contentBlock page="0" id="i-a0bcf446af53fb68">
    <textBlock id="i-f06bb4f10e46a369">Anf. 58  FÖRSTE VICE TALMANNEN:</textBlock>
  </contentBlock>
  <contentBlock page="0" id="i-2c2fc78e8ac1721b">
    <textBlock id="i-3da14b616c80e35b">Repliktiden är slut.</textBlock>
  </contentBlock>
  <contentBlock page="0" id="i-1d9830e42fcf6d64">
    <textBlock id="i-000c375a229888ea">Anf. 59  JOHAN LÖNNROTH (v) replik:</textBlock>
  </contentBlock>
  <contentBlock page="0" id="i-32f65a37c2c7fbbc">
    <textBlock id="i-099acd34cf145f20">Herr talman! Jag är inte säker på att jag uppfattade det som Harriet</textBlock>
    <textBlock id="i-bff802db6f4ca18a">Colliander började med. Hon är emot statsstyrda monopol, sade hon, men fattade jag rätt när jag uppfattade att hon också är motståndare till privata monopol?</textBlock>
  </contentBlock>
  <contentBlock page="0" id="i-05bc588b041d2143">
    <textBlock id="i-fae642931b6f2832">(Harriet Colliander: Ja.)</textBlock>
  </contentBlock>
  <contentBlock page="0" id="i-ef2b1396d02d9535">
    <textBlock id="i-cfbd5e63b95119a8">Sedan till frågan huruvida Stenbecks TV 4 är ett litet företag. Det är klart att TV 4 i sig ännu så länge kanske är ett ganska litet företag --</textBlock>
    <textBlock id="i-f7ddb596f3da7b4d">själva monopolet har ju ännu inte börjat verka; det skall ju komma. Men när man tittar på den maktgruppering som finns bakom TV 4 och alla de andra intressen som han har inom massmedia skulle jag nog vilja påstå att det är en väl så stor och stark maktapparat. Jag skulle vilja veta om Harriet</textBlock>
    <textBlock id="i-08e2d83bd9da682c">Colliander och Ny Demokrati är lika intresserade av att bryta ned denna maktapparat som man är intresserad av att bryta ned det s.k. statliga monopolet.</textBlock>
  </contentBlock>
  <contentBlock page="0" id="i-f16fe69bdc6eee1c">
    <textBlock id="i-7856b4d6481e335e">Till slut till det här med programproduktivitet igen. Om man tittar sig runt i världen finner man -- och det är också välkänt -- att där reklam-TV</textBlock>
    <textBlock id="i-47c014a6a3962a41">och reklamradio har brett ut sig på allvar, där får man en tendens till likriktning. Det blir mycket av typ våldsfilm, pornografi och massproducerade program, som kan spridas över en mycket stor del av världen.</textBlock>
  </contentBlock>
  <contentBlock page="0" id="i-d070291f5ccd0b84">
    <textBlock id="i-a1cabb1e429462eb">Skall man ha något svenskproducerat och även program som riktar sig till mindre tittargrupper -- låt oss kalla det för exklusiva intressen av olika slag -- krävs det faktiskt ett större antal anställda per tittare eller per sänd timme; det kommer man inte ifrån. Har man något slags kulturpolitiskt mål med massmedia får man faktiskt acceptera också program med förhållandevis låg produktivitet i den här meningen.</textBlock>
  </contentBlock>
  <contentBlock page="0" id="i-e3cb44356dcbe1d2">
    <textBlock id="i-a23260f626bda44a">Anf. 60  HARRIET COLLIANDER (nyd) replik:</textBlock>
  </contentBlock>
  <contentBlock page="0" id="i-93be4ebf5ba04257">
    <textBlock id="i-3bf6d32a4de83d40">Herr talman! Jag delar Johan Lönnroths uppfattning att monopolet i TV 3 och</textBlock>
    <textBlock id="i-1a4f933b382b0264">TV 4 är en fara och att man på sikt måste så att säga bryta det.</textBlock>
  </contentBlock>
  <contentBlock page="0" id="i-0c65480ac0c99a5b">
    <textBlock id="i-b5580c52b205003e">När det gäller reklamfinansierad TV liksom radio är vår grunduppfattning att frihet gagnar demokratin -- det är ytterst en demkratifråga -- och att man av den anledningen får leva med reklam.</textBlock>
  </contentBlock>
  <contentBlock page="0" id="i-cb4d1489a86b3b25">
    <textBlock id="i-d2d6631254faf489">Sedan tycker jag inte att den svenska televisionen uppfyller public service-kravet. Nu är det två TV- kanaler som sänder OS. Det kunde räcka med att en kanal gjorde det. Det finns liksom inget val. Jag tycker alltså inte att Sveriges Radio uppfyller public service-kravet.</textBlock>
  </contentBlock>
  <contentBlock page="0" id="i-250148be2547bbad">
    <textBlock id="i-c412f2a15642a3ac">Anf. 61  JOHAN LÖNNROTH (v) replik:</textBlock>
    <textBlock id="i-6cbcf322ff6d0813"> Herr talman! Vi kanske får återvända till frågan om demokrati och frihet och vad detta har med reklam att göra i någon senare debatt. Men jag får nog säga att jag de senaste dagarna tittat litet extra mycket på olika reklaminslag i både TV 3 och TV 4, och jag stärks hela tiden i min övertygelse att är det någonting i massmedia som är ett hot mot demokratin, så är det många av de vidriga reklaminslag som finns i dessa program.</textBlock>
  </contentBlock>
  <contentBlock page="0" id="i-b430e8a7742357d3">
    <textBlock id="i-9b972af67b1a2d66">Jag såg t.ex. ett barnprogram -- jag tror det var på TV 3 en morgon -- och där körde man då i pauserna reklmaninslag för någon actionfilm, där det var en snubbe som sprang omkring med ett stort svärd, och så såg man en samlagsscen -- i och för sig så inklippt att den blev mycket snabb.</textBlock>
  </contentBlock>
  <contentBlock page="0" id="i-4dc6636f7ead6ae3">
    <textBlock id="i-0f94d396a2c397a2">Detta kördes alltså mitt i ett barnprogram. Jag har inte kollat om det här är i strid med gällande regler, men den här typen av TV är ett mycket större hot mot demokratin än vad någonsin den statliga televisionen är.</textBlock>
  </contentBlock>
  <contentBlock page="0" id="i-29c055b9bc7da930">
    <textBlock id="i-e6ce516594e972d9">Anf. 62  CATARINA RÖNNUNG (s):</textBlock>
  </contentBlock>
  <contentBlock page="0" id="i-0e3d48f35f484094">
    <textBlock id="i-dbfd3fbd081e9bd3">Herr talman! Riksdagen skall i dag anta en lag om koncessionsavgift för det programföretag, Nordisk Television, som av regeringen fått tillstånd att sända television i den tredje markbundna kanalen, enligt ett avtal med staten, till utgången av februari 1998. Lagen föreslås träda i kraft mycket snart, den 1 mars 1992.</textBlock>
  </contentBlock>
  <contentBlock page="0" id="i-9f6bcc869f4b391c">
    <textBlock id="i-852a266348ca2539">Nordisk Television får tillgång till en av fyra markbundna kanaler och når därmed ut till de flesta i landet, även till dem som har endast traditionella TV-mottagare. Bolaget får tillgång till en reklammarknad på sådana villkor att man själv i praktiken kan bestämma annonspriserna. Ingen reklamskatt utgår i dag heller på reklam i radio och TV. Allt detta innebär givetvis en konkurrensfördel som efter en inkörningsperiod betyder storslam ekonomiskt sett för denna tredje kanal. Om TV- tittarna blir lika glada och belåtna återstår att se. Hittills har varken TV 3 eller TV 4 -- visserligen inte helt jämförbara med den nya kanalen -- rosat marknaden utan erbjudit ett mycket slätstruket utbud, mestadels bestående av gamla amerikanska serier.</textBlock>
  </contentBlock>
  <contentBlock page="0" id="i-f2a02ebd15168c66">
    <textBlock id="i-13f3238ceea3c067">Att staten i gengäld ålägger bolaget att betala en avgift för koncessionen samtidigt som konkurrenten Sveriges Radio utestängs från reklam anser samtliga partier utom Ny Demokrati vara rimligt. Men i dag säger plötsligt</textBlock>
    <textBlock id="i-70eb1d5ab60944b4">Harriet Colliander att man skall bryta det privata reklammonopolet, trots att ni inom Ny Demokrati i er reservation i verkligheten göder den här kanalen och är ensamma om denna gödsling i och med att ni tycker att koncessionsavgiften icke skall utgå. Den här avgiften skall betalas in till rundradiofonden, och hur mycket medel som ur denna fond därefter betalas ut till Sveriges Radio bestäms i särskild ordning. Den koppling som görs i Ny</textBlock>
    <textBlock id="i-29846cf1bf305c23">Demokratis reservation, nämligen att TV 4 åderlåts ''under det att kanal 1</textBlock>
    <textBlock id="i-50129889349c16a2">och TV 2 får en ekonomisk förstärkning utan att behöva anstränga sig'' är inte bara oförskämd utan grovt vilseledande. Rejäla koncerngenomgångar med rationaliseringar har gjorts, Harriet Colliander, inom Sveriges Radio under hela 80-talet -- det vill jag säga upplysningsvis om Harriet Colliander inte känner till den historien. Resultatet har blivit att vi för närvarande har ett av de bättre Public-service-företagen -- kanske det bästa -- i hela världen, ett public-service-företag som vi också ställer väldigt hårda krav på. För min del tycker jag det är utmärkt att pengarna i fonden ger utrymme för ett reformtillskott för Sveriges Radio, men det finns alltså inget automatiskt samband här, som Harriet Colliander gör gällande.</textBlock>
  </contentBlock>
  <contentBlock page="0" id="i-0986b49924c0371e">
    <textBlock id="i-1c85f81da29d6dcf">I KU:s betänkande tillstyrks att radionämnden skall ges tillgång till vitessanktioner om ett programföretag bryter emot radiolagen vad gäller annonsregler eller avtalsbestämmelser om sponsrade program. I betänkandet har vi också tagit fasta på skatteutskottets erinran emot propositionen och anser att riksskatteverket och skattemyndigheterna som skall utföra revisionen också skall ha huvudansvaret för den. Beslutet om revision fattas av de nämnda myndigheterna, dock efter framställning av kabelnämnden som sålunda behåller sin initiativrätt.</textBlock>
  </contentBlock>
  <contentBlock page="0" id="i-228be9af2f1c9494">
    <textBlock id="i-cce68cecd547723c">KU har prövat om lagen om koncessionavgift är förenlig med grundlagen.</textBlock>
    <textBlock id="i-d6ee878492d5e754">Enligt regeringsformen skall lagen vara generell. Dock kan enligt förarbetena det undantagsvis gå att lagstifta om enskilda fall. Vi säger att lagen om skyldigheten att betala koncessionsavgift får anses uppfylla kravet på generell tillämpbarhet. Utskottet beaktar att tillstånden att sända är tidsbegränsade.</textBlock>
  </contentBlock>
  <contentBlock page="0" id="i-ff72365bc869e0da">
    <textBlock id="i-61925210ed4efc8a">Bo Hammar reserverade sig redan i TV-beredningen till förmån för högre koncessionsavgifter, och jag hyser därför en viss förståelse för Johan</textBlock>
    <textBlock id="i-6f4f16f35bd3799e">Lönnroths ställningstagande i denna sak. Det är dock inte utskottsmajoritetens.</textBlock>
  </contentBlock>
  <contentBlock page="0" id="i-8bf04c248b5c6ff5">
    <textBlock id="i-cbf45d4394f523fd">Herr talman! Jag anser det inte vara mödan värt att ödsla alltför mycket krut på att bemöta den gallimatias som Ny Demokratis reservation vad gäller omdömena om Sveriges Radio innehåller. Att skriva att statsstyrningen av</textBlock>
    <textBlock id="i-589b383ddb29cd41">Sveriges Radio innebär en faktisk begränsning av den fria opinionsbildningen, yttrandefriheten och informationsfriheten är nonsens.</textBlock>
    <textBlock id="i-8bc42bc250685de5">Att skriva att monopolföretaget Sveriges Radio därmed är ett hinder för verklig demokrati är nonsens. Fullständigt felaktiga, hårresande korkade och otillständigt vulgära uppfattningar kanske är symtomatiska för Ny</textBlock>
    <textBlock id="i-53d918428ee1f7e4">Demokratis i sak illa underbyggda föreställningar över huvud taget.</textBlock>
  </contentBlock>
  <contentBlock page="0" id="i-e23f93cab405039d">
    <textBlock id="i-f112f4d85ea0f57c">Sverige har liksom många andra länder anammat public-service-tanken, en radio och TV för alla. Vi har Sveriges Radio. Det innebär att grupper även utanför de gängse etablissemangen får chansen att komma till tals. I</textBlock>
    <textBlock id="i-c7235d5903cd3def">Sverige har staten givit vida ramar för verksamheten. Kvalitet, mångfald i utbudet, tillvaratagande av minoriteters intressen, vaktslående om vår inhemska kultur och vårt språk är målsättningar som Sveriges Radio skall uppfylla -- och uppfyller. Yttrandefriheten har tvärtemot Ny Demokratis uppfattning vidgats och fördjupats.</textBlock>
  </contentBlock>
  <contentBlock page="0" id="i-93b5ac040e814c3d">
    <textBlock id="i-7675c69db29fce62">Jag yrkar bifall till KU:s hemställan.</textBlock>
  </contentBlock>
  <contentBlock page="0" id="i-2f54df6750f19438">
    <textBlock id="i-4c6c04adbdec99d2">Anf. 63  HARRIET COLLIANDER (nyd) replik:</textBlock>
  </contentBlock>
  <contentBlock page="0" id="i-50c5ea166b82df3b">
    <textBlock id="i-be6483fc27e13bb6">Herr talman! Jag förstår att Catarina Rönnung inte tål kritiken mot</textBlock>
    <textBlock id="i-bed251ed0409b359">Sveriges Radio, eftersom jag vet att Catarina Rönnung är styrelseledamot i</textBlock>
    <textBlock id="i-6adee4e7dd010aa9">Sveriges Radio. Då inser jag att hon inte har någon som helst förståelse för att rationaliseringar skall göras, så att man städar uppifrån och gör en organisation effektiv.</textBlock>
  </contentBlock>
  <contentBlock page="0" id="i-1a49e11c8cbaede9">
    <textBlock id="i-1daab460cadffa41">Vi inom Ny Demokrati göder inte TV 4. Vi sätter oss emot principen att man så att säga tar från ett litet företag för att bekosta det som inte är rationellt och det som är illa drivet i Sveries Radio-koncernen. Vi upplever inte heller att Sveriges Radio, som jag sade tidigare, uppfyller public-service-kravet. Det är snarast så att man i de två TV-kanalerna sneglar på de stora gossarna inom reklam-TV-produktionen och gör som de gör, så att man sänder lätta program på bra tider, medan tittarna när de vill se tyngre program eller kanske t.o.m prisbelönta svenska program får vänta till midnatt.</textBlock>
  </contentBlock>
  <contentBlock page="0" id="i-6b7d5f01d2185417">
    <textBlock id="i-f2e37fd731f7b687">Man behöver inte anstränga sig särskilt mycket för de pengar man får.</textBlock>
    <textBlock id="i-eacf313d52ec064b">Varför skall man då göra precis som TV-bolagen? Det förstår inte jag. Så de här hårda kraven som Catarina Rönnung sade att man ställer på public-service-företaget kan jag inte se att man verkligen ställer.</textBlock>
  </contentBlock>
  <contentBlock page="0" id="i-b98e5ef72b0d8f3d">
    <textBlock id="i-659de6365076fc19">Och när det gäller det här med att Sveriges Radio jagar tittarsiffror frågar jag: Varför gör man det, när man har ett public-service-uppdrag? Man kanske snarare skulle fråga om tittarna är nöjda, i stället för att räkna dessa tittarsiffror.</textBlock>
  </contentBlock>
  <contentBlock page="0" id="i-166fbc0ecff8af5e">
    <textBlock id="i-18cff6d1049576ed"> Anf.64  CATARINA RÖNNUNG (s) replik:</textBlock>
  </contentBlock>
  <contentBlock page="0" id="i-703224ef42ca9020">
    <textBlock id="i-646d344cb0f18e41"> &gt; Herr talman! Man frågar med jämna mellanrum om tittare är nöjda. Det har framgått väldigt tydligt att de tittare som har tillgång till kabelsändningar med TV 3 och TV 4 samt Sveriges Radios utbud är mycket mera nöjda med vad Sveriges Radio presterar. Det gäller speciellt nyhetsprogrammen.</textBlock>
    <textBlock id="i-84b491471302fd65">Jag skall inte träta så mycket mer med Harriet Colliander. Jag kan bara notera att hon är för ett fullständigt skattefrälse när det gäller en kommersiell reklam, samtidigt som hon förhånar Sveriges Radio och tycker att Sveriges Radio skall sättas på svältkost.</textBlock>
  </contentBlock>
  <contentBlock page="0" id="i-e5a00bb2ba763bf1">
    <textBlock id="i-3781a6f961ecdd97">Avslutningsvis vill jag säga att om Sveriges Radio inte hade varit så tolerant och vidsynt i sin bevakning av Ny Demokrati inför valet, hade inte</textBlock>
    <textBlock id="i-8e4415ab130d12ed">Ny Demokrati funnits som parti i riksdagen i dag.</textBlock>
  </contentBlock>
  <contentBlock page="0" id="i-f245bb17bb726611">
    <textBlock id="i-e6d37095ac10890d">Överläggningen var härmed avslutad.</textBlock>
  </contentBlock>
  <contentBlock page="0" id="i-7827a67465969366">
    <textBlock id="i-6e8d4f28a6be9b9a">(Beslut fattades efter 14 §.)</textBlock>
  </contentBlock>
  <contentBlock page="0" id="i-5b52cfbcf5e05455">
    <textBlock id="i-8da90483ab36cb90">9 §  Sammanställning av tilläggsbudget I för budgetåret 1991/92</textBlock>
  </contentBlock>
  <contentBlock page="0" id="i-6435e85982b9ecdb">
    <textBlock id="i-043c75b4b1054be2">Föredrogs</textBlock>
  </contentBlock>
  <contentBlock page="0" id="i-346fda3bc9ad718e">
    <textBlock id="i-7df19f690961db39">finansutskottets betänkande</textBlock>
  </contentBlock>
  <contentBlock page="0" id="i-b90640f8c47767d3">
    <textBlock id="i-27ecd1f95a8e8d56">1991/92:FiU11 Sammanställning av tilläggsbudget I för budgetåret 1991/92</textBlock>
    <textBlock id="i-59fabc17f3f6312e">(prop. 1991/92:25).</textBlock>
  </contentBlock>
  <contentBlock page="0" id="i-4bf35eae8a3246b3">
    <textBlock id="i-30b4bd2433a2d66c">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-6d9ce558ff385d11">
    <textBlock id="i-e1aa7be8a8f1c82d">(Beslut fattades efter 14 §.)</textBlock>
  </contentBlock>
  <contentBlock page="0" id="i-0050851a73629140">
    <textBlock id="i-f8a09b0fd99b093e">10 §  Internationellt samarbete i brottmål</textBlock>
  </contentBlock>
  <contentBlock page="0" id="i-1d15aca71976f6b0">
    <textBlock id="i-d3612d7956373833">Föredrogs</textBlock>
  </contentBlock>
  <contentBlock page="0" id="i-a5cf02cdc9b71ce6">
    <textBlock id="i-57caa47f7ffab35b">justitieutskottets betänkande</textBlock>
  </contentBlock>
  <contentBlock page="0" id="i-ab33a239394e4a88">
    <textBlock id="i-c3e023df744d4640">1991/92:JuU6 Internationellt samarbete i brottmål (prop. 1991/92:46).</textBlock>
  </contentBlock>
  <contentBlock page="0" id="i-1bc1e09981cb7153">
    <textBlock id="i-6e1843c0e2ceae74">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-23a07ec69c9ff7a0">
    <textBlock id="i-53cf36e367b4bd2a">(Beslut fattades efter 14 §.)</textBlock>
  </contentBlock>
  <contentBlock page="0" id="i-564f75f404f8dd03">
    <textBlock id="i-c1abe74c9aa6bfe4">11   Teleavlyssning och teleövervakning</textBlock>
  </contentBlock>
  <contentBlock page="0" id="i-699fef5e1247275f">
    <textBlock id="i-becce081eeecb9d8">Föredrogs</textBlock>
  </contentBlock>
  <contentBlock page="0" id="i-7dda369caae91a97">
    <textBlock id="i-7b9400aa0dcec4ea">justitieutskottets betänkande</textBlock>
  </contentBlock>
  <contentBlock page="0" id="i-fe8c023c58eb4466">
    <textBlock id="i-5936572e77319ff8">1991/92:JuU8 Teleavlyssning och teleövervakning (skr. 1991/92:32).</textBlock>
  </contentBlock>
  <contentBlock page="0" id="i-97369f0ad199af92">
    <textBlock id="i-c7106c64a69aadde">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-a4f722d1b1d564db">
    <textBlock id="i-79da379c87bbab6b">(Beslut fattades efter 14 §.)</textBlock>
  </contentBlock>
  <contentBlock page="0" id="i-57ddb8289a5d4efc">
    <textBlock id="i-f2c21548a7fb80a8">12 §  Uppgifter om fornminnen i gravationsbevis</textBlock>
  </contentBlock>
  <contentBlock page="0" id="i-5c7eb8b31ea9052d">
    <textBlock id="i-292cf8451a61ae61">Föredrogs</textBlock>
  </contentBlock>
  <contentBlock page="0" id="i-97ecf560f55a5991">
    <textBlock id="i-48ab118c4d7dcfdf">lagutskottets betänkande</textBlock>
  </contentBlock>
  <contentBlock page="0" id="i-fd494ccb7a935579">
    <textBlock id="i-4cec157a2c6c5b0a">1991/92:LU16 Uppgifter om fornminnen i gravationsbevis.</textBlock>
  </contentBlock>
  <contentBlock page="0" id="i-b7fc3d57ae9d9263">
    <textBlock id="i-d29596c2f5dbf5bd">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-dff588eef39f03a7">
    <textBlock id="i-3127f2b4bb4acca5">(Beslut fattades efter 14 §.)</textBlock>
  </contentBlock>
  <contentBlock page="0" id="i-df79441f470e4bd3">
    <textBlock id="i-950de00494f28d09">13 §  Permutation</textBlock>
  </contentBlock>
  <contentBlock page="0" id="i-9a0fdff7b664ed1b">
    <textBlock id="i-70b0f0dec15f22e3">Föredrogs</textBlock>
  </contentBlock>
  <contentBlock page="0" id="i-13805edc6db8ef4b">
    <textBlock id="i-c53da2147a63c580">lagutskottets betänkande</textBlock>
  </contentBlock>
  <contentBlock page="0" id="i-801134ef53db9026">
    <textBlock id="i-c73c6e17b1653cf7">1991/92:LU17 Permutation.</textBlock>
  </contentBlock>
  <contentBlock page="0" id="i-793805000dac2216">
    <textBlock id="i-2c4b06096c6750ea">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-6f64abd78575f960">
    <textBlock id="i-533acefed780da4d">(Beslut fattades efter 14 §.)</textBlock>
  </contentBlock>
  <contentBlock page="0" id="i-838d40066bb59fd5">
    <textBlock id="i-fd8db0ede4618e9a">14 §  Godkännande av avtal rörande handeln mellan EFTA-länderna och Turkiet m.m.</textBlock>
  </contentBlock>
  <contentBlock page="0" id="i-f069eec2c4aff385">
    <textBlock id="i-760318daaad5bb25">Föredrogs</textBlock>
  </contentBlock>
  <contentBlock page="0" id="i-55c823048e57c5ff">
    <textBlock id="i-927b17087bc1ec58">utrikesutskottets betänkande</textBlock>
  </contentBlock>
  <contentBlock page="0" id="i-d6e2ac79f071b39b">
    <textBlock id="i-3f34230b66a333c7">1991/92:UU18 Godkännande av avtal rörande handeln mellan EFTA-länderna och</textBlock>
    <textBlock id="i-a4bc20ff5e7765f1">Turkiet m.m.</textBlock>
    <textBlock id="i-66bd19aaa1a1023a">(prop. 1991/92:23).</textBlock>
  </contentBlock>
  <contentBlock page="0" id="i-be28bab9ef6e30cb">
    <textBlock id="i-03703b705ed2dff1">Beslut</textBlock>
  </contentBlock>
  <contentBlock page="0" id="i-7578703879c130bd">
    <textBlock id="i-7d82a5d3b5230b35">Företogs till avgörande bostadsutskottets betänkande 1991/92:BoU10, jordbruksutskottets betänkanden 1991/92:JoU10, JoU9 och JoU11, konstitutionsutskottets betänkande 1991/92:KU21, finansutskottets betänkande 1991/92:FiU11, justitieutskottets betänkanden 1991/92:JuU6 och</textBlock>
    <textBlock id="i-cd4d82a0fe676aa3">JuU8, lagutskottets betänkanden 1991/92:LU16 och LU17 samt utrikesutskottets betänkande 1991/92:UU18.</textBlock>
  </contentBlock>
  <contentBlock page="0" id="i-5dd43a5d55e6aed2">
    <textBlock id="i-31284990ad989ee6">Bostadsutskottets betänkande BoU10</textBlock>
  </contentBlock>
  <contentBlock page="0" id="i-2c0251f1f9d22706">
    <textBlock id="i-b63476776df848c3">Utskottets hemställan bifölls med 171 röster mot 133 för reservationen av</textBlock>
    <textBlock id="i-f34c5277c9ac3fd7">Oskar Lindkvist m.fl.</textBlock>
  </contentBlock>
  <contentBlock page="0" id="i-7ca40f505cde59d9">
    <textBlock id="i-bd708e53f05c4fa5">Jordbruksutskottets betänkande JoU10</textBlock>
  </contentBlock>
  <contentBlock page="0" id="i-26a5278e6b2af533">
    <textBlock id="i-2bb57a0078cfc055">Utskottets hemställan bifölls.</textBlock>
  </contentBlock>
  <contentBlock page="0" id="i-183d48223494bca9">
    <textBlock id="i-fc36f7a2302ab309">Jordbruksutskottets betänkande JoU9</textBlock>
  </contentBlock>
  <contentBlock page="0" id="i-38b68444e6b723c1">
    <textBlock id="i-b9b33640edaab609">Utskottets hemställan bifölls.</textBlock>
  </contentBlock>
  <contentBlock page="0" id="i-88da4db5b28f7138">
    <textBlock id="i-cb92fd4c76b94991">Jordbruksutskottets betänkande JoU11</textBlock>
  </contentBlock>
  <contentBlock page="0" id="i-922b865fcc326c3d">
    <textBlock id="i-c942b9bda95b89b2">Utskottets hemställan bifölls.</textBlock>
  </contentBlock>
  <contentBlock page="0" id="i-df0efb7088b4f86c">
    <textBlock id="i-d8d0253313ac1a1e">Konstitutionsutskottets betänkande KU21</textBlock>
  </contentBlock>
  <contentBlock page="0" id="i-33b4a2014a909b7a">
    <textBlock id="i-5bdacbdcc691e756">Mom. 1 (avslag på de i proposition 1991/92:78 framlagda lagförslagen)</textBlock>
  </contentBlock>
  <contentBlock page="0" id="i-949f7751bfd67f23">
    <textBlock id="i-07deca540a5e6d61">Utskottets hemställan bifölls med 278 röster mot 25 för reservationen av</textBlock>
    <textBlock id="i-a66996b1c3e1cbe2">Harriet Colliander. 1 ledamot avstod från att rösta.</textBlock>
  </contentBlock>
  <contentBlock page="0" id="i-501c1de8607f70eb">
    <textBlock id="i-785cd04b9c5f5db2">Mom. 2 (förslaget till lag om koncessionsavgift på televisionens område)</textBlock>
  </contentBlock>
  <contentBlock page="0" id="i-6834ae1b77233a49">
    <textBlock id="i-3ec69678f13f6ea9">Utskottets hemställan -- som ställdes mot det av Johan Lönnroth under överläggningen framställda yrkandet -- bifölls med acklamation.</textBlock>
  </contentBlock>
  <contentBlock page="0" id="i-c2c83f22c1281407">
    <textBlock id="i-30c5d0970854d18f">Mom. 3</textBlock>
  </contentBlock>
  <contentBlock page="0" id="i-76c6ef3fb65d6af1">
    <textBlock id="i-ae7c5aecdb53fe6d">Utskottets hemställan bifölls.</textBlock>
  </contentBlock>
  <contentBlock page="0" id="i-8e30c7781a1a8e1c">
    <textBlock id="i-6c963e4a2546804d">Finansutskottets betänkande FiU11</textBlock>
  </contentBlock>
  <contentBlock page="0" id="i-ffd8e81f41f4d2be">
    <textBlock id="i-38abb6922e6935b3">Utskottets hemställan bifölls.</textBlock>
  </contentBlock>
  <contentBlock page="0" id="i-e061b1ac27ff1857">
    <textBlock id="i-f35fa18b96647475">Justitieutskottets betänkande JuU6</textBlock>
  </contentBlock>
  <contentBlock page="0" id="i-a6922c7add30dc31">
    <textBlock id="i-c718e6c8faba3b31">Utskottets hemställan bifölls.</textBlock>
  </contentBlock>
  <contentBlock page="0" id="i-bd0a954aec30c9b5">
    <textBlock id="i-98dd5a1b1a4cc7b4">Justitieutskottets betänkande JuU8</textBlock>
  </contentBlock>
  <contentBlock page="0" id="i-3d10543dacaabec7">
    <textBlock id="i-01242ccc195ce380">Utskottets hemställan bifölls.</textBlock>
  </contentBlock>
  <contentBlock page="0" id="i-671cb16cb624bafb">
    <textBlock id="i-c84d0b0b4e62b54d">Lagutskottets betänkande LU16</textBlock>
  </contentBlock>
  <contentBlock page="0" id="i-bf11f5b8c5ba7a92">
    <textBlock id="i-afc0ef3e0390a007">Utskottets hemställan bifölls.</textBlock>
  </contentBlock>
  <contentBlock page="0" id="i-7512f3f7e3332868">
    <textBlock id="i-907bd1e9afd91adc">Lagutskottets betänkande LU17</textBlock>
  </contentBlock>
  <contentBlock page="0" id="i-3b939e0bd5556dc0">
    <textBlock id="i-c6eccd873700d3af">Utskottets hemställan bifölls.</textBlock>
  </contentBlock>
  <contentBlock page="0" id="i-3d2ecc31b0bd0d41">
    <textBlock id="i-8299a1ad832df219">Utrikesutskottets betänkande UU18</textBlock>
  </contentBlock>
  <contentBlock page="0" id="i-f2feb09673932e51">
    <textBlock id="i-a7078438b877742d">Utskottets hemställan bifölls.</textBlock>
  </contentBlock>
  <contentBlock page="0" id="i-e615dca6104f92da">
    <textBlock id="i-d1b5d99c8cec9506">15 § Anmälan om frågor</textBlock>
  </contentBlock>
  <contentBlock page="0" id="i-5614f9bffe2f0bb7">
    <textBlock id="i-81798c2001512514">den 18 februari</textBlock>
  </contentBlock>
  <contentBlock page="0" id="i-138d3052bee226a7">
    <textBlock id="i-a7341bd08d46fde3">1991/92:394 av Sigrid Bolkéus (s) till jordbruksministern om ursprungsbeteckning på livsmedel:</textBlock>
  </contentBlock>
  <contentBlock page="0" id="i-517598877e19db08">
    <textBlock id="i-036e94ed0718a86e">I den nya livsmedelslagen som trädde i kraft den 1 januari 1992 står i den</textBlock>
    <textBlock id="i-6f5558b2cbdfa65d">26 §: ''Produktionslandet (ursprungslandet) skall framgå på färdigpackade livsmedel. I fråga om beredda livsmedel menas med produktionsland där beredningen utförts.''</textBlock>
  </contentBlock>
  <contentBlock page="0" id="i-cd6aa3645538ca83">
    <textBlock id="i-3a3eb2f0ad8ff6bc">Detta innebär att konsumenterna inte vet om köttet i köttfärsen, rökta skinkan eller korven kommer från Sverige eller från importerade djur som kan vara uppfödda på hormoner, antibiotika och kadavermjöl.</textBlock>
  </contentBlock>
  <contentBlock page="0" id="i-178e4eaba5a197dc">
    <textBlock id="i-19664461cb516346">Är jordbruksministern beredd att verka för att lagen ändras så att konsumenterna får korrekt information och därmed valfrihet att välja svenskt eller importerat kött i beredda livsmedel?</textBlock>
  </contentBlock>
  <contentBlock page="0" id="i-4b82d64447ddce82">
    <textBlock id="i-9b6f56563ccbbe18">1991/92:395 av Hans Dau (m) till justitieministern om straffskärpning för brott där vapen använts:</textBlock>
  </contentBlock>
  <contentBlock page="0" id="i-96fa35c5f2c34cab">
    <textBlock id="i-7f3d21c87fcf0104">Den 17 februari blev en polis ihjälskjuten i tjänsten, när han skulle bevaka en värdetransport.</textBlock>
  </contentBlock>
  <contentBlock page="0" id="i-569c1007dd0861cc">
    <textBlock id="i-7525d7ccdb40a770">Brottsligheten i Sverige har blivit alltmer brutal och i allt fler fall används skjutvapen. Poliser löper särskilt stora risker att bli utsatta för denna ökade brutalitet och användandet av vapen. Även andra riskerar att skadas i den ökande och allt grövre brottsligheten.</textBlock>
  </contentBlock>
  <contentBlock page="0" id="i-e97ce28ecf3146f4">
    <textBlock id="i-f3ba3a19648dc567">Denna utveckling måste stävjas. Samhället måste särskilt hårt markera, att denna brutalisering och användandet av skjutvapen inte kan tolereras.</textBlock>
  </contentBlock>
  <contentBlock page="0" id="i-dc7f4808f8001ce1">
    <textBlock id="i-6615f46a2e5c190e">Med anledning av det anförda vill jag fråga justitieministern:</textBlock>
  </contentBlock>
  <contentBlock page="0" id="i-85a61e57c7809d0e">
    <textBlock id="i-93d90f778e505e35">Vilka åtgärder är justitieministern beredd att vidta för att skärpa straffen för brott där vapen kommer till användning?</textBlock>
  </contentBlock>
  <contentBlock page="0" id="i-3c3c6ce9f55dfb35">
    <textBlock id="i-3d5a52818ecd8c52">1991/92:396 av Hans Dau (m) till kommunikationsministern om möjlighet för alla att ta in svenska TV- sändningar:</textBlock>
  </contentBlock>
  <contentBlock page="0" id="i-03b402a76addd6c7">
    <textBlock id="i-f016408090b3d5f7">Per-Johan Berglund bor i byn Storsand vid Blå vägen (E 79) 20 km från Tärna samhälle. Han kan inte se en riktig TV-bild trots att han bor endast några kilometer från sändarmasten. För att se TV 2 måste han och alla olycksbröder i byarna Forsbäck, Sundsliden, G:a Storsand, Bäcknäs och</textBlock>
    <textBlock id="i-272b4cff3727a2a6">Tärnafors söka sig in till Tärna och där mer eller mindre våldgästa sina vänner för att få se de program som är särskilt intressanta.</textBlock>
  </contentBlock>
  <contentBlock page="0" id="i-9b03e3456441f323">
    <textBlock id="i-8605966dd4f840b4">När man klagar hos televerket blir svaret bara att man får skylla sig själv när man bor på en sådan plats. Per-Johan Berglund tycker att det är en mänsklig rättighet att kunna se TV på ett godtagbart sätt för att slippa känna sig som främling i sitt eget land.</textBlock>
  </contentBlock>
  <contentBlock page="0" id="i-4916de925ada9f5c">
    <textBlock id="i-2a2173b135062282">Vilka åtgärder är kommunikationsministern beredd att vidta för att alla skall ha en rimlig möjlighet att se på de svenska TV-programmen?</textBlock>
  </contentBlock>
  <contentBlock page="0" id="i-79a72b28e9727dd0">
    <textBlock id="i-2854726841539907">1991/92:397 av Göthe Knutson (m) till justitieministern om åtgärder mot väpnade rån:</textBlock>
  </contentBlock>
  <contentBlock page="0" id="i-30208045059007d3">
    <textBlock id="i-27c288aa402b240d">En polisman har mördats av beväpnade rånare. Polismannen var i tjänst med uppdraget att skydda en värdetransport.</textBlock>
  </contentBlock>
  <contentBlock page="0" id="i-a73edbbe0160a527">
    <textBlock id="i-98a13dccc32046bc">Ett polismord väcker särskilt stark avsky och förbittring. I några länder bestraffas polismord hårdare än andra mord. Polisen har samhällets uppdrag att skydda oss andra. Polismannen som nu mördades är ännu ett offer i den lavinartade våldsvåg som drabbat vår nation.</textBlock>
  </contentBlock>
  <contentBlock page="0" id="i-714c3eb1dbe85f70">
    <textBlock id="i-5647e9857c0acbb4">Det starkt ökade antalet väpnade rån mot värdetransporter är särskilt oroande och måste mötas med speciella motåtgärder. Det är rimligt att man inom bankväsendet överväger nya betalningssystem och ökade skyddsåtgärder.</textBlock>
    <textBlock id="i-043bd22f1fd53c69">Samtidigt bör samhället reagera med strängare straff.</textBlock>
  </contentBlock>
  <contentBlock page="0" id="i-6c48649a26402c2b">
    <textBlock id="i-bf951aefdcc84c10">Visserligen har straffsatsernas optimum höjts, men straffmätningen i domstolarna ter sig tydligen inte allt för avskräckande på de brottslingar</textBlock>
    <textBlock id="i-afe7a358b31b9af4">-- oftast återfallsförbrytare -- som gör väpnade rån. Inlåsning genom längre fängelsestraff -- och livstid när någon dödas -- skulle också innebära färre våldsmän ute i det fria.</textBlock>
  </contentBlock>
  <contentBlock page="0" id="i-5e96929b4f238672">
    <textBlock id="i-649314dcc7290a53">Vilka åtgärder är justitieministern beredd att vidta för att motverka väpnade rån mot värdetransporter och andra våldsdåd där polismän och väktare utsätts för särskilt stora risker?</textBlock>
  </contentBlock>
  <contentBlock page="0" id="i-4fadc99bc12a10e8">
    <textBlock id="i-977238ba74e3d878">1991/92:398 av Göran Magnusson (s) till justitieministern om åtgärder mot olaga vapeninnehav m.m.:</textBlock>
  </contentBlock>
  <contentBlock page="0" id="i-beeec838ce5a8f30">
    <textBlock id="i-63c8163178a8cf38">Skjutvapen används allt oftare i samband med brottslighet av olika slag.</textBlock>
    <textBlock id="i-a4aecd0910802183">Det förefaller vara enkelt att skaffa skjutvapen på en illegal marknad.</textBlock>
    <textBlock id="i-b3852fa4e7f85e2e">Under perioden 1972 till 1990 stals mer än 17 000 skjutvapen i Sverige. Av dessa har drygt 4 000 kommit till rätta. Stölder sker både ur privatbostäder och militära anläggningar.</textBlock>
  </contentBlock>
  <contentBlock page="0" id="i-a0f588736cd5d3a6">
    <textBlock id="i-f5cf58985c693a24">Självfallet är det ökande skjutandet djupt oroande. Många människor känner otrygghet; inte minst de anställda i banker och butiker.</textBlock>
  </contentBlock>
  <contentBlock page="0" id="i-f4916533d3a3296e">
    <textBlock id="i-e5a3d1da5193c270">Vilka särskilda åtgärder planerar justitieministern för att kraftfullt minska innehav och användning av illegala vapen?</textBlock>
  </contentBlock>
  <contentBlock page="0" id="i-9425d2bc2a61c0ad">
    <textBlock id="i-993805ed20489d1f">1991/92:399 av Pär Granstedt (c) till statsrådet Ulf Dinkelspiel om</textBlock>
    <textBlock id="i-eb96dc6ef387db16">Boforsaffären:</textBlock>
  </contentBlock>
  <contentBlock page="0" id="i-2416b47ad033a81e">
    <textBlock id="i-077f619ca1c6422a">Pressuppgifter de senaste dagarna synes bekräfta indiska misstankar om oegentligheter på hög nivå i samband med Boforsaffären. På vad sätt kan</textBlock>
    <textBlock id="i-201d8fd0d1af05ff">Sverige nu medverka för att bringa fullständig klarhet i frågan?</textBlock>
  </contentBlock>
  <contentBlock page="0" id="i-d38e20e4b4631fb5">
    <textBlock id="i-39ffd807941acd77">16 § Kammaren åtskildes kl. 15.42.</textBlock>
  </contentBlock>
  <contentBlock page="0" id="i-8b674dba90b45174">
    <textBlock id="i-6f97b7dcc53c54a1">Förhandlingarna leddes</textBlock>
  </contentBlock>
  <contentBlock page="0" id="i-c4fc1753b11087e4">
    <textBlock id="i-59d7d7839aade322">av  talmannen från sammanträdets början t.o.m. 5 § anf. 51 (delvis) och</textBlock>
  </contentBlock>
  <contentBlock page="0" id="i-963dd9687de2db84">
    <textBlock id="i-3aef5df906bee016">av  förste vice talmannen därefter till sammanträdets slut.</textBlock>
  </contentBlock>
</protocol>
