<protocol id="prot-201415--34">
  <contentBlock page="0" id="i-49a417d9966ac1a8">
    <textBlock id="i-5d78a76b83147f6d">§ 1 Svar på interpellation 2014/15:163 om MU-avtalet</textBlock>
    <textBlock id="i-3a7ceb9ed6717062">Anf. 1 Kultur- och demokratiminister ALICE BAH KUHNKE (MP):</textBlock>
    <textBlock id="i-6368d14340b5b82b">Herr talman! Cecilia Magnusson har frågat mig vilka åtgärder jag avser att vidta för att stärka villkoren för bild- och formkonsten.</textBlock>
    <textBlock id="i-8c664c415d718c8f">Först vill jag påpeka det allvarliga i att Alliansen skär kraftigt rakt över i kulturbudgeten. Statens utgifter för bildkonst, arkitektur, form och design sjönk från 98 till 81 miljoner kronor under perioden 2010–2013, då Alliansen var ansvarig för området.</textBlock>
    <textBlock id="i-14c11abeabec120e">För att lyckas skapa ett vitalt kulturliv är det viktigt att konstnärerna kan arbeta under rimliga villkor. Jag är helt överens med Cecilia Magnusson om att avtalet om medverkans- och utställningsersättning, MU-avtalet, är ett viktigt steg i ambitionen att ge bild- och formkonstnärer bättre förutsättningar för att kunna försörja sig på sitt arbete. Men, som Cecilia Magnusson också nämner, är MU-avtalet bara formellt giltigt för statliga institutioner.</textBlock>
    <textBlock id="i-62deb7f6f58e08ac">Ambitionen är att avtalet ska få spridning även utanför denna krets. För att utöka antalet institutioner som använder MU-avtalet avser regeringen att ställa krav på tillämpning av MU-avtalet i riktlinje- och villkorsbeslut för ett antal museer som får statlig finansiering men inte drivs i myndighetsform.</textBlock>
    <textBlock id="i-833c4105b68808c6">Regeringen avser att fortsätta arbetet för att MU-avtalet ska få ett ökat genomslag. Därför kommer Statens kulturråd att få ett särskilt uppdrag att redovisa i vilken grad institutioner som omfattas av kultursamverkansmodellen tillämpar MU-avtalet.</textBlock>
    <textBlock id="i-b710e7ca1bb6002c">Cecilia Magnussons fråga till mig måste givetvis också ses i ljuset av det beslut om statsbudgeten för 2015 som fattades av riksdagen den 3 december. Med stöd av Sverigedemokraterna fick Cecilia Magnussons eget parti tillsammans med Folkpartiet, Centerpartiet och Kristdemokraterna stöd för en budgetmotion som helt och hållet saknar förslag och idéer kring bildkonsten och konstnärspolitiken. Jämfört med regeringens förslag innebär den motion som riksdagen antagit i stället att statens stöd till kulturområdet minskar med nära 300 miljoner kronor. I den budgetproposition som regeringen lade fram i oktober fanns flera förslag som skulle ha gynnat Sveriges bildkonstnärer och ökat allas möjligheter att ta del av konsten. Som exempel kan nämnas den fyraåriga satsningen för perioden 2015– 2018 på kultur i miljonprogramsområden, där medel går till kulturverksamheter i miljonprogramsområden och konstnärlig gestaltning av områdenas boendemiljöer. Tanken var bland annat att engagera konstnärer för projekt inom konstnärlig gestaltning i miljonprogramsområdena.</textBlock>
    <textBlock id="i-eeb38b2287304f76">Satsningen på fri entré på statliga museer skulle ha inneburit anslagsökningar till våra centrala museer för att kunna göra bildkonsten tillgänglig för fler. Ökningen av anslagen till Skapande skola hade gett arbetstillfällen till ett större antal bildkonstnärer och andra kulturskapare. Samtliga dessa förslag har, som Cecilia Magnusson känner till, de borgerliga partierna och Sverigedemokraterna avvisat.</textBlock>
    <textBlock id="i-f78bc4440a852fda">Konstnärernas villkor är en av regeringens viktigaste prioriteringar och en central fråga för de nuvarande regeringspartierna att driva om vi får väljarnas förtroende efter kommande nyval.</textBlock>
    <textBlock id="i-68c9f530d750f057">Då Cecilia Magnusson, som framställt interpellationen, anmält att hon var förhindrad att närvara vid sammanträdet förklarade förste vice talmannen överläggningen avslutad.</textBlock>
    <textBlock id="i-0fb111cd7875ac69">§ 2 Anmälan om interpellation</textBlock>
    <textBlock id="i-65e3c4f66f47ba75">Följande interpellation hade framställts:</textBlock>
    <textBlock id="i-f599ce5b591fdb8b">den 5 december</textBlock>
  </contentBlock>
  <contentBlock page="0" id="i-90c9805d703c2d41">
    <textBlock id="i-8f3e78b18a4212a9">2014/15:177 Industrins konkurrenskraft</textBlock>
    <textBlock id="i-7d1e6eb811c80ca8">av Cecilie Tenfjord-Toftby (M)</textBlock>
    <textBlock id="i-cc6cf66048c71561">till statsrådet Ibrahim Baylan (S)</textBlock>
    <textBlock id="i-96a4bc6c701de007">§ 3 Anmälan om frågor för skriftliga svar</textBlock>
    <textBlock id="i-999caf85828c9dad">Följande frågor för skriftliga svar hade framställts:</textBlock>
    <textBlock id="i-e811dfece3ed2b83">den 3 december</textBlock>
  </contentBlock>
  <contentBlock page="0" id="i-65fb8893b650fd43">
    <textBlock id="i-bafb6ccaf6c47cc8">2014/15:120 Privatpersoner med falska polisbilar</textBlock>
    <textBlock id="i-62a4163f40c5578f">av Lars-Axel Nordell (KD)</textBlock>
    <textBlock id="i-3067fe87858baf80">till justitie- och migrationsminister Morgan Johansson (S)</textBlock>
  </contentBlock>
  <contentBlock page="0" id="i-860c3e88b0b4bd2b">
    <textBlock id="i-9c54d1dc65c10b63">den 7 december</textBlock>
  </contentBlock>
  <contentBlock page="0" id="i-58ae6bb9ea6bd754">
    <textBlock id="i-6eb35134f2317878">2014/15:121 Ingripanden mot utländsk ubåt inom svenskt inre vatten</textBlock>
    <textBlock id="i-1dc7a234bacbac0b">av Allan Widman (FP)</textBlock>
    <textBlock id="i-e0cb03e40767b918">till försvarsminister Peter Hultqvist (S)</textBlock>
  </contentBlock>
  <contentBlock page="0" id="i-5b32b120cece104d">
    <textBlock id="i-14d668840ae7eaaf">§ 4 Anmälan om skriftligt svar på fråga</textBlock>
    <textBlock id="i-a25b611736b2e417">Skriftligt svar på följande fråga hade kommit in:</textBlock>
    <textBlock id="i-da4f38a43ac86b53">den 5 december</textBlock>
  </contentBlock>
  <contentBlock page="0" id="i-2932df6b4bd0e61b">
    <textBlock id="i-74da403a9b285381">2014/15:99 Regeringens otydlighet i biståndsbudgeten</textBlock>
    <textBlock id="i-0ca81eba55499aaf">av Sofia Damm (KD)</textBlock>
    <textBlock id="i-4a54f73643ad20e8">till statsrådet Isabella Lövin (MP)</textBlock>
    <textBlock id="i-7f1a1aa556826f90">§ 5 Kammaren åtskildes kl. 10.04.</textBlock>
  </contentBlock>
  <contentBlock page="0" id="i-91c6b2b385d4f763">
    <textBlock id="i-5a456b5b25e63723">Förhandlingarna leddes av förste vice talmannen.</textBlock>
    <textBlock id="i-3b532882b883a3d5">Vid protokollet</textBlock>
  </contentBlock>
  <contentBlock page="0" id="i-00ace88eb4a50b9c">
    <textBlock id="i-c75761d19e7ec6a4">TUULA ZETTERMAN</textBlock>
  </contentBlock>
  <contentBlock page="0" id="i-e2226311eb747111">
    <textBlock id="i-a035bbf6ad5e7d61">/Eva-Lena Ekman</textBlock>
  </contentBlock>
  <contentBlock page="0" id="i-6563791ea4dd099f">
    <textBlock id="i-18f8bb508762c7c0">Innehållsförteckning</textBlock>
    <textBlock id="i-30ff2d9ceef694f4">§ 1 Svar på interpellation 2014/15:163 om MU-avtalet</textBlock>
    <textBlock id="i-3adcf9564002fd72">Anf. 1 Kultur- och demokratiminister ALICE BAH KUHNKE (MP)</textBlock>
    <textBlock id="i-d1da04c0e872aa3e">§ 2 Anmälan om interpellation</textBlock>
    <textBlock id="i-01247aae87e8740b">§ 3 Anmälan om frågor för skriftliga svar</textBlock>
    <textBlock id="i-bc94a116e71da11b">§ 4 Anmälan om skriftligt svar på fråga</textBlock>
    <textBlock id="i-723ff12caa67c662">§ 5 Kammaren åtskildes kl. 10.04.</textBlock>
  </contentBlock>
  <contentBlock page="0" id="i-0c33cf02a9f89a15">
    <textBlock id="i-903ff7d3f5c9c50b">Tryck: Elanders, Vällingby 2015</textBlock>
  </contentBlock>
</protocol>
