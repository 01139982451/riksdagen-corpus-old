<protocol id="prot-199192--40">
  <contentBlock ix="0">
    <textBlock ix="0">
      <textBlock ix="0">1 §  Svar på interpellation 1991/92:36 om problemen i tekobranschen</textBlock>
    </textBlock>
  </contentBlock>
  <contentBlock ix="1">
    <textBlock ix="0">
      <textBlock ix="0">Anf. 1  Näringsminister PER WESTERBERG</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="2">
    <textBlock ix="0">
      <textBlock ix="0">Herr talman! Kjell Eldensjö har frågat mig dels om</textBlock>
      <textBlock ix="1">Sverige behöver en väl fungerande tekoindustri av beredskaps- eller av andra skäl, dels om regeringen avser vidta konkreta åtgärder för att svensk teko skall kunna överleva i den branschkris som nu råder.</textBlock>
    </textBlock>
  </contentBlock>
  <contentBlock ix="3">
    <textBlock ix="0">
      <textBlock ix="0">Den tekokris Kjell Eldensjö talar om gäller främst konfektionsindustrin. Vi får inte glömma bort att tekoindustrin även innefattar delbranscher som producerar exempelvis tekniskt avancerade textila produkter och som är insatsvaror i annan industri än tekoindustri. Dessa delar har god konkurrenskraft.</textBlock>
    </textBlock>
  </contentBlock>
  <contentBlock ix="4">
    <textBlock ix="0">
      <textBlock ix="0">Svensk ekonomi befinner sig i ett utsatt läge.</textBlock>
      <textBlock ix="1">Industrins konkurrenskraft har försvagats kraftigt, och industrins investeringar och lönsamhet minskar. Prognoserna pekar på en stagnation även under år 1992. Dessa problem drabbar konfektionsindustrin hårdare än andra branscher, eftersom den redan innan lågkonjunkturen hade svag konkurrenskraft. Tekoindustrin har sedan länge varit skyddad från andra länders konkurrens genom handelsrestriktioner och konserverande branschstöd. Incitamenten för att genomföra nödvändiga strukturförändringar har därför varit mindre. Effekterna av den förra regeringens branschpolitik ser vi därför nu i form av stor arbetslöshet bland de tekoanställda.</textBlock>
    </textBlock>
  </contentBlock>
  <contentBlock ix="5">
    <textBlock ix="0">
      <textBlock ix="0">Regeringen ser det som mycket viktigt att skapa goda förutsättningar för tillväxt och full sysselsättning. När det gäller sysselsättningen, avser regeringen att utnyttja de arbetsmarknadspolitiska instrument som finns till hands för att underlätta för människor att klara omställningar. Regeringen kommer däremot inte att genomföra några näringspolitiska räddningsaktioner för att hålla liv i företag som inte klarar marknadens krav. För att Sveriges ekonomiska utveckling skall kunna vändas och för att marknadsekonomin skall fungera krävs livskraftiga små och medelstora företag. Vi måste därför skapa goda generella förutsättningar för nyföretagande och tillväxt i små företag. Detta är viktigt för konfektionsindustrin, eftersom den till övervägande del består av just små företag.</textBlock>
    </textBlock>
  </contentBlock>
  <contentBlock ix="6">
    <textBlock ix="0">
      <textBlock ix="0">Regeringen har i en nyligen framlagd proposition</textBlock>
      <textBlock ix="1">(prop. 1991/92:51) dragit upp riktlinjer för en ny sammanhållen småföretagspolitik, som berör en rad olika politikområden. Omläggningen av småföretagspolitiken omfattar i huvudsak följande:</textBlock>
      <textBlock ix="2">förbättrad rättssäkerhet, effektivare konkurrens, sänkt skattetryck, effektivare riskkapitalmarknad, enklare regler, underlättande av nyetableringar, översyn av arbetsrättsliga frågor samt insatser för att underlätta Europakontakter.</textBlock>
    </textBlock>
  </contentBlock>
  <contentBlock ix="7">
    <textBlock ix="0">
      <textBlock ix="0">Samarbetet med EG, som vi nu fortsätter och fördjupar med EES-avtalet och som avses träda i kraft den 1 januari 1993, kommer att vara ett viktigt inslag i småföretagspolitiken i framtiden. Sverige har kommit långt i sin anpassning till EG, inte minst vad gäller näringspolitiska branschstöd. EGs regelverk tillåter inte statligt stöd till företag som riskerar att snedvrida konkurrensen på ett sätt som strider mot det gemensamma intresset. När det gäller tekoindustrin, får stöd endast ges då exempelvis starka sociala skäl talar för det eller i syfte att lägga om produktionen till andra varor än tekovaror.</textBlock>
    </textBlock>
  </contentBlock>
  <contentBlock ix="8">
    <textBlock ix="0">
      <textBlock ix="0">Ett viktigt led i att skapa tillväxt är att vi deltar i en fri internationell handel. Ett fritt handelsutbyte skapar en effektiv resursfördelning genom att varje land då producerar det som det har de bästa förutsättningarna för. Därför deltar Sverige tillsammans med de flesta andra länder i de förhandlingar som nu förs om en ökad frihandel inom GATT. De möjligheter som finns inom ramen för det s.k. multifiberavtalet att begränsa tekoimporten är föremål för särskilda förhandlingar inom GATT. Målet är att integrera tekohandeln i det normala GATT-regelverket. Den</textBlock>
      <textBlock ix="1">31 juli i år avskaffade Sverige, som bekant, samtliga kvarvarande importrestriktioner för tekovaror. Ett medlemskap i EG innebär att vi ansluter oss till den gemensamma handelspolitiken, som för närvarande innefattar vissa restriktioner för import av tekovaror. Regeringen har inte tagit ställning i frågan om det är realistiskt eller önskvärt att begära undantag för tekoimporten i de förestående medlemsförhandlingarna.</textBlock>
    </textBlock>
  </contentBlock>
  <contentBlock ix="9">
    <textBlock ix="0">
      <textBlock ix="0">Vissa kapacitetsbevarande åtgärder för att säkra tillgången till vissa grundtextila varor finns fortfarande i form av beredskapslån och försörjningsberedskapsstöd. De nya planeringsförutsättningarna för totalförsvaret, som angavs i 1987 års försvarsbeslut (prop. 1986/87:95,</textBlock>
      <textBlock ix="1">FöU11, rskr. 310), innebar att behovet av att upprätthålla produktionskapacitet inom tekoindustrin av försörjningsberedskapsskäl minskade. Överstyrelsen för civil beredskap har av regeringen den 31 oktober i år fått i uppdrag att göra en översyn av konsekvenserna ur beredskapssynpunkt av EES-avtalet och ett eventuellt svenskt medlemskap i EG.</textBlock>
    </textBlock>
  </contentBlock>
  <contentBlock ix="10">
    <textBlock ix="0">
      <textBlock ix="0">Anf. 2  KJELL ELDENSJÖ (kds):</textBlock>
    </textBlock>
  </contentBlock>
  <contentBlock ix="11">
    <textBlock ix="0">
      <textBlock ix="0">Herr talman! Först vill jag tacka näringsministern för svaret på min interpellation angående tekobranschens problem. Interpellationen är föranledd av att den mycket långvariga nedgången för teko inger verklig oro för tekoindustrins överlevnad beträffande inhemsk produktion, åtminstone beträffande väsentliga delar av teko.</textBlock>
    </textBlock>
  </contentBlock>
  <contentBlock ix="12">
    <textBlock ix="0">
      <textBlock ix="0">Den branta nedåtgående kurvan förutspås att med nuvarande förutsättningar fortsätta nedåt. Även inom trikåföretagen, som i förhållande till konfektionsföretag klarat sig bättre hittills, ser framtiden mycket osäker ut. Trikåproduktionen tenderar nämligen också att flyttas utomlands i ökande grad.</textBlock>
    </textBlock>
  </contentBlock>
  <contentBlock ix="13">
    <textBlock ix="0">
      <textBlock ix="0">Inom teko beräknas sysselsättningen minska totalt med 3 900 årsanställda från 1990 till 1992, vilket utgör en 20-procentig minskning. Enbart i</textBlock>
      <textBlock ix="1">Sjuhäradsbygden beräknas ca 2 000 anställda förlora sina jobb under perioden. Även 1992</textBlock>
      <textBlock ix="2">förväntas många mista sina jobb. Enligt de prognoser som nu finns kommer tekoindustrin i</textBlock>
      <textBlock ix="3">Sjuhäradsbygden att i mitten av 90-talet sysselsätta runt 6 000 personer, vilket innebär en förlust med ca 40 % av branschens arbetstillfällen i regionen över en 6-årsperiod. Under perioden förlorar alltså</textBlock>
      <textBlock ix="4">4 000 personer enbart i Sjuhäradsregionen sina jobb och därmed sin egen och sin familjs trygghet.</textBlock>
    </textBlock>
  </contentBlock>
  <contentBlock ix="14">
    <textBlock ix="0">
      <textBlock ix="0">Som jag ser det finns det några branscher som vi måste värna särskilt mycket om. Dit hör produktionen av kläder, som ju är oss alla näraliggande på ett påtagligt sätt. Enligt min mening måste vi vara rädda om den inhemska produktionen av kläder. Det handlar om en förbrukningsvara som alla behöver och som behöver förnyas successivt.</textBlock>
    </textBlock>
  </contentBlock>
  <contentBlock ix="15">
    <textBlock ix="0">
      <textBlock ix="0">Sverige, och inte minst Sjuhäradsbygden, har lång och fin tradition inom tekotillverkningens område.</textBlock>
      <textBlock ix="1">God kvalitet och design har präglat tillverkningen.</textBlock>
    </textBlock>
  </contentBlock>
  <contentBlock ix="16">
    <textBlock ix="0">
      <textBlock ix="0">Den negativa utvecklingen inger som sagt stor oro.</textBlock>
      <textBlock ix="1">Svensk tekoindustrin riskerar att nå en så låg nivå att det inte enbart innebär en tragedi för de drabbade människorna -- det borde också anses oacceptabelt ur beredskapssynpunkt. Till detta kommer att ett fint svenskt kulturarv raseras.</textBlock>
    </textBlock>
  </contentBlock>
  <contentBlock ix="17">
    <textBlock ix="0">
      <textBlock ix="0">Herr talman! I sitt svar säger näringsministern att regeringen ännu inte tagit ställning i fråga om importrestriktioner för tekovaror, i överensstämmelse med EGs gemensamma handelspolitik beträffande tekovaror. Jag hoppas att beslutet blir sådant att inte en hel viktig industribransch kollapsar i kölvattnet på Sveriges eventuella strävan att vara världsledande på frihandelns område. Svensk tekoindustrin är värd ett bättre öde!</textBlock>
    </textBlock>
  </contentBlock>
  <contentBlock ix="18">
    <textBlock ix="0">
      <textBlock ix="0">Jag håller med näringsministern om att det också finns delbranscher som går bra, och det skall vi givetvis vara glada för. Det handlar då huvudsakligen om sektorerna filter, fiberduk och liknande som har och som förväntas få en god utveckling. Totalt över branschen är emellertid prognosen mycket dyster. Jag vill ange några siffror som belyser volymsutvecklingen:</textBlock>
    </textBlock>
  </contentBlock>
  <contentBlock ix="19">
    <textBlock ix="0">
      <textBlock ix="0">-- Textilindustrin: 15 % minskning åren 1978--1989</textBlock>
    </textBlock>
  </contentBlock>
  <contentBlock ix="20">
    <textBlock ix="0">
      <textBlock ix="0">-- Trikåindustrin: 28 % minskning under samma period</textBlock>
    </textBlock>
  </contentBlock>
  <contentBlock ix="21">
    <textBlock ix="0">
      <textBlock ix="0">-- Konfektionsindustrin: minskning med hela 47 %</textBlock>
    </textBlock>
  </contentBlock>
  <contentBlock ix="22">
    <textBlock ix="0">
      <textBlock ix="0">Prognoserna för åren 1990--1992 är följande:</textBlock>
    </textBlock>
  </contentBlock>
  <contentBlock ix="23">
    <textBlock ix="0">
      <textBlock ix="0">-- Textil: minskning med ytterligare 10</textBlock>
      <textBlock ix="1">procentenheter</textBlock>
    </textBlock>
  </contentBlock>
  <contentBlock ix="24">
    <textBlock ix="0">
      <textBlock ix="0">-- Trikå: minskning med ytterligare 15</textBlock>
      <textBlock ix="1">procentenheter</textBlock>
    </textBlock>
  </contentBlock>
  <contentBlock ix="25">
    <textBlock ix="0">
      <textBlock ix="0">-- Konfektion: minskning med ytterligare 21</textBlock>
      <textBlock ix="1">procentenheter</textBlock>
    </textBlock>
  </contentBlock>
  <contentBlock ix="26">
    <textBlock ix="0">
      <textBlock ix="0">Produktionsvolymen har därmed sedan 1979 för konfektionsindustrin krympt till mindre än en tredjedel. Utvecklingen visar att det är hög tid att finna en lösning för branschen, om vi vill ha svensk tekoindustri i framtiden.</textBlock>
    </textBlock>
  </contentBlock>
  <contentBlock ix="27">
    <textBlock ix="0">
      <textBlock ix="0">Trots de statliga stöd som utbetalats under årens lopp har alltså branschens nedgång bara fortsatt.</textBlock>
      <textBlock ix="1">Jag är också medveten om att den nuvarande regeringen vill avveckla traditionella branschstöd.</textBlock>
    </textBlock>
  </contentBlock>
  <contentBlock ix="28">
    <textBlock ix="0">
      <textBlock ix="0">I regeringsdeklarationen beskrivs en hel del generella ekonomiska åtgärder för att åstadkomma tillväxtkraft i svenskt näringsliv. Där talas bl.a. om att skattetrycket måste sänkas, och det är ju positivt. Även i sitt interpellationssvar talar näringsministern om bl.a. sänkt skattetryck som en del i en ny sammanhållen småföretagarpolitik.</textBlock>
    </textBlock>
  </contentBlock>
  <contentBlock ix="29">
    <textBlock ix="0">
      <textBlock ix="0">Min reflexion och fråga i detta sammanhang är då:</textBlock>
      <textBlock ix="1">Skulle det inte vara möjligt att inom en sådan svår utsatt och arbetsintensiv bransch påskynda åtgärder i den riktning som regeringsdeklarationen ger uttryck för? Kan man med andra ord snabbt fatta beslut om att sänka löneskatter för tekobranschen? Eftersom branschen därmed får överlevnadsmöjlighet på ett helt annat sätt än nu, borde reformen i princip vara självfinansierande.</textBlock>
    </textBlock>
  </contentBlock>
  <contentBlock ix="30">
    <textBlock ix="0">
      <textBlock ix="0">Anf. 3  ELISABETH ANDERSSON (c):</textBlock>
    </textBlock>
  </contentBlock>
  <contentBlock ix="31">
    <textBlock ix="0">
      <textBlock ix="0">Herr talman! Som uppvuxen och verksam i</textBlock>
      <textBlock ix="1">Sjuhäradsbygden upplever jag tekoproblematiken särskilt bekymmersam. Jag ser dock ljusglimtar för teko i näringsministerns svar avseende löftet om att skapa bättre förutsättningar för nyföretagande och tillväxt i småföretag. Precis som näringsministern säger är det viktigt för konfektionsföretag, som ju till övervägande del består av småföretag.</textBlock>
    </textBlock>
  </contentBlock>
  <contentBlock ix="32">
    <textBlock ix="0">
      <textBlock ix="0">Näringsministern nämner i slutet av sitt svar att viss beredskapskapacitet måste finnas. Jag vill redan nu fråga näringsministern: Hur hög bör denna kapacitet vara för att vara acceptabel?</textBlock>
    </textBlock>
  </contentBlock>
  <contentBlock ix="33">
    <textBlock ix="0">
      <textBlock ix="0">Tekoindustrin har en mycket stor betydelse för oss i Sjuhäradsbygden. När det gäller de 16 000</textBlock>
      <textBlock ix="1">tekoanställda som i dag fortfarande finns i Sverige är det inte mindre än 45 % av årssysselsatta som återfinns i Sjuhäradsbygden. Många av dessa arbetstillfällen är fördelade på mindre textilföretag som känner stort ansvar för att hålla sina orter levande. Med andra ord ger de sitt bidrag till att</textBlock>
      <textBlock ix="2">''Hela Sverige skall leva!'' När tekoindustrin i</textBlock>
      <textBlock ix="3">Sverige hade sin storhetstid fanns det 75 000</textBlock>
      <textBlock ix="4">arbetstillfällen inom branschen. Sedan mitten av</textBlock>
      <textBlock ix="5">80-talet har utvecklingen varit alltmer negativ, och arbetslösheten inom teko slår nu alla rekord!</textBlock>
    </textBlock>
  </contentBlock>
  <contentBlock ix="34">
    <textBlock ix="0">
      <textBlock ix="0">Orsakerna är flera, en del mer, en del mindre påverkningsbara. Konjunkturnedgången, det höga kostnadsläget samt den allt större importen kan vi dock konstatera är de främsta orsakerna. Det höga kostnadsläget i form av höga avgifter och skatter är direkt påverkningsbart, och jag känner mig mycket nöjd med näringsministerns svar i denna del.</textBlock>
    </textBlock>
  </contentBlock>
  <contentBlock ix="35">
    <textBlock ix="0">
      <textBlock ix="0">Den totalt frisläppta importen av tekovaror är en annan orsak som enligt mitt synsätt milt uttryckt var ett fatalt misstag. Argumentet för avregleringen av tekoimporten förefaller mig i dag vara än tunnare än tidigare. Bedömningen att konsumenten skulle få lägre priser gjordes. Med facit i hand ser vi nu att varken i tekos Mecka Borås eller i Stockholm har priserna för konsumenten sjunkit. Vinnarna blev nog snarare importörerna.</textBlock>
    </textBlock>
  </contentBlock>
  <contentBlock ix="36">
    <textBlock ix="0">
      <textBlock ix="0">Populärt argument för förändringar, som också näringsministern i sitt svar hänvisar till, är EG-</textBlock>
      <textBlock ix="1">anpassningen. Det argumentet håller inte för den förändring av importregler som genomförs. Ty EG</textBlock>
      <textBlock ix="2">har kvar sina importrestriktioner för tekoprodukter och räknar med att behöva en tioårsperiod för att avveckla dessa. Det förefaller mig ganska förbryllande att vi, som annars skall anpassa och samordna våra regler och system till EGs, hösten</textBlock>
      <textBlock ix="3">1988 fick ett beslut som innebar att allt vad restriktioner för tekoimport heter togs bort den 31</textBlock>
      <textBlock ix="4">juli i år.</textBlock>
    </textBlock>
  </contentBlock>
  <contentBlock ix="37">
    <textBlock ix="0">
      <textBlock ix="0">EGs ''inhemska'' produktion av teko ligger på</textBlock>
      <textBlock ix="1">45 %. Jämför det med Sveriges 10 %! Vad har vår produktion och våra företag för konkurrensvillkor egentligen? Det är oerhört viktigt att slå vakt om den textila kunskap och erfarenhet som vi trots allt har kvar i Sverige. Den enda EG-anpassning jag kan finna är den som går att läsa i arbetslöshetssiffror.</textBlock>
    </textBlock>
  </contentBlock>
  <contentBlock ix="38">
    <textBlock ix="0">
      <textBlock ix="0">Näringsministern säger i sitt svar att regeringen inte tagit ställning i frågan om tekoimporten ännu. Då är det hög tid! Borde inte regeringen ompröva beslutet angående avregleringen när vi nu står inför ett EG-medlemskap? Borde inte regeringen harmonisera våra importregler gällande teko gentemot EGs i stället för att göra tvärtemot?</textBlock>
    </textBlock>
  </contentBlock>
  <contentBlock ix="39">
    <textBlock ix="0">
      <textBlock ix="0">Jag kan inte se någon vettig anledning till att ytterligare förstärka tekokrisen i Sverige och i</textBlock>
      <textBlock ix="1">Sjuhäradsbygden genom att skapa sämre konkurrensvillkor för svenska företag än övriga länders företag.</textBlock>
    </textBlock>
  </contentBlock>
  <contentBlock ix="40">
    <textBlock ix="0">
      <textBlock ix="0">Herr talman! Låt mig citera Ivan Ludvigsson, VD</textBlock>
      <textBlock ix="1">för AB Ludvig Svensson, en av företrädarna för teko i Sjuhärad. Han säger så här: ''Vårt mål och vårt budskap är att vi vill ha konkurrens på lika villkor, med samma regler som gäller inom EG.</textBlock>
      <textBlock ix="2">Inte mer, inte mindre, men samma.''</textBlock>
    </textBlock>
  </contentBlock>
  <contentBlock ix="41">
    <textBlock ix="0">
      <textBlock ix="0">Anf. 4  LAILA STRID-JANSSON (nyd):</textBlock>
    </textBlock>
  </contentBlock>
  <contentBlock ix="42">
    <textBlock ix="0">
      <textBlock ix="0">Herr talman! Jag tackar näringsministern för svaret när det gäller problemen i tekobranschen. Men jag tycker inte att han har givit ett klart och koncist svar på frågan vad man verkligen skall göra åt problemen inom teko, speciellt konfektionsindustrin, som alltså i dag är katastrofala.</textBlock>
    </textBlock>
  </contentBlock>
  <contentBlock ix="43">
    <textBlock ix="0">
      <textBlock ix="0">Det bästa enligt min mening är att alltid gå direkt till källan, i detta fall till branschen själv. Jag behöver inte gå så långt, eftersom jag själv har erfarenheter från tekoindustrin, men det vore mig förmätet att endast lita till mig själv. Därför har jag naturligtvis varit i kontakt med en mängd företag inom konfektionsindustrin. Dessa är de som enligt min mening bäst kan ge råd om vad som bör göras för att lösa krisen.</textBlock>
    </textBlock>
  </contentBlock>
  <contentBlock ix="44">
    <textBlock ix="0">
      <textBlock ix="0">Branschens klara och gemensamma krav är följande. Man måste satsa på en så effektiv utbildning som möjligt. I dag finns det t.ex. inom designerutbildningen ingen efter textilindustrin adekvat utformad utbildning. Det utbildas 70</textBlock>
      <textBlock ix="1">kläddesigner i det här landet varje år, men ingen utbildning är anpassad efter industrins önskemål.</textBlock>
      <textBlock ix="2">Det utbildas dels s.k. produktutformare, dels konstnärligt utbildade designer. Att utbilda 70</textBlock>
      <textBlock ix="3">personer som absolut inte kan få jobb i dag verkar litet märkligt. Jag kan nämna som ett exempel att i</textBlock>
      <textBlock ix="4">Finland utbildas tio sådana personer varje år.</textBlock>
    </textBlock>
  </contentBlock>
  <contentBlock ix="45">
    <textBlock ix="0">
      <textBlock ix="0">Jag vet att en utredning är på gång. Jag ser med stort intresse fram emot vad resultatet blir. En ändring måste i alla fall till, inte minst för att hjälpa de ungdomar som slås ut efter sin långa utbildning.</textBlock>
    </textBlock>
  </contentBlock>
  <contentBlock ix="46">
    <textBlock ix="0">
      <textBlock ix="0">Branschen efterlyser alltså en effektiv utbildning.</textBlock>
      <textBlock ix="1">Man vill absolut inte ha någon fri import. Det var dödsstöten för dessa företag när importen släpptes fri i juli. Något som skulle vara väldigt bra och som också skulle ge möjligheter att ge ungdomar arbete vore att införa nybörjarlöner, lärlingslöner, tills ungdomarna uppnått den kapacitet som erfarna arbetare har skaffat sig.</textBlock>
    </textBlock>
  </contentBlock>
  <contentBlock ix="47">
    <textBlock ix="0">
      <textBlock ix="0">Sedan till detta med sänkta arbetsgivaravgifter. Det är inte bara inom tekobranschen som man önskar en sänkning. Jag var i Kopparberg med arbetsmarknadsutskottet häromdagen. Där fick vi höra från kommunalrådet att räddningen i dag för</textBlock>
      <textBlock ix="1">Sverige är att sänka arbetsgivaravgiften, om även bara temporärt, men någonting måste göras snart för att det över huvud taget skall hända någonting.</textBlock>
    </textBlock>
  </contentBlock>
  <contentBlock ix="48">
    <textBlock ix="0">
      <textBlock ix="0">Därför vädjar jag nu till ministern att han och regeringen, som ännu inte har tagit ställning till frågan om vissa restriktioner inom tekobranschen, vid sitt ställningstagande tar hänsyn till dessa önskemål.</textBlock>
    </textBlock>
  </contentBlock>
  <contentBlock ix="49">
    <textBlock ix="0">
      <textBlock ix="0">Anf. 5  LAHJA EXNER (s):</textBlock>
    </textBlock>
  </contentBlock>
  <contentBlock ix="50">
    <textBlock ix="0">
      <textBlock ix="0">Herr talman! Jag har också studerat industriministerns svar på Kjell Eldensjös interpellation. Och jag måste något reflektera över ministerns hänvisning till Sveriges ekonomiska läge och den s.k. nya småföretagspolitiken. Dessa frågor kommer ju att debatteras i särskild ordning här i riksdagen före jul. Jag tänker därför inte på något sätt fördjupa mig i dem, utan jag avstår.</textBlock>
    </textBlock>
  </contentBlock>
  <contentBlock ix="51">
    <textBlock ix="0">
      <textBlock ix="0">Jag vill emellertid ändå säga att jag är säker på att när tekoarbetarna i Sjuhäradsbygden får läsa detta svar kommer de nog att bäva. Skall man slå vakt om denna bransch genom att försämra anställningsskyddet för och övervältra t.ex. de sociala kostnaderna på de redan lågavlönade tekoarbetarna? Tekoindustrins anställda har verkligen visat återhållsamhet när det gäller lönekraven under 80-talet. De ekonomiska problem som vi har i det här landet är inte orsakade av de tekoanställda.</textBlock>
    </textBlock>
  </contentBlock>
  <contentBlock ix="52">
    <textBlock ix="0">
      <textBlock ix="0">Jag vill även säga något om tekoindustrins framtid.</textBlock>
      <textBlock ix="1">Vi socialdemokrater sitter inte heller och rullar tummarna när det gäller dessa frågor, utan vi arbetar med dem och tänker återkomma i januari under den allmänna motionstiden. Men jag vill ändå säga att vår uppfattning är att det stöd som staten hitintills gett till tekoindustrin i allt väsentligt varit till stor nytta för att underlätta anpassningen till nya förhållanden under 80-talet. Vi ser därför med oro på propåer om att allt stöd skulle kunna komma att upphöra fr.o.m. sommaren 1992.</textBlock>
      <textBlock ix="2">Inriktningen på stödet har varit konstruktiv -- en satsning på aktiv utveckling och inte ett passivt stöd utan krav på motprestation. Utbildningen i detta sammanhang är naturligtvis en viktig del som hela tiden måste hållas à jour och anpassas till den nya tidens krav.</textBlock>
    </textBlock>
  </contentBlock>
  <contentBlock ix="53">
    <textBlock ix="0">
      <textBlock ix="0">Det vore alltså olyckligt om allt stöd drogs in den 1</textBlock>
      <textBlock ix="1">juli 1992. För att möjliggöra en fortsatt anpassning och en utveckling enligt detta anser vi att vissa stödformer bör bestå ytterligare några år. Det behövs ett stöd bl.a. till marknadsföring, framför allt när det gäller nya marknader i Europa. Det är ju välbekant, eller bör åtminstone vara det, även för industriministern att tekoindustrin i dag till mycket stor del består av småföretag som naturligtvis har svårigheter att på egen hand klara av detta.</textBlock>
    </textBlock>
  </contentBlock>
  <contentBlock ix="54">
    <textBlock ix="0">
      <textBlock ix="0">Beträffande stöd för teknisk utveckling bör dagens utbildningsstöd vara kvar i någon form. Det är viktigt att information om nya möjligheter inom olika områden snabbt når ut till företagen. Bl.a.</textBlock>
      <textBlock ix="1">krävs det stöd från nytek, det nya näringslivsverket.</textBlock>
      <textBlock ix="2">En betydande satsning på forskning är nödvändig om branschen skall kunna ligga i täten i världen avseende effektivitet, teknik och kvalitet, som den gör inom vissa områden inom teko, hur konstigt det än låter.</textBlock>
    </textBlock>
  </contentBlock>
  <contentBlock ix="55">
    <textBlock ix="0">
      <textBlock ix="0">Även basservice, t.ex. beredningsverk, utgör ett särskilt problem. Beträffande denna befinner man sig nu på en så låg kapacitet att ytterligare minskningar kan ge allvarliga följdeffekter i form av nedläggningar också i senare produktionsled.</textBlock>
      <textBlock ix="1">Och vi utesluter inte att ett riktat basservicestöd kan bli nödvändigt för att upprätthålla kapaciteten.</textBlock>
    </textBlock>
  </contentBlock>
  <contentBlock ix="56">
    <textBlock ix="0">
      <textBlock ix="0">Jag vet att den förra regeringen i våras tillsatte en särskild arbetsgrupp som hade till uppgift att se över tekoindustrins situation och belysa vilka åtgärder som var angelägna för att en fortsatt anpassning skulle kunna ske under acceptabla och konstruktiva former. Vi socialdemokrater var då glada över att denna arbetsgrupp tillsattes. Nu är min fråga: Kommer den nya regeringen att låta denna arbetsgrupp fortsätta sitt arbete?</textBlock>
    </textBlock>
  </contentBlock>
  <contentBlock ix="57">
    <textBlock ix="0">
      <textBlock ix="0">Anf. 6  Näringsminister PER WESTERBERG</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="58">
    <textBlock ix="0">
      <textBlock ix="0">Herr talman! För att inte glömma bort Lahja</textBlock>
      <textBlock ix="1">Exners sista fråga skall jag säga att den arbetsgrupp som hon talade om har haft ett antal sammanträden, och den beräknas avrapportera till mig inom kort. Jag vet dock inte exakt vilket datum.</textBlock>
    </textBlock>
  </contentBlock>
  <contentBlock ix="59">
    <textBlock ix="0">
      <textBlock ix="0">När det gäller tekoindustrin som sådan, den avreglering och den frihandel som har ökat för</textBlock>
      <textBlock ix="1">Sverige i och med att importrestriktionerna togs bort, vill jag bara notera att tekoindustrins främsta konkurrenter finns till ungefär 65--70 % inom EG--</textBlock>
      <textBlock ix="2">EFTA-området. Endast 20 % av importen kommer från traditionella lågprisländer.</textBlock>
    </textBlock>
  </contentBlock>
  <contentBlock ix="60">
    <textBlock ix="0">
      <textBlock ix="0">Jag vill också notera att de insatser som EG gör inom det s.k. Retex-programmet i huvudsak går ut på att man skall försöka skapa möjligheter för en övergång till andra typer av produktion där man klarar konkurrensen bättre än man gör inom vissa delar av tekoindustrin.</textBlock>
    </textBlock>
  </contentBlock>
  <contentBlock ix="61">
    <textBlock ix="0">
      <textBlock ix="0">Jag vill också notera att det även inom tekoindustrin finns mycket lönsamma och framgångsrika företag i Sverige. Det är ofta de företag som har speciella nischer eller som har gått över till högre teknologinivåer som har varit framgångsrika.</textBlock>
    </textBlock>
  </contentBlock>
  <contentBlock ix="62">
    <textBlock ix="0">
      <textBlock ix="0">Det fanns en mening med att döpa om industridepartementet till näringsdepartementet.</textBlock>
      <textBlock ix="1">Meningen är att vi skall ta bort branschstöds- och industristödspolitiken. I stället för att ha en politik för varje enskild bransch försöker vi föra en generellt god industripolitik eller näringspolitik som ger goda förutsättningar för samtliga företag.</textBlock>
    </textBlock>
  </contentBlock>
  <contentBlock ix="63">
    <textBlock ix="0">
      <textBlock ix="0">Jag tycker att det industristöd och det branschstöd som har funnits i Sverige har gett förskräckande resultat. Om vi ser på det största stödet, stödet till varvsindustrin, i slutet av 70-talet och i början av</textBlock>
      <textBlock ix="1">80-talet, kan vi notera att staten då satsade ungefär</textBlock>
      <textBlock ix="2">35 000 milj.kr. Vi förlorade samtliga pengar, och vi förlorade i princip samtliga jobb, och vi gjorde det under mycket lidande för de människor som var berörda.</textBlock>
    </textBlock>
  </contentBlock>
  <contentBlock ix="64">
    <textBlock ix="0">
      <textBlock ix="0">Inom teko har vi under de senaste tio åren satsat</textBlock>
      <textBlock ix="1">3 800 milj.kr. för att försöka hjälpa näringen och för att försöka skapa möjligheter till omställningen.</textBlock>
    </textBlock>
  </contentBlock>
  <contentBlock ix="65">
    <textBlock ix="0">
      <textBlock ix="0">Jag är av den bestämda uppfattningen att det är genom en generell näringspolitik, där vi skapar goda förutsättningar för samtliga företag, som framtiden ligger även när det gäller tekoindustrin.</textBlock>
      <textBlock ix="1">Denna regerings främsta uppgift är att öka produktiviteten och tillväxten i ekonomin. Därför satsar vi systematiskt på åtgärder som skall stärka det svenska näringslivets konkurrenskraft. Det har funnits särregler i Sverige som har varit negativa för småföretagen. Dessa rensar vi bort. Vi vill skapa samma förmånliga regler för småföretag i Sverige som man har utomlands. Detta tror vi kommer att gynna även de många små och effektiva tekoföretag som finns. Vi vill se till att dessa goda förutsättningar skapas. Vi tror inte att det är konkurrensbegränsningar och importrestriktioner som skapar konkurrenskraft. Det är i stället genom konkurrens som vi har lyckats att få bra och goda företag i Sverige, företag med god utvecklingskraft och god lönebetalningsförmåga.</textBlock>
    </textBlock>
  </contentBlock>
  <contentBlock ix="66">
    <textBlock ix="0">
      <textBlock ix="0">Vi har i dagens läge inte några möjligheter att sänka några stora bredbasiga skatter. Vi tar i stället bort de skatter som skadar näringslivet mest och som vi har råd att ta bort med hänsyn tagen till ekonomisk balans.</textBlock>
    </textBlock>
  </contentBlock>
  <contentBlock ix="67">
    <textBlock ix="0">
      <textBlock ix="0">När det gäller beredskapsåtgärderna vill jag bara peka på att jag inte helt klart kan lämna några besked om vad vi kommer att göra när det gäller grundtextilier, inte konfektion. Frågan beror helt och hållet på det kommande försvarsbeslutet.</textBlock>
    </textBlock>
  </contentBlock>
  <contentBlock ix="68">
    <textBlock ix="0">
      <textBlock ix="0">När det gäller EG och de eventuella harmoniseringarna till EG är vi fullt på det klara med de förändringar som sker inom GATT, där man försöker få in tekobranschen inom GATTs regelverk precis som alla andra branscher. Det är min bestämda uppfattning att även EG snabbt är på väg mot detta område, men att vi snarast kanske ligger före och att man inom EG kommer att närma sig oss i stället. Min uppfattning är därför att det inte kan bli någon harmonisering till EG i och med att vi inte vet vad EG kommer att vara den dag</textBlock>
      <textBlock ix="1">Sverige eventuellt kan få ett fullvärdigt medlemskap. Förhoppningsvis har EG avreglerat och släppt importrestriktionerna vid den tidpunkten.</textBlock>
    </textBlock>
  </contentBlock>
  <contentBlock ix="69">
    <textBlock ix="0">
      <textBlock ix="0">Anf. 7  LAILA STRID-JANSSON (nyd):</textBlock>
    </textBlock>
  </contentBlock>
  <contentBlock ix="70">
    <textBlock ix="0">
      <textBlock ix="0">Herr talman! Jag tackar näringsministern för hans ord. Jag tycker de ger hopp inför framtiden om att småföretagen skall få hjälp. Men, herr talman, man kan inte jämföra tekobranschen helt med alla andra småföretag. I denna bransch utgörs försäljningspriset i större utsträckning än i t.ex.</textBlock>
      <textBlock ix="1">bilbranschen av timpriset för arbetsinsatsen.</textBlock>
    </textBlock>
  </contentBlock>
  <contentBlock ix="71">
    <textBlock ix="0">
      <textBlock ix="0">Den förra regeringen har under åratal gett mycket stora summor i stöd till tekobranschen. Dessa pengar har inte gått enbart till svenska företag, utan de har i stället runnit ut ur landet och stöttat utländsk tekoindustri, eftersom väldigt många företag producerat utomlands. Jag anser att stöd över huvud taget inte hjälper. Man måste i stället se till att företagen klarar sig, och då behövs det som jag har redogjort för, bl.a. sänkta arbetsgivaravgifter. Man måste även se till att importen inte är fri. Man måste även införa nybörjarlöner samt satsa på utbildning. Det tror jag är det enda som kan hjälpa konfektionsindustrin, eftersom den skiljer sig märkbart från andra industrier på grund av sin dåliga lönsamhet.</textBlock>
    </textBlock>
  </contentBlock>
  <contentBlock ix="72">
    <textBlock ix="0">
      <textBlock ix="0">Anf. 8  KJELL ELDENSJÖ (kds):</textBlock>
    </textBlock>
  </contentBlock>
  <contentBlock ix="73">
    <textBlock ix="0">
      <textBlock ix="0">Herr talman! Tekostödet har tagits upp en hel del här. För att klart förstå de speciella problem som branschen upplever med tanke på att det statliga stödet försvinner kan kanske en kort sammanfattning av hur stödet har sett ut vara på plats.</textBlock>
    </textBlock>
  </contentBlock>
  <contentBlock ix="74">
    <textBlock ix="0">
      <textBlock ix="0">I slutet av 1970-talet var stödet ca 500 milj.kr. per år, vilket borde motsvara drygt 1 miljard kronor i dagens penningvärde.</textBlock>
    </textBlock>
  </contentBlock>
  <contentBlock ix="75">
    <textBlock ix="0">
      <textBlock ix="0">I mitten av 1980-talet blev branschen något stabilare, varvid staten minskade sina insatser. För närvarande gäller följande stöd:</textBlock>
    </textBlock>
  </contentBlock>
  <contentBlock ix="76">
    <textBlock ix="0">
      <textBlock ix="0">1.Branschprogram vid statens industriverk -- 60</textBlock>
      <textBlock ix="1">milj.kr. under budgetåret 1991/92.</textBlock>
    </textBlock>
  </contentBlock>
  <contentBlock ix="77">
    <textBlock ix="0">
      <textBlock ix="0">2.Utbildningsinsatser för ny personal -- 30 milj.kr.</textBlock>
      <textBlock ix="1">under budgetåret 1991/92.</textBlock>
    </textBlock>
  </contentBlock>
  <contentBlock ix="78">
    <textBlock ix="0">
      <textBlock ix="0">3.Försörjningsberedskapspolitiska åtgärder vid överstyrelsen för civil beredskap -- 30 milj.kr.</textBlock>
      <textBlock ix="1">under budgetåret 1991/92.</textBlock>
    </textBlock>
  </contentBlock>
  <contentBlock ix="79">
    <textBlock ix="0">
      <textBlock ix="0">Det totala stödet till tekoindustrin uppgår alltså till</textBlock>
      <textBlock ix="1">120 milj.kr., vilket i jämförbart penningvärde utgör ca en tiondel av branschstödet i slutet av 1970-talet.</textBlock>
    </textBlock>
  </contentBlock>
  <contentBlock ix="80">
    <textBlock ix="0">
      <textBlock ix="0">I en skrivelse till riksdagen, 1990/91:50, föreslog den dåvarande regeringen att branschprogrammet -- 60 milj.kr. under budgetåret</textBlock>
      <textBlock ix="1">1991/92 -- skall upphöra den 30 juni 1992.</textBlock>
    </textBlock>
  </contentBlock>
  <contentBlock ix="81">
    <textBlock ix="0">
      <textBlock ix="0">De handelspolitiska åtgärder som bestått av kvantitativa importrestriktioner för konfektionerade tekovaror från lågprisländer upphörde enligt riksdagsbeslut den 31 juli 1991.</textBlock>
    </textBlock>
  </contentBlock>
  <contentBlock ix="82">
    <textBlock ix="0">
      <textBlock ix="0">De traditionella stödformerna är därmed i stort sett borta. En återgång till dessa i större skala är knappast möjlig. Men när branschen har en så kraftig nedgång som nu, är det enligt min mening angeläget att regeringen snabbt vidtar kortsiktiga åtgärder tills inträdet i EG är ett faktum. I en ledare i Dagens Nyheter uttrycktes detta på följande sätt den 9 november:</textBlock>
    </textBlock>
  </contentBlock>
  <contentBlock ix="83">
    <textBlock ix="0">
      <textBlock ix="0">Kan regeringen nöja sig med att ordna hälsobringande näringsbetingelser på lång sikt eller måste den därutöver hjälpa industrin att överleva genom akutmedicinering i form av sänkt löneskatt?</textBlock>
    </textBlock>
  </contentBlock>
  <contentBlock ix="84">
    <textBlock ix="0">
      <textBlock ix="0">Dagens Nyheters ledare talar här om industrin generellt. Men jag menar att teko har en speciellt utsatt position och därmed ett än större behov av akutmedicinering. En särskild tekonäringslösning kanske vore befogad. Den tidigare refererade ledaren avslutas med orden: Det är en fördel för framtiden om patienten överlever. Jag håller verkligen med om det.</textBlock>
    </textBlock>
  </contentBlock>
  <contentBlock ix="85">
    <textBlock ix="0">
      <textBlock ix="0">Anf. 9  LAHJA EXNER (s):</textBlock>
    </textBlock>
  </contentBlock>
  <contentBlock ix="86">
    <textBlock ix="0">
      <textBlock ix="0">Herr talman! I samband med att importrestriktionerna avskaffades den första augusti i år utlovades sänkta priser på textila produkter. Men det har kommit helt klara signaler från handeln nu under hösten som tyder på att ingen prissänkning över huvud taget är att vänta.</textBlock>
    </textBlock>
  </contentBlock>
  <contentBlock ix="87">
    <textBlock ix="0">
      <textBlock ix="0">Handelns, importörernas och grossisternas prispåslag är faktiskt en mycket allvarlig fråga. Om priserna på tekovaror ökar mer än priserna på andra varor, är det faktiskt ett mycket allvarligt läge. Det kommer vi inte att finna oss i.</textBlock>
    </textBlock>
  </contentBlock>
  <contentBlock ix="88">
    <textBlock ix="0">
      <textBlock ix="0">När de första signalerna kom gav den dåvarande regeringen ett uppdrag till SPK att närmare studera prisbilden på tekosidan. Avstår vi från importrestriktioner är det ett absolut krav från vår sida att staten tillser att den ökande konkurrensen slår igenom på priserna.</textBlock>
    </textBlock>
  </contentBlock>
  <contentBlock ix="89">
    <textBlock ix="0">
      <textBlock ix="0">Jag förstår, till viss del i alla fall, regeringens tveksamhet när det gäller harmoniseringen gentemot EG. Om jag inte har fått saken helt om bakfoten fungerar det på det viset, att om vi begär undantagande blir det ömsesidigt. Då kan läget komma att bli ett annat även för den svenska tekoindustrin, som vill exportera till EG.</textBlock>
    </textBlock>
  </contentBlock>
  <contentBlock ix="90">
    <textBlock ix="0">
      <textBlock ix="0">Anf. 10  ELISABETH ANDERSSON (c):</textBlock>
    </textBlock>
  </contentBlock>
  <contentBlock ix="91">
    <textBlock ix="0">
      <textBlock ix="0">Herr talman! Jag känner mig något förbryllad över näringsministerns svar. Det pratades om hur stor handeln mellan EG-länder och Sverige var. Här gäller ändå olika villkor. Det var det jag menade när jag pratade om harmonisering, att det skall vara samma villkor hela tiden. När EG tar bort sina tekoimportrestriktioner, är det klart att Sveige också gör det. Då har vi samma villkor.</textBlock>
    </textBlock>
  </contentBlock>
  <contentBlock ix="92">
    <textBlock ix="0">
      <textBlock ix="0">Jag fick inget svar som jag är nöjd med på frågan om beredskapskapaciteten. Jag vill gå litet vidare med den frågan. Det traditionella sättet att ge stöd åt näringar har varit räddningsaktioner i form av ekonomiska bidrag. Jag delar näringsministerns synsätt att denna form av stöd inte är någon bra lösning. Men att ge stöd åt en näring behöver inte innebära att det är ett statligt stöd i form av pengar.</textBlock>
      <textBlock ix="1">Statligt stöd innebär också att ta ansvar, i detta fall för svensk tekoindustri, när det gäller upphandling.</textBlock>
    </textBlock>
  </contentBlock>
  <contentBlock ix="93">
    <textBlock ix="0">
      <textBlock ix="0">Jag förmodar att alla känner väl till förfaringssättet när staten tog fram nya uniformer till vårt försvar för ett tag sedan. Då använde man den svenska kunskapen vid produktutvecklingen, men lät sedan ordern gå utomlands. Det må så vara att priset från utlandet var lägre, men tog man då hänsyn till det totala priset för det svenska samhället? Räknade man in arbetslöshetsunderstödet till svenska tekoarbetare, som om ordern hade lagts i Sverige, hade haft arbete?</textBlock>
    </textBlock>
  </contentBlock>
  <contentBlock ix="94">
    <textBlock ix="0">
      <textBlock ix="0">Detta är ytterligare en konkret åtgärd för att stödja svensk tekoindustri, och min nästa fråga till näringsministern blir således: Hur tänker regeringen i framtiden hantera frågan om upphandling av tekoprodukter? Kommer regeringen då att ta hänsyn till den totala kostnaden, dvs. även väga in sysselsättningsaspekten? Självfallet borde stat, landsting och kommuner sträva efter att köpa inhemskt producerade tekoprodukter. Då kan vi också skapa en marknad som ger ett visst kapacitetsbevarande, just i beredskapssyfte.</textBlock>
    </textBlock>
  </contentBlock>
  <contentBlock ix="95">
    <textBlock ix="0">
      <textBlock ix="0">Anf. 11  Näringsminister PER WESTERBERG</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="96">
    <textBlock ix="0">
      <textBlock ix="0">Herr talman! Först vill jag ta upp frågan om priserna på tekovaror. Statens pris- och konkurrensverk har i uppdrag att redovisa utvecklingen av priserna på tekovaror sedan importrestriktionerna togs bort. Det kommer att göras den 15 december. Verkets allmänna uppfattning redan nu är dock att den uppgång som har skett har att göra med normala säsongsvariationer, och att beskedet snarast kommer att vara att konsumentpriserna på tekovaror har sänkts efter det att man tog bort importrestriktionerna. Men jag har för avsikt att avvakta, för vidare kommentarer, den utvärdering som kommer att redovisas inom två veckor.</textBlock>
    </textBlock>
  </contentBlock>
  <contentBlock ix="97">
    <textBlock ix="0">
      <textBlock ix="0">Vi skall inte ha någon särskild tekopolitik som skall avvika från behandlingen av andra branscher. Jag har under min tid i riksdagen kunnat studera branschstöd och industristöd inom tekoindustrin, inom glasindustrin och inom varvsindustrin. Alla dessa stöd har en sak gemensamt. De har kostat statskassan väldigt mycket pengar. De har gett mycket begränsade, dvs. snarast inga, resultat.</textBlock>
    </textBlock>
  </contentBlock>
  <contentBlock ix="98">
    <textBlock ix="0">
      <textBlock ix="0">Glasindustrin har bantats kraftigt. Endast de största företagen är kvar. Även dessa har svårigheter, trots omfattande stöd. Varven har jag nämnt tidigare. Här har vi förlorat oerhört mycket pengar och alla arbetstillfällen. Dessutom har vi åstadkommit mycket socialt lidande. Insatserna inom tekobranschen har heller inte varit framgångsrika som sådana, i och med att de inte har lyckats att vända utvecklingen inom tekobranschen.</textBlock>
    </textBlock>
  </contentBlock>
  <contentBlock ix="99">
    <textBlock ix="0">
      <textBlock ix="0">Jag är av den bestämda uppfattningen att det är de generella åtgärderna, att alla företag måste få bättre förutsättningar, som är grunden. Att vi nu skapar ett småföretagsklimat som är lika konkurrenskraftigt som det som gäller ute i</textBlock>
      <textBlock ix="1">Europa, vilket definitivt inte har varit fallet under tidigare år, att vi börjar skapa möjligheter för lärlingsutbildning och mer företagsanpassad utbildning tror jag också mycket väl passar det som gäller inom tekoindustrin.</textBlock>
    </textBlock>
  </contentBlock>
  <contentBlock ix="100">
    <textBlock ix="0">
      <textBlock ix="0">Jag noterar också att det finns de företag som inte har kommit så mycket i åtnjutande av stöd inom teko, men som ändå har blivit mycket framgångsrika och lönsamma. Det tar jag som intäkt för att det inom tekobranschen är precis som i alla andra branscher. Det finns både bra och dåliga företag. Det är inte alltid en branschfråga.</textBlock>
    </textBlock>
  </contentBlock>
  <contentBlock ix="101">
    <textBlock ix="0">
      <textBlock ix="0">Upphandlingen till försvaret är en sak för försvaret.</textBlock>
      <textBlock ix="1">Det finns en upphandlingsförordning, och den skärps ytterligare med EES-inträdet och sedermera även vid EG-inträdet. Man måste följa upphandlingsförordningen att köpa till lägsta pris.</textBlock>
      <textBlock ix="2">Jag förutsätter att försvaret sköter den upphandlingen på ett renhårigt och korrekt sätt i förhållande till upphandlingsförordningen. Jag har ingen anledning att anta något annat. Om så vore fallet, att något annat skedde, har vi anledning att återkomma till detta.</textBlock>
    </textBlock>
  </contentBlock>
  <contentBlock ix="102">
    <textBlock ix="0">
      <textBlock ix="0">När det gäller EG och EFTA vill jag notera att det råder konkurrens på helt och hållet lika villkor mellan EG, EFTA och Sverige. Det är bara fråga om att vi tillåter mer importkonkurrens även från andra länder. Men EG-företagen har inget industristöd som sådant jämfört med Sverige. Det är därmed en ren konkurrens. Jag tror att det är en bra konkurrens.</textBlock>
    </textBlock>
  </contentBlock>
  <contentBlock ix="103">
    <textBlock ix="0">
      <textBlock ix="0">Jag vill även notera att det endast är en liten del av konkurrensen i Sverige som kommer från lågprisländer. Det är fråga om 20 %. De främsta konkurrenterna finns inom EG och EFTA-</textBlock>
      <textBlock ix="1">området, dvs. inom Europa, redan nu.</textBlock>
    </textBlock>
  </contentBlock>
  <contentBlock ix="104">
    <textBlock ix="0">
      <textBlock ix="0">Jag tycker också till sist, herr talman, att man ytterligare skall notera att de områden inom svensk industri som har varit utsatta för hård internationell konkurrens, där vi har blivit framgångsrika, där vi har kunnat klara höga lönelägen, där vi har fått utvecklingskraften och där vi har haft omvandlingskraften som har burit det svenska samhället vidare inte är områden där vi har haft regleringar, skydd eller industristöd.</textBlock>
    </textBlock>
  </contentBlock>
  <contentBlock ix="105">
    <textBlock ix="0">
      <textBlock ix="0">Anf. 12  KJELL ELDENSJÖ (kds):</textBlock>
    </textBlock>
  </contentBlock>
  <contentBlock ix="106">
    <textBlock ix="0">
      <textBlock ix="0">Herr talman! I ett öppet brev till regeringen, som jag kunde läsa i en insändare, skrev företrädare för</textBlock>
      <textBlock ix="1">Svenska tekoindustriföreningen,</textBlock>
      <textBlock ix="2">Lönsömmarföreningen och Svensk industriförening bl.a. följande:</textBlock>
    </textBlock>
  </contentBlock>
  <contentBlock ix="107">
    <textBlock ix="0">
      <textBlock ix="0">''En ny regering har chansen att utan bindningar till föregående beslut, se till att denna viktiga del av industrin inte kollapsar. Det är inte bara fråga om pengar och rimliga konkurrensvillkor, det är i lika hög grad fråga om ett erkännande av branschens berättigande.''</textBlock>
    </textBlock>
  </contentBlock>
  <contentBlock ix="108">
    <textBlock ix="0">
      <textBlock ix="0">I Sjuhäradsbygden har vi gång på gång i tidningarna kunnat läsa rubriker om tekoindustrinedläggningar. Bara under senare veckor har jag kunnat läsa bl.a. följande rubriker:</textBlock>
      <textBlock ix="1">''Sjötofta Textil ska lägga ned'' och ''Roséns trikå går i konkurs'' -- för att nämna ett par exempel.</textBlock>
    </textBlock>
  </contentBlock>
  <contentBlock ix="109">
    <textBlock ix="0">
      <textBlock ix="0">I det här sammanhanget kan då också nämnas att många småföretagare, inte minst inom teko, ser med oro på övertagandet av sjukförsäkringen de två första sjukveckorna. Kompensationen från staten är inte tillräcklig, anser man. Det finns därför företagare som med redan tidigare röda siffror och med sin oro inför sjukförsäkringsreformen inte längre tycker sig kunna driva företaget vidare. Man orkar inte helt enkelt.</textBlock>
    </textBlock>
  </contentBlock>
  <contentBlock ix="110">
    <textBlock ix="0">
      <textBlock ix="0">I nr 3/1991 av branschbladet Textilen uttrycks mycket stark oro över att EES-avtalet inte innefattade förenklingar av det regelsystem som råder inom tullområdet. Som exempel nämns att för att man från Sverige skall få exportera en byxa tullfritt till ett EG-land, måste tillskärning och sömnad till 100 % ha skett i Sverige. Tyget måste ha samma 100-procentiga ursprung. Konkurrenten</textBlock>
      <textBlock ix="1">Danmark kan däremot sälja sin byxa tullfritt inom</textBlock>
      <textBlock ix="2">EG, även om ursprunget har hur mycket inslag som helst från främmande länder. Det här är en av flera konkurrensnackdelar som tekoindustrin måste</textBlock>
      <textBlock ix="3">''övervintra'' med tills Sverige blir fullvärdig medlem, påpekar man.</textBlock>
    </textBlock>
  </contentBlock>
  <contentBlock ix="111">
    <textBlock ix="0">
      <textBlock ix="0">Herr talman! Herr näringsminister! Tekoindustrin anser alltså att det är fråga om att ''övervintra'' tills</textBlock>
      <textBlock ix="1">Sverige blir fullvärdig EG-medlem. Jag hoppas att regeringen aktivt bidrar till detta, så att vi slipper se en ytterligare utarmning av svensk tekoindustri, för en sådan vore mycket tragisk.</textBlock>
    </textBlock>
  </contentBlock>
  <contentBlock ix="112">
    <textBlock ix="0">
      <textBlock ix="0">Anf. 13  Näringsminister PER WESTERBERG</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="113">
    <textBlock ix="0">
      <textBlock ix="0">Herr talman! Jag skall fatta mig kort. Jag vill först precisera SPKs uppdrag. Det kommer inom kort en underhandsrapport från SPK, men slutrapporteringen kommer att ske den 5 december nästa år.</textBlock>
    </textBlock>
  </contentBlock>
  <contentBlock ix="114">
    <textBlock ix="0">
      <textBlock ix="0">När det gäller tekoindustrins övervintring, hoppas också jag att den skall klara sig. Jag tror dock att tekoindustrin klarar sig mycket bättre genom en generell näringspolitik som syftar till att förbättra grundförutsättningarna, så att den kan verka under full konkurrens på normala villkor, vilket har varit så framgångsrikt för så många andra industrigrenar i Sverige.</textBlock>
    </textBlock>
  </contentBlock>
  <contentBlock ix="115">
    <textBlock ix="0">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="116">
    <textBlock ix="0">
      <textBlock ix="0">2 §  Svar på interpellation 1991/92:40 om</textBlock>
      <textBlock ix="1">Sveriges flyktingmottagande</textBlock>
    </textBlock>
  </contentBlock>
  <contentBlock ix="117">
    <textBlock ix="0">
      <textBlock ix="0">Anf. 14  Kulturminister Birgit Friggebo (fp):</textBlock>
    </textBlock>
  </contentBlock>
  <contentBlock ix="118">
    <textBlock ix="0">
      <textBlock ix="0">Herr talman! Berith Eriksson har i sin interpellation ställt ett antal frågor till mig om invandrings- och flyktingpolitiken. Innan jag går in på de konkreta spörsmålen vill jag ge en kort bakgrund.</textBlock>
    </textBlock>
  </contentBlock>
  <contentBlock ix="119">
    <textBlock ix="0">
      <textBlock ix="0">Regeringen avser att föra en flykting- och invandringspolitik präglad av internationalism och humanitet. För att kunna garantera rättsligt skydd åt dem som behöver det, krävs också ett omfattande internationellt samarbete. Sådant samarbete bedrivs i åtskilliga mellanstatliga organisationer. Sverige deltar aktivt i detta samarbete. Detta kommer med all säkerhet att intensifieras under de närmaste åren, vilket Sverige avser att bidra till.</textBlock>
    </textBlock>
  </contentBlock>
  <contentBlock ix="120">
    <textBlock ix="0">
      <textBlock ix="0">Antalet asylsökande i Europa har ökat kraftigt mot slutet av 1980-talet. De senaste åren har det totala årliga antalet sökande i Västeuropas länder varit i genomsnitt ca 400 000 jämfört med ca 150 000 i början av 1980-talet. Tendensen är stigande.</textBlock>
      <textBlock ix="1">Andelen som har bedömts vara flyktingar enligt</textBlock>
      <textBlock ix="2">Genèvekonventionen har successivt sjunkit.</textBlock>
    </textBlock>
  </contentBlock>
  <contentBlock ix="121">
    <textBlock ix="0">
      <textBlock ix="0">Denna utveckling, som följt på en minskande reguljär invandring till Västeuropa, har lett till allt längre väntetider, vilket inneburit stora påfrestningar såväl för de sökande som för de berörda länderna. Därmed har också riskerna ökat för att personer i verkligt behov av skydd kommer i kläm.</textBlock>
    </textBlock>
  </contentBlock>
  <contentBlock ix="122">
    <textBlock ix="0">
      <textBlock ix="0">Denna utveckling måste förändras. En långsiktig politik måste därför bygga på en helhetssyn där man samtidigt vidtar åtgärder - i internationell samverkan -- för att påverka grundorsakerna bakom flykt och påtvingad migration, för att stärka flyktingskyddet och för att skapa med majoritetsbefolkningen likvärdiga villkor för invandrare samt etnisk harmoni i mottagarländerna.</textBlock>
    </textBlock>
  </contentBlock>
  <contentBlock ix="123">
    <textBlock ix="0">
      <textBlock ix="0">Inom ramen för en sådan långsiktig strategi kommer Sverige att internationellt verka för en reglering av skyddet för de personer som faller utanför Genèvekonventionen, dvs. för bl.a. sådana personer som Berith Erikssons första fråga tar sikte på. Ett sådant utvidgat skydd har stadsfästs regionalt för olika delar av världen, bl.a. genom den flyktingkonvention som år 1969 beslutades av</textBlock>
      <textBlock ix="1">Organisationen för afrikansk enhet, OAU. Någon sådan regional överenskommelse finns däremot inte för Europa eller Nordamerika.</textBlock>
    </textBlock>
  </contentBlock>
  <contentBlock ix="124">
    <textBlock ix="0">
      <textBlock ix="0">Inom EG finns en strävan att försöka samordna och i viss utsträckning harmonisera immigrations- och särskilt asylpolitiken inom EG-kretsen. Härvidlag kan också en breddning av flyktingskyddet regionalt för Europa komma att diskuteras, förhoppningsvis som ett led i en ordning som kan gälla för hela Europa, inte bara för EG. Regeringen har för avsikt att bl.a. mot denna bakgrund söka sig så nära det pågående EG-arbetet som möjligt och aktivt ta del av detta.</textBlock>
    </textBlock>
  </contentBlock>
  <contentBlock ix="125">
    <textBlock ix="0">
      <textBlock ix="0">Sverige har i likhet med majoriteten av världens länder en reglerad invandring.</textBlock>
      <textBlock ix="1">Viseringsinstrumentet skall ses som en del i detta system. Det används i syfte att kontrollera och begränsa invandringen från vissa länder samt av utrikespolitiska skäl.</textBlock>
    </textBlock>
  </contentBlock>
  <contentBlock ix="126">
    <textBlock ix="0">
      <textBlock ix="0">Enligt utlänningslagen är huvudregeln att en utlänning som reser in i eller vistas i Sverige skall ha visum, om inte utlänningen har uppehållstillstånd eller är medborgare i Danmark, Finland, Island eller Norge. Genom en rad undantag från denna huvudregel är det dock så att medborgare i de flesta länder kan resa in i Sverige och uppehålla sig här i tre månader utan något särskilt tillstånd. I vår strävan att främja människors möjlighet att fritt resa mellan stater, är detta ett förhållande som vi så långt möjligt söker verka för. Även detta kommer att bli av stor betydelse inom ett utvidgat EG.</textBlock>
    </textBlock>
  </contentBlock>
  <contentBlock ix="127">
    <textBlock ix="0">
      <textBlock ix="0">Fråga om visum i det enskilda fallet prövas av statens invandrarverk. Invandrarverket har också bemyndigat ett stort antal utlandsmyndigheter att bevilja visering. För att visum skall medges krävs i praxis att utlänningen kan försörja sig här och att det kan antas att han eller hon inte begår brott eller bryter mot utlänningslagens bestämmelser.</textBlock>
    </textBlock>
  </contentBlock>
  <contentBlock ix="128">
    <textBlock ix="0">
      <textBlock ix="0">Regeringens ställningstaganden huruvida ett lands medborgare skall behöva visum eller inte för att få besöka Sverige grundas på en mängd olika avväganden av såväl utrikespolitisk, handelspolitisk, turistpolitisk som invandrarpolitisk karaktär. Sverige strävar här också i enlighet med den nordiska passöverenskommelsen, efter nordisk harmonisering i dessa frågor. Jag vill dock med eftertryck framhålla att en flyktings rätt till asyl inte får hindras av viseringsbestämmelser, vilket jag också avser att fortlöpande följa upp att så inte sker.</textBlock>
    </textBlock>
  </contentBlock>
  <contentBlock ix="129">
    <textBlock ix="0">
      <textBlock ix="0">Sverige har inte något egentligt sanktionssystem mot transportföretag som för utlänningar till</textBlock>
      <textBlock ix="1">Sverige. Enligt utlänningslagen kan en transportör däremot bli skyldig att ersätta staten för kostnaden för en utlännings resa från Sverige om utlänningen, som har kommit till Sverige med ett fartyg eller luftfartyg avvisas, därför att han eller hon saknar pass eller de tillstånd som krävs för att resa in i landet eller medel för sin hemresa.</textBlock>
    </textBlock>
  </contentBlock>
  <contentBlock ix="130">
    <textBlock ix="0">
      <textBlock ix="0">Självfallet bör en sådan bestämmelse tillämpas så, att personer som inte har rätt till eller behov av skydd i Sverige, i sista hand själva skall betala sin hemresa. Kostnadsansvaret faller också bort om transportören har goda grunder att anta att utlänningen har berättigade asylskäl. Avsikten med bestämmelsen är sålunda inte att tillåta och överlåta åt transportören att utöva svensk asylpolitik.</textBlock>
    </textBlock>
  </contentBlock>
  <contentBlock ix="131">
    <textBlock ix="0">
      <textBlock ix="0">Jag vill här också framhålla att det inom övriga</textBlock>
      <textBlock ix="1">Europa, inkl. Norge och Danmark, finns möjligheter till renodlade sanktioner såsom vite eller skadestånd mot transportföretag som transporterar resande utan giltiga tillstånd. För svenskt vidkommande kan sanktionsfrågan också komma att aktualiseras i samband med EG-</textBlock>
      <textBlock ix="2">samverkan. Jag är medveten om att dessa bestämmelser i kombination med viseringsinstrumentet skulle kunna få olyckliga konsekvenser för en människa i behov av skydd i ett annat land. Jag ämnar därför se över frågan och föreslå regeringen att återkomma till riksdagen med eventuella nödvändiga initiativ.</textBlock>
    </textBlock>
  </contentBlock>
  <contentBlock ix="132">
    <textBlock ix="0">
      <textBlock ix="0">När det så gäller Berith Erikssons fråga huruvida uppgiften att förordna offentligt biträde i asylärenden skall ligga på annan myndighet än invandrarverket, vill jag svara följande. I</textBlock>
      <textBlock ix="1">rättshjälpsfrågor är huvudregeln att beslutanderätten om offentligt biträde ligger hos den myndighet som handlägger själva ärendet. Så är förhållandet också när det gäller invandrarverket. Jag ämnar se över invandrarverkets framtida roll och i samband härmed ämnar jag också ta upp denna fråga.</textBlock>
    </textBlock>
  </contentBlock>
  <contentBlock ix="133">
    <textBlock ix="0">
      <textBlock ix="0">Beträffande frågan om inrättande av en advokatjour pågår för närvarande diskussioner mellan invandrarverket och advokatsamfundet. Jag vill avvakta resultatet av dessa överläggningar innan jag tar forsatt ställning i frågan.</textBlock>
    </textBlock>
  </contentBlock>
  <contentBlock ix="134">
    <textBlock ix="0">
      <textBlock ix="0">Den sista frågan gäller bandupptagning av utredningsförhör. Riksdagen har beslutat att utredningsansvaret skall överföras från polismyndigheterna till invandrarverket fr.o.m.</textBlock>
      <textBlock ix="1">den 1 juli 1992. Invandrarverket och rikspolisstyrelsen har fått i uppdrag att genomföra detta. Arbetet pågår och förslag till förändringar kommer längre fram att presenteras för mig. Jag vill därför, fram till dess att en sådan presentation görs, avvakta med att ta ställning i frågan.</textBlock>
    </textBlock>
  </contentBlock>
  <contentBlock ix="135">
    <textBlock ix="0">
      <textBlock ix="0">Anf. 15  BERITH ERIKSSON (v):</textBlock>
    </textBlock>
  </contentBlock>
  <contentBlock ix="136">
    <textBlock ix="0">
      <textBlock ix="0">Herr talman! Jag vill först tacka Birgit Friggebo för svaret.</textBlock>
    </textBlock>
  </contentBlock>
  <contentBlock ix="137">
    <textBlock ix="0">
      <textBlock ix="0">''Alla människor är födda fria och lika i värde och rättigheter.'' Så inleds FNs deklaration om de mänskliga rättigheterna. Men fortfarande torteras fångar och fortfarande försvinner oppositionella i minst 60 länder. I väldigt många länder arbetar barn som slavar på fabriker och bordeller. Denna verklighet gör ju att vår flyktingpolitik måste präglas av internationalism och humanism, precis som ministern säger. Det viktigaste är naturligtvis att påverka de flyktingproducerande länderna. Det är även viktigt att det, innan en förändring kommer till stånd i dessa länder, finns möjligheter för förföljda att tas emot och få skydd i demokratiska länder.</textBlock>
    </textBlock>
  </contentBlock>
  <contentBlock ix="138">
    <textBlock ix="0">
      <textBlock ix="0">Det arbete som pågår och har pågått inom EG</textBlock>
      <textBlock ix="1">bådar inte enbart gott för de skyddsbehövande. Det finns ju en del dokument, däribland det senaste dokumentet, där man börjar med att utgå ifrån att det är många som missbrukar rätten till asyl. Därför inleder man med att definiera vilka personer som inte är berättigade till asyl.</textBlock>
    </textBlock>
  </contentBlock>
  <contentBlock ix="139"/>
  <contentBlock ix="140">
    <textBlock ix="0">
      <textBlock ix="0">Anf. 16 HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="141">
    <textBlock ix="0">
      <textBlock ix="0">Herr talman! Jag har med intresse läst både frågorna och det svar som Birgit Friggebo lämnat.</textBlock>
      <textBlock ix="1">Jag tycker att svaret vittnar om en ambition att försöka lösa de problem som här rests. Men det återstår att se hur detta kan utföras i praktiken.</textBlock>
    </textBlock>
  </contentBlock>
  <contentBlock ix="142">
    <textBlock ix="0">
      <textBlock ix="0">På s. 2 i det utdelade interpellationssvaret konstaterar Birgit Friggebo angående en reglering av skyddet för personer som faller utanför</textBlock>
      <textBlock ix="1">Genèvekonventionen att en sådan överenskommelse inte finns för Europa. Det vore av intresse att få ett något närmare besked om hur</textBlock>
      <textBlock ix="2">Birgit Friggebo bedömer möjligheterna till att här komma längre. Det talas ju om vad som kan komma att ske inom ramen för EG-samarbetet.</textBlock>
      <textBlock ix="3">Det är ännu så länge oklart hur långt detta kan föra.</textBlock>
      <textBlock ix="4">Jag menar att den anpassning som kan komma i fråga kan leda till avsteg från den svenska flyktingpolitiken. Det är därför mycket viktigt att verkligen hävda de svenska intressena ur lagstiftnings- och tillämpningssynpunkt.</textBlock>
    </textBlock>
  </contentBlock>
  <contentBlock ix="143">
    <textBlock ix="0">
      <textBlock ix="0">När det gäller visumfrågan vill jag gärna hänvisa till vad IPOK har sagt i denna fråga. Det stämmer ganska bra överens med vad invandrarministern säger. Det är här verkligen angeläget att man undanröjer de risker som ligger i att man använder sig av visumbestämmelser för att bedriva flyktingpolitik.</textBlock>
    </textBlock>
  </contentBlock>
  <contentBlock ix="144">
    <textBlock ix="0">
      <textBlock ix="0">Det sägs i svaret: ''Avsikten med bestämmelsen är sålunda inte att tillåta och överlåta åt transportören att utöva svensk asylpolitik.'' Det finns anledning för Birgit Friggebo att på samma sätt som när det gäller viseringsbestämmelserna fortlöpande följa upp om avsikten med bestämmelsen inte uppfylls.</textBlock>
    </textBlock>
  </contentBlock>
  <contentBlock ix="145">
    <textBlock ix="0">
      <textBlock ix="0">När det gäller offentligt biträde är det en ganska vitt spridd uppfattning att det har blivit sämre sedan invandrarverket tog hand om verksamheten. Det är i och för sig riktigt att besluten fattas hos domstolar och förvaltningsmyndigheter. Men detta har inte fungerat bra. Det har förts fram kritik från JO och diskrimineringsombudsmannen som är mycket skarp och viktig.</textBlock>
    </textBlock>
  </contentBlock>
  <contentBlock ix="146">
    <textBlock ix="0">
      <textBlock ix="0">Nu säger Birgit Friggebo att hon vill ta upp dessa frågor i samband med översynen av invandrarverkets roll. Jag vill på nytt som min uppfattning deklarera att det beslut som fattades häromdagen om att överföra överklagningsärenden till annan instans är bra. Men frågan är nu om man inte måste gå samma väg när det gäller invandrarverket. Det skulle behövas en särskild instans som tog hand om dessa enskilda ärenden i de fall där det inte är alldeles klart att invandrarverket kan bevilja asyl. Man skulle då få en mycket bättre och klarare ordning.</textBlock>
      <textBlock ix="1">Invandrarverket skulle i likhet med vad regeringen syftar till för egen del ägna sig mycket mer åt att bedriva en verksamhet till stöd för invandrare och flyktingar i stället för att hålla på med enskilda ärenden i alltför stor utsträckning, där det också behövs en förstärkning av kompetensen.</textBlock>
    </textBlock>
  </contentBlock>
  <contentBlock ix="147">
    <textBlock ix="0">
      <textBlock ix="0">När det slutligen gäller advokatjourer är det Berith</textBlock>
      <textBlock ix="1">Eriksson här sagt riktigt. Det pågår fortsättningsvis förhandlingar om detta. Jag tycker det är märkligt att omständigheten att en person bryter benet skall leda till att det blir långa uppehåll i dessa förhandlingar eller att de inte kommer till resultat.</textBlock>
      <textBlock ix="2">Det finns nu all anledning att se till att man efter så lång tid redovisar sitt arbete.</textBlock>
    </textBlock>
  </contentBlock>
  <contentBlock ix="148">
    <textBlock ix="0">
      <textBlock ix="0">Anf. 17 BERT KARLSSON (nyd):</textBlock>
    </textBlock>
  </contentBlock>
  <contentBlock ix="149">
    <textBlock ix="0">
      <textBlock ix="0">Herr talman! Det är inte mycket man här känner igen från verkligheten. Det beskrivs med fina ord, men jag vill påstå att jag kan det här och att verkligheten inte är så.</textBlock>
    </textBlock>
  </contentBlock>
  <contentBlock ix="150">
    <textBlock ix="0">
      <textBlock ix="0">Jag tror att jag är en av de få i riksdagen som har kontinuerlig kontakt med invandrarfamiljer. Det är inte en eller två utan 25--30 som kontinuerligt skriver till mig, så jag tror att jag vet vad jag talar om. Dessutom har jag haft att göra med invandrarverket i många år -- tyvärr.</textBlock>
    </textBlock>
  </contentBlock>
  <contentBlock ix="151">
    <textBlock ix="0">
      <textBlock ix="0">Man säger att flyktingpolitiken är human. Ja, jag vet inte vad jag har att säga om det. Jag tycker det är långt ifrån humant när man förlägger 25 familjer i en barack utan vatten och med mycket liten värme. Man hyr fortfarande färjor, plattformar.</textBlock>
      <textBlock ix="1">Senast i september månad hyrde man en sådan i</textBlock>
      <textBlock ix="2">Helsingborgs hamn. Jag tror inte att någon svensk skulle acceptera att bo där mer än en timme.</textBlock>
    </textBlock>
  </contentBlock>
  <contentBlock ix="152">
    <textBlock ix="0">
      <textBlock ix="0">Asylärenden behandlas fortfarande som ett rent lotteri. Varför säger jag det? Det säger jag av det skälet att jag vet detta. Invandrarverkets egen läkare säger att det är på det sättet, och han vet ganska mycket om det här.</textBlock>
    </textBlock>
  </contentBlock>
  <contentBlock ix="153">
    <textBlock ix="0">
      <textBlock ix="0">Jag har sett så många fall som är häpnadsväckande.</textBlock>
      <textBlock ix="1">Det fanns tre rumäner som begick brott under hela den tid de fanns här. De fick stanna. Däremot fanns det turkbulgarer som plockade burkar och gjorde allt för att försöka hjälpa till, trots att de inte fick arbeta. De fick vänta i två och ett halvt år, sedan blev de utskickade. Det lönar sig alltså att begå kriminella handlingar, och det är tyvärr många som har sett detta.</textBlock>
    </textBlock>
  </contentBlock>
  <contentBlock ix="154">
    <textBlock ix="0">
      <textBlock ix="0">Man uppmanar folk att demonstrera mot rasisterna i Sverige. Jag vill påstå att man i stället skulle demonstrera mot de politiska besluten. Det finns väldigt få rasister i det här landet. Däremot har vi gett dem väldigt många argument.</textBlock>
    </textBlock>
  </contentBlock>
  <contentBlock ix="155">
    <textBlock ix="0">
      <textBlock ix="0">Jag talar ofta med huliganerna på läktarna under ishockeymatcherna för att få klart för mig: Vad är de förbannade på? Jo, det är den ekonomiska biten i flyktingpolitiken, hur mycket pengar som slarvas bort.</textBlock>
    </textBlock>
  </contentBlock>
  <contentBlock ix="156">
    <textBlock ix="0">
      <textBlock ix="0">Ännu i dag, eller i förra veckan, hyrde man dyra lägenheter. Man hyr dyra hotell trots att man haft vetskap om att flyktingströmmen skulle öka. Man lägger ut hundratals miljoner på människor för att de kanske inte tycker om att bo ihop med andra.</textBlock>
      <textBlock ix="1">Vissa flyktingar har lärt sig detta. Man bråkar, och då får man bo på enskilt hotell. Bara en enda anläggning i Mariestad har förbrukat 560 000 kr. på detta sätt, och det är utöver flyktingförläggningens kostnad. Man fick alltså eget rum på hotellet. Det är sådant som det svenska folket är förbannat på.</textBlock>
      <textBlock ix="2">Det är det som skapar rasismen.</textBlock>
    </textBlock>
  </contentBlock>
  <contentBlock ix="157">
    <textBlock ix="0">
      <textBlock ix="0">Regeringen har efter tre månader inte gjort någonting när det gäller temporära arbetstillstånd.</textBlock>
      <textBlock ix="1">Det är fortfarande förbjudet för flyktingar att hjälpa till. De får inte ens städa sin egen anläggning.</textBlock>
    </textBlock>
  </contentBlock>
  <contentBlock ix="158">
    <textBlock ix="0">
      <textBlock ix="0">Man sade att man skulle införa lån i stället för bidrag. Det har man gjort till en viss del. Det senaste jag såg var att 52,5 milj.kr. hade använts till lån av en budget på 4,5 miljarder. Det har tydligen inte fungerat speciellt bra.</textBlock>
    </textBlock>
  </contentBlock>
  <contentBlock ix="159">
    <textBlock ix="0">
      <textBlock ix="0">En annan sak som faktiskt irriterar mycket gäller hemspråksundervisningen. Även flyktingar och invandrare tycker att det är fel med hemspråksundervisning. Det är bara en kategori som vill ha den kvar, nämligen hemspråkslärarna.</textBlock>
      <textBlock ix="1">Den kostar mycket pengar, och den försvårar också för invandrarna att lära sig svenska språket. Jag talade med en körskolelärare som även var med när ungrarna kom till landet. Han sade att det är mycket svårare att lära invandrare i dag att köra bil.</textBlock>
      <textBlock ix="2">Det tar mycket längre tid. Det trodde han berodde på just hemspråksundervisningen.</textBlock>
    </textBlock>
  </contentBlock>
  <contentBlock ix="160">
    <textBlock ix="0">
      <textBlock ix="0">Jag var inne på kriminaliteten förut. Det finns tyvärr väldigt många som utnyttjar vårt generösa system. De spekulerar helt enkelt genom att komma hit och vara här från ett halvår och upp till två år -- handläggningstiden är ju ofta så lång -- och begår en mängd brott. Detta har faktiskt ingen betydelse när handläggningstiden är ute och man skall bedöma om de skall få stanna, utan det sopas under mattan. Det är inte frågan om stölder på</textBlock>
      <textBlock ix="1">1 000 kr. eller 10 000 kr. utan det är oftast organiserade stölder som alltså inte ger några prickar. Det är också någonting som skapar rasism.</textBlock>
    </textBlock>
  </contentBlock>
  <contentBlock ix="161">
    <textBlock ix="0">
      <textBlock ix="0">Det finns många som utnyttjar vårt system till att turista här. Man spekulerar helt enkelt i att man kan vara här under en tid och få semestern betald, sedan åker man vidare till Norge. Detta är mycket vanligt.</textBlock>
    </textBlock>
  </contentBlock>
  <contentBlock ix="162">
    <textBlock ix="0">
      <textBlock ix="0">Om vi nu skall gå in på den ekonomiska delen skall ni veta att en flykting faktiskt kostar lika mycket som en riksdagsman. Därför är det viktigt att vi ser till att få ner handläggningstiderna.</textBlock>
    </textBlock>
  </contentBlock>
  <contentBlock ix="163">
    <textBlock ix="0">
      <textBlock ix="0">Till sist vill jag ställa en fråga: Är det rimligt att en tjänsteman på invandrarverket kan slarva bort 100</textBlock>
      <textBlock ix="1">milj.kr. på mindre än ett år? Jag vill ha svar på detta.</textBlock>
    </textBlock>
  </contentBlock>
  <contentBlock ix="164">
    <textBlock ix="0">
      <textBlock ix="0">Tredje vice talmannen erinrade om debattreglerna.</textBlock>
    </textBlock>
  </contentBlock>
  <contentBlock ix="165">
    <textBlock ix="0">
      <textBlock ix="0">Anf. 18 MAUD BJÖRNEMALM (s):</textBlock>
    </textBlock>
  </contentBlock>
  <contentBlock ix="166">
    <textBlock ix="0">
      <textBlock ix="0">Herr talman! Jag kan bara konstatera att det inte fanns mycket till politisk inriktning eller politisk vilja i Birgit Friggebos svar. När det gäller det internationella samarbetet och den internationella samverkan säger Birgit Friggebo i svaret att man skall verka internationellt för en reglering av skyddet för de personer som faller utanför</textBlock>
      <textBlock ix="1">Genèvekonventionen.</textBlock>
    </textBlock>
  </contentBlock>
  <contentBlock ix="167">
    <textBlock ix="0">
      <textBlock ix="0">Sedan talas det om OAU, och då frågar jag: Har jag uppfattat invandrarministern rätt att den borgerliga regeringen tänker arbeta för en konvention för</textBlock>
      <textBlock ix="1">Europa liknande den som finns inom OAU?</textBlock>
      <textBlock ix="2">Folkpartiet har i en motion till den flyktingskrivelse som den förra regeringen lade fram i våras, föreslagit att man skall ha en gemensam praxis i asylärenden i Europa och att det borde förankras i internationell rätt genom att man inrättar en europeisk domstol där man kan överklaga beslut i flyktingärenden. Är det också en fråga som invandrarministern tänker driva i internationella sammanhang?</textBlock>
    </textBlock>
  </contentBlock>
  <contentBlock ix="168">
    <textBlock ix="0">
      <textBlock ix="0">När det sedan gäller EG och samarbetet har ju folkpartiet ofta talat om EGs hårda flyktingpolitik.</textBlock>
      <textBlock ix="1">Under förra mandatperioden talade folkpartiets talesman med stor känsla om det ''fortress Europe''</textBlock>
      <textBlock ix="2">som EG-länderna håller på att bygga upp. Jag noterar att folkpartiet tydligen har bytt ståndpunkt här.</textBlock>
    </textBlock>
  </contentBlock>
  <contentBlock ix="169">
    <textBlock ix="0">
      <textBlock ix="0">När det sedan gäller viseringstvånget glider invandrarministern undan i sitt svar. Där kan jag bara se att Berith Eriksson inte har fått något svar på sin fråga om visering. Folkpartiet har ju alltid krävt att visumtvånget skall upphävas eftersom visering hindrar människor från att fly till Sverige.</textBlock>
    </textBlock>
  </contentBlock>
  <contentBlock ix="170">
    <textBlock ix="0">
      <textBlock ix="0">När det gäller advokatjourerna har den diskussionen pågått i många år, precis som Berith</textBlock>
      <textBlock ix="1">Eriksson säger. Man diskuterar inom invandrarverket och Advokatsamfundet vem som egentligen skall ha ansvaret och vem som skall svara för kostnaden eftersom en sådan här advokatjour naturligtvis inte är gratis. Även där har folkpartiet, i en partimotion med Bengt Westerberg som första namn, krävt att man skall inrätta en advokatjour så att asylsökande får juridiskt biträde redan vid gränsen.</textBlock>
    </textBlock>
  </contentBlock>
  <contentBlock ix="171">
    <textBlock ix="0">
      <textBlock ix="0">Invandrarministern har inte heller svarat på frågan om rättssäkerheten som Berith Eriksson ställde.</textBlock>
      <textBlock ix="1">Det är märkligt eftersom Birgit Friggebo i ett pressmeddelande i går sade att hon skall verka för att stärka rättssäkerheten i asylärenden. Det vore intressant att få veta på vilket sätt och på vilka punkter som rättssäkerheten inte fungerar tillfredsställande i dag.</textBlock>
    </textBlock>
  </contentBlock>
  <contentBlock ix="172">
    <textBlock ix="0">
      <textBlock ix="0">Det är bara att konstatera att folkpartiets flyktingpolitik i opposition har varit en helt annan än den man nu för i regeringsställning. Men så är det kanske när man har ansvar för verkligheten.</textBlock>
    </textBlock>
  </contentBlock>
  <contentBlock ix="173">
    <textBlock ix="0">
      <textBlock ix="0">Sedan skulle jag vilja sluta med att säga till Bert</textBlock>
      <textBlock ix="1">Karlsson -- det är visserligen inte Bert Karlsson och jag som skall debattera -- att han säger att han kan de här frågorna, men jag tvivlar mycket starkt på det. Jag vill uppmana Bert Karlsson att inte sprida fördomar från den här talarstolen.</textBlock>
    </textBlock>
  </contentBlock>
  <contentBlock ix="174">
    <textBlock ix="0">
      <textBlock ix="0">Anf. 19 Kulturminister BIRGIT FRIGGEBO</textBlock>
      <textBlock ix="1">(fp):</textBlock>
    </textBlock>
  </contentBlock>
  <contentBlock ix="175">
    <textBlock ix="0">
      <textBlock ix="0">Herr talman! Först till den stora och viktiga frågan, nämligen det internationella samarbetet. Det är naturligtvis bara en rännil som kommer hit till</textBlock>
      <textBlock ix="1">Sverige och söker skydd. Många fler kommer till andra länder i Europa. Där har Sverige en viktig roll att spela när det gäller att initiera, ta upp och driva frågor om bl.a. ökad rättssäkerhet. Det gäller även frågan om att hitta skyddsregler som går utöver Genèvekonventionen. Alla i denna sal vet att detta är ett mycket svårt arbete med de hårdnande attityder som finns i Europa. Låt oss inte dölja det.</textBlock>
      <textBlock ix="2">Vi kan inte göra någonting annat än att vara aktiva och driva detta. Jag har intensifierat det politiska deltagandet i det internationella samarbetet.</textBlock>
    </textBlock>
  </contentBlock>
  <contentBlock ix="176">
    <textBlock ix="0">
      <textBlock ix="0">När det sedan gäller visum- och transportkostnadsfrågorna kan det vara ett problem med den här kombinationen. Jag har alltså aviserat i svaret att jag är beredd att se över denna fråga.</textBlock>
    </textBlock>
  </contentBlock>
  <contentBlock ix="177">
    <textBlock ix="0">
      <textBlock ix="0">Hans Göran Franck börjar med att säga att svaret speglar att regeringen har en ambition att lösa problemen. Ja, den finns.</textBlock>
    </textBlock>
  </contentBlock>
  <contentBlock ix="178">
    <textBlock ix="0">
      <textBlock ix="0">När det gäller frågan om offentligt biträde har jag noterat att det ibland kan ta lång tid att få besked från invandrarverket. Det är mot den bakgrunden som jag har aviserat att vi, i samband med att vi ser över invandrarverkets roll när det gäller mottagningsverksamheten, även skall ta upp den här frågan. Jag är också inriktad på att ta upp den fråga som Hans Göran Franck nämnde, nämligen om invandrarverket skall syssla med alla frågor eller om man skall göra någon uppdelning. Jag är beredd att pröva den frågan.</textBlock>
    </textBlock>
  </contentBlock>
  <contentBlock ix="179">
    <textBlock ix="0">
      <textBlock ix="0">Sedan, Bert Karlsson, tror jag att det är litet farligt att vi politiker -- för nu är Bert Karlsson också politiker, vald av en del av svenska folket -- börjar tala om att en del av oss vet mer om verkligheten än andra. Det finns många bland riksdagens ledamöter som har suttit här i många år. De har fått brev oavbrutet i många år. Det finns många riksdagsledamöter som engagerar sig personligen i enskilda flyktingfall. Jag vet det. Varje gång jag kommer till riksdagen är det någon riksdagsledamot, ibland flera, som tar upp enskilda fall till diskussion. De vet verkligen hur det ser ut i verkligheten för de personer som söker skydd här i</textBlock>
      <textBlock ix="1">Sverige.</textBlock>
    </textBlock>
  </contentBlock>
  <contentBlock ix="180">
    <textBlock ix="0">
      <textBlock ix="0">Det finns inget i svaret som säger att flyktingmottagandet är humant. Det står att regeringen avser att föra en flykting- och invandrarpolitik som skall präglas av humanitet.</textBlock>
    </textBlock>
  </contentBlock>
  <contentBlock ix="181">
    <textBlock ix="0">
      <textBlock ix="0">Jag har varit mycket kritisk angående flyktingmottagandet, inte minst det som hänger samman med den långa väntetiden. Det är inhumant mot de människor som tvingas att vänta långa tider på besked. Det kostar också mycket pengar, och människorna får inte arbeta för att kunna försörja sig. Sysslolösheten är ett problem för dessa människor. Det är mot den bakgrunden som regeringen har aviserat att vi skall se över mottagningsverksamheten, i stället för att ägna oss åt det socialistiska, planmässiga mottagandet att flytta människor från slussar till förläggningar och ut till kommuner. Sådant fördyrar verksamheten och tillåter inte dem som söker skydd att i största möjliga utsträckning ordna sina förhållanden själva. Jag tror inte att det går att överlåta hela ansvaret, men dock till dem som har den möjligheten.</textBlock>
    </textBlock>
  </contentBlock>
  <contentBlock ix="182">
    <textBlock ix="0">
      <textBlock ix="0">Regeringen har brutit ut förslagen om möjligheterna att försörja sig och arbeta under väntetiden ur den utredning som nu ser över frågan om sysselsättning för dem som söker asyl. Det är meningen att departementet självt skall snabbehandla den fråga som handlar om möjligheten att få ett arbetstillstånd på den reguljära arbetsmarknaden.</textBlock>
    </textBlock>
  </contentBlock>
  <contentBlock ix="183">
    <textBlock ix="0">
      <textBlock ix="0">Regeringen har suttit i två månader, inte tre, Bert</textBlock>
      <textBlock ix="1">Karlsson.</textBlock>
    </textBlock>
  </contentBlock>
  <contentBlock ix="184">
    <textBlock ix="0">
      <textBlock ix="0">Jag tycker att det är bra att människor demonstrerar, som Bert Karlsson säger, mot de politiska beslut som inte är bra. Men då skall man inte kritisera avarterna av svenskt flyktingmottagande och sedan krypa bakom de argumenten, när man i själva verket inte vill ha hit människor över huvud taget. Jag tror att sådant förekommer.</textBlock>
    </textBlock>
  </contentBlock>
  <contentBlock ix="185">
    <textBlock ix="0">
      <textBlock ix="0">Bert Karlsson ägnar sig, med hjälp av sin attityd till frågorna, att sprida felaktig information och uppammar främlingsfientlighet. Han säger att det har ingen betydelse om människor begår brott för bedömningen av om de får stanna här eller ej.</textBlock>
      <textBlock ix="1">Detta är helt fel. Även om någon har väntat länge och alltså skulle ha skäl att stanna enligt den praxisen, får den personen inte tillstånd att stanna i</textBlock>
      <textBlock ix="2">Sverige om han har begått brott. Det behövs inte ens en dom. Enbart misstanken och en förundersökning om brott kan vara skäl till att inte få tillstånd att stanna i Sverige.</textBlock>
    </textBlock>
  </contentBlock>
  <contentBlock ix="186">
    <textBlock ix="0">
      <textBlock ix="0">Maud Björnemalm beskriver mitt svar på ett helt annat sätt än vad Hans Göran Franck gör. Det tycker jag är svar nog emot Maud Björnemalm.</textBlock>
      <textBlock ix="1">Mot bakgrund av hur i vissa avseenden den socialdemokratiska regeringen hanterade dessa frågor, är det inte mycket att ta fasta på i Maud</textBlock>
      <textBlock ix="2">Björnemalms inlägg i denna kammare.</textBlock>
    </textBlock>
  </contentBlock>
  <contentBlock ix="187">
    <textBlock ix="0">
      <textBlock ix="0">Anf. 20 BERITH ERIKSSON (v):</textBlock>
    </textBlock>
  </contentBlock>
  <contentBlock ix="188">
    <textBlock ix="0">
      <textBlock ix="0">Herr talman! Eftersom det var jag som skrev interpellationen, kanske det är jag som skall påpeka för Bert Karlsson att en interpellation i regel handlar om vissa specifika frågor. Den här interpellationen handlar om just rättsfrågorna i asylhanteringen. Det är de frågorna vi debatterar.</textBlock>
    </textBlock>
  </contentBlock>
  <contentBlock ix="189">
    <textBlock ix="0">
      <textBlock ix="0">Jag föreslår att Bert Karlsson skriver en interpellation om just invandrarverkets upphandling. Det är en debatt som jag mycket gärna deltar i. Jag är mycket kritisk mot invandrarverkets upphandling, och jag har gått så långt att jag har föreslagit att kommunerna skall få ta över den verksamheten. Det är inte bara för att invandrarverket gör dåliga upphandlingar, utan jag anser att invandrarverket inte klarar tillsynen över sina förläggningar längre.</textBlock>
    </textBlock>
  </contentBlock>
  <contentBlock ix="190">
    <textBlock ix="0">
      <textBlock ix="0">Jag går vidare till Birgit Friggebo. Man får verkligen hoppas att Sverige kan påverka den lagstiftning som är på gång ute i Europa. FNs flyktingkommissarie är mycket bekymrad inför bl.a. EGs försök att med hjälp av sanktioner mot transportörer hindra flyktingar från att komma till ett annat land. Flyktingkommissarien säger att</textBlock>
      <textBlock ix="1">Genèvekonventionen sätts ur spel.</textBlock>
    </textBlock>
  </contentBlock>
  <contentBlock ix="191">
    <textBlock ix="0">
      <textBlock ix="0">Jag inser ju också att för den skyddsbehövande är det bättre om vi kan påverka EG ett snäpp längre i rätt riktning än om Sverige ensamt har en något bättre flyktingpolitik. Jag håller med om och förstår mot den bakgrunden att det är inte lika lätt att helt utgå från folkpartiets motion. Vi i vänsterpartiet ställer oss helt bakom den motionen. Folkpartiet krävde i motionen om invandrings- och flyktingpolitik att sanktionerna mot flygbolagen måste avskaffas. Vi här i Sverige kanske kan göra det, samtidigt som vi försöker att påverka EG.</textBlock>
    </textBlock>
  </contentBlock>
  <contentBlock ix="192">
    <textBlock ix="0">
      <textBlock ix="0">Det finns advokatjourer för brottsmål, och det är verkligt hög tid för advokatjourer även när det gäller flyktinghanteringen.</textBlock>
    </textBlock>
  </contentBlock>
  <contentBlock ix="193">
    <textBlock ix="0">
      <textBlock ix="0">Jag hoppas att det inte blir Ny Demokrati som får möjlighet att ha för stor inverkan i dessa frågor, såsom man uttalade i går i TV att man vill ha.</textBlock>
    </textBlock>
  </contentBlock>
  <contentBlock ix="194">
    <textBlock ix="0">
      <textBlock ix="0">Anf. 21 HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="195">
    <textBlock ix="0">
      <textBlock ix="0">Herr talman! Birgit Friggebo frågar vad vi kan göra. Det gäller situationen i Europa. Jag säger det jag har sagt tidigare och som jag vet har framförts från folkpartiets sida. Det är viktigt att göra markeringar i dessa frågor och ta upp dem på högre nivå. Vi har av och till föreslagit att statsministrarna skall ta ett ansvar när det gäller flyktingfrågorna och när det gäller kampen mot rasismen.</textBlock>
    </textBlock>
  </contentBlock>
  <contentBlock ix="196">
    <textBlock ix="0">
      <textBlock ix="0">Jag tror att det är viktigt att av och till lyfta upp dessa frågor på en högre nivå för att på det sättet inskärpa regeringarnas ansvar.</textBlock>
    </textBlock>
  </contentBlock>
  <contentBlock ix="197">
    <textBlock ix="0">
      <textBlock ix="0">Det var ett slag under bältet från Birgit Friggebo när hon talade om att det finns en socialistisk flyktingmottagning. Sedan skulle det finnas någon annan typ. Det handlar om att förbättra och effektivisera flyktingmottagningen, men naturligtvis också att göra den mindre byråkratisk.</textBlock>
      <textBlock ix="1">Jag anser att vi kan föra en diskussion om detta utan sådana politiska förtecken.</textBlock>
    </textBlock>
  </contentBlock>
  <contentBlock ix="198">
    <textBlock ix="0">
      <textBlock ix="0">Jag vill göra ett tillägg till den fråga som togs upp om muntlighet. Den frågan finns med i interpellationen. Först och främst är jag bekymrad över att lagstiftarens avsikter när det gäller muntlighet inte har uppfyllts. Det förekommer i mycket liten utsträckning. Det medges också. Nu skall det bli en del försöks- och utbildningsverksamhet på området. Det finns all anledning att följa upp den här verksamheten och se hur den utfaller och att den sköts på ett snabbare och effektivare sätt än advokatjourerna.</textBlock>
    </textBlock>
  </contentBlock>
  <contentBlock ix="199">
    <textBlock ix="0">
      <textBlock ix="0">Men jag vill dessutom nämna att det är en mycket olikartad behandling när det gäller den fråga som</textBlock>
      <textBlock ix="1">Berith Eriksson tog upp, om bandinspelningar. I</textBlock>
      <textBlock ix="2">Malmö används t.ex. bandinspelning till 50 %. I</textBlock>
      <textBlock ix="3">Göteborg förekommer bandinspelning nästan aldrig; i 99--100 % av fallen använder man inga bandinspelningar. Invandrarministern bör se över detta, så att vi får likformighet i reglerna.</textBlock>
    </textBlock>
  </contentBlock>
  <contentBlock ix="200">
    <textBlock ix="0">
      <textBlock ix="0">Till slut: Jag tycker att Bert Karlsson inte skall stå här och vara förmäten och tycka att han vet allt --</textBlock>
      <textBlock ix="1">vara besserwisser. Det är många här i riksdagen som har mycket god kontakt med invandrare och flyktingar; åtskilliga har också yrkesverksamhet på detta område. Att göra som Bert Karlsson här gör befordrar inte en saklig debatt.</textBlock>
    </textBlock>
  </contentBlock>
  <contentBlock ix="201">
    <textBlock ix="0">
      <textBlock ix="0">Anf. 22 BERT KARLSSON (nyd):</textBlock>
    </textBlock>
  </contentBlock>
  <contentBlock ix="202">
    <textBlock ix="0">
      <textBlock ix="0">Herr talman! Det är säkert flera riksdagsledamöter som har kontakt med flyktingar. Men det låter faktiskt inte så när saker och ting beskrivs här. Det är rätt förvånande att när man beskriver faktiska fall, beskriver verkligheten -- då är det fördomar.</textBlock>
      <textBlock ix="1">Och diskuterar man över huvud taget flyktingpolitik, då är man rasist. Detta är ju fantastiskt.</textBlock>
    </textBlock>
  </contentBlock>
  <contentBlock ix="203">
    <textBlock ix="0">
      <textBlock ix="0">Jag har naturligtvis ingenting emot att folk demonstrerar mot rasister, jag tycker att de är fruktansvärda. Men man måste ju då se till att de inte har argument; det är det jag vill peka på. Ta bort argumenten, så får vi inga sådana här rasistiska tendenser! Jag vill påstå att de tendenserna kommer att öka om vi inte gör något åt detta.</textBlock>
    </textBlock>
  </contentBlock>
  <contentBlock ix="204">
    <textBlock ix="0">
      <textBlock ix="0">Jag fick naturligtvis inget svar av Birgit Friggebo på frågan om allt det här slöseriet skall fortsätta, om man kommer att göra något åt det, och om man över huvud taget är intresserad av att ta reda på om det jag säger är riktigt. Det är väl ganska intressant att ta reda på om en tjänsteman slarvar bort 100</textBlock>
      <textBlock ix="1">milj.kr. på mindre än ett år. Jag tycker att det vore oerhört viktigt. Skulle det vara ett rån här ute på</textBlock>
      <textBlock ix="2">50 milj.kr., garanterar jag att hela Sveriges poliskår hade jagat förövarna. Men när en tjänsteman slarvar bort pengarna är det tydligen legalt -- man svarar inte ens.</textBlock>
    </textBlock>
  </contentBlock>
  <contentBlock ix="205">
    <textBlock ix="0">
      <textBlock ix="0">Det var också intressant att man inte sade om man skulle göra någonting åt temporära arbetstillstånd.</textBlock>
      <textBlock ix="1">När det gäller hemspråksundervisning fick jag inte heller något svar. Men jag vet att det finns en utredning som säger att inte ens flyktingarna och invandrarna själva i dag går i någon större utsträckning på de här kurserna. Däremot fanns det tidigare ett förslag, som jag hade väckt, om att man omedelbart skulle ge invandrarna en språkkassett på resp. språk när de kom till landet. Det hade kostat invandrarverket ungefär 12 kr., en mycket billig investering. Men det var man inte ett dugg intresserad av. Det finns allt så många frågetecken.</textBlock>
    </textBlock>
  </contentBlock>
  <contentBlock ix="206">
    <textBlock ix="0">
      <textBlock ix="0">När det gäller bedömningen av när vederbörande begår brott, vill jag säga att det inte är sant vad som här påstods. Jag har så många exempel på folk som har satt i system att begå brott i Sverige och som har fått uppehållstillstånd. Senast var det de här knarkarna -- jugoslaverna -- som sitter i Thailand.</textBlock>
      <textBlock ix="1">De kommer tydligen att få uppehållstillstånd trots att de satt inne, dömda till tolv år för knarkaffärer.</textBlock>
    </textBlock>
  </contentBlock>
  <contentBlock ix="207">
    <textBlock ix="0">
      <textBlock ix="0">Men det skulle vara mycket intressant att någon gång få svar på frågan om slöseriet inom invandrarverket -- och om man från riksdagens sida är intresserad av att ta reda på om det är sant eller ej.</textBlock>
    </textBlock>
  </contentBlock>
  <contentBlock ix="208">
    <textBlock ix="0">
      <textBlock ix="0">Anf. 23 MAUD BJÖRNEMALM (s):</textBlock>
    </textBlock>
  </contentBlock>
  <contentBlock ix="209">
    <textBlock ix="0">
      <textBlock ix="0">Herr talman! Jag förstår att Birgit Friggebo inte vill kommentera mitt inlägg, eftersom det handlar om folkpartiets roll och folkpartiets inflytande på flyktingpolitiken i den nuvarande borgerliga regeringen.</textBlock>
    </textBlock>
  </contentBlock>
  <contentBlock ix="210">
    <textBlock ix="0">
      <textBlock ix="0">Jag tycker att det är bra att man skall se över invandrarverkets roll och se över flyktingmottagandet, och det är bra att man diskuterar detta. Och det är bra att man försöker komma till rätta med de långa väntetiderna; det har man ju försökt under många år med olika åtgärder.</textBlock>
    </textBlock>
  </contentBlock>
  <contentBlock ix="211">
    <textBlock ix="0">
      <textBlock ix="0">Men jag tror inte att man löser problemet med de långa väntetiderna genom att låta de asylsökande arbeta. Dessutom har jag svårt att se hur det skall gå till, åtminstone i den nuvarande situationen på arbetsmarknaden. Vi vet att arbetslösheten är mycket hög bland ''gamla'' invandrare och flyktingar. Den är dubbelt så hög bland invandrare och flyktingar som bland svenska medborgare.</textBlock>
      <textBlock ix="1">Dessa människor måste man ju försöka hjälpa i första hand, tycker jag, i stället för att ge de asylsökande arbete.</textBlock>
    </textBlock>
  </contentBlock>
  <contentBlock ix="212">
    <textBlock ix="0">
      <textBlock ix="0">Sedan kan man ju också, Birgit Friggebo, i den hårda situation som råder på arbetsmarknaden, fundera över hur det här påverkar den våg av främlingsfientlighet som vi för närvarande har i landet.</textBlock>
    </textBlock>
  </contentBlock>
  <contentBlock ix="213">
    <textBlock ix="0">
      <textBlock ix="0">Anf. 24 JOHN BOUVIN (nyd):</textBlock>
    </textBlock>
  </contentBlock>
  <contentBlock ix="214">
    <textBlock ix="0">
      <textBlock ix="0">Herr talman, ledamöter, statsråd! Piken var ganska fin, Birgit Friggebo, men jag förstod vad ni menar.</textBlock>
    </textBlock>
  </contentBlock>
  <contentBlock ix="215">
    <textBlock ix="0">
      <textBlock ix="0">När man inte vill se sanningen i ögonen, blir det emellertid på det här sättet. Jag tycker att vi här i dag har hört en debatt som har urartat till just ingenting. Man skall sätta till utredningar, och man skall göra det och det. Kan man inte klart och tydligt inse att det har gått snett i vår invandrarresp. flyktingpolitik?</textBlock>
    </textBlock>
  </contentBlock>
  <contentBlock ix="216">
    <textBlock ix="0">
      <textBlock ix="0">Jag har också stor erfarenhet av detta. Jag har jobbat utomlands, bland u-ländernas befolkning i</textBlock>
      <textBlock ix="1">Asien och Afrika, litet överallt -- och också här hemma. Men när jag försöker lägga fram sanningen, så förvanskar man den. Massmedia är specialister på att förvanska sanningen. Man är inte intresserad av sanningen. Men jag står här endast för att sanningen skall segra till slut. Jag tycker att om vi skall representera Sveriges folk, då skall vi också göra det. Vi skall vara stolta över detta, och vi skall sluta lura oss själva. Ett land som inte kan ta hand om sina egna -- hur skall man kunna begära att det skall ta hand om andra människor? Det har jag aldrig begripit.</textBlock>
    </textBlock>
  </contentBlock>
  <contentBlock ix="217">
    <textBlock ix="0">
      <textBlock ix="0">Jag har pratat med många invandrare. De förstår mig fullständigt och håller med mig till hundra procent. Det här som vi håller på med i dag, det går inte. Det är en böld som håller på att spricka. Vi bör lägga fram alla problem på bordet nu -- inte i morgon, och inte efter en massa utredningar. Talet om utredningar får mig nästan att skaka. Det är som att smyga undan.</textBlock>
    </textBlock>
  </contentBlock>
  <contentBlock ix="218">
    <textBlock ix="0">
      <textBlock ix="0">Vi kan ta demonstrationerna nere i Malmö. Det är demonstrationer mot regeringens handlingsförlamning. Gör vi ingenting, kommer det att bli mer. Jag föreslog i en debattartikel att man skulle stoppa invandringen, låt oss säga ett år framåt -- så nära noll som möjligt. Varför? Jo, av den enkla anledningen att man måste ta tag i de här problemen. Gör ett regelsystem, och hela köret!</textBlock>
      <textBlock ix="1">Då blir det inga problem. Detta förstår flyktingarna. Och framför allt: Förklara för vanligt folk! Tiotusentals människor går ut i arbetslöshet, och så kommer det in lika många som inte har jobb.</textBlock>
      <textBlock ix="2">Det fungerar inte.</textBlock>
    </textBlock>
  </contentBlock>
  <contentBlock ix="219">
    <textBlock ix="0">
      <textBlock ix="0">Det är här inte fråga om rasism eller något liknande, utan detta är en verklighet. Det är egentligen inget hån mot någon av er i denna sal, men på något sätt lever ni i en för trygg värld här inne. Gå ut på gator och torg och prata med folk! Vi är tillsatta av folket, och då skall vi handla därefter.</textBlock>
    </textBlock>
  </contentBlock>
  <contentBlock ix="220">
    <textBlock ix="0">
      <textBlock ix="0">Jag hoppas att någon kan ta tag i det här och ordna en öppen debatt. Jag tvivlar på massmedia och den ärlighet som jag har växt upp i. Men vi gör ett försök, så får vi se. Kom ihåg att vi inte skall kasta skit på varandra, utan vi skall jobba ihop!</textBlock>
    </textBlock>
  </contentBlock>
  <contentBlock ix="221">
    <textBlock ix="0">
      <textBlock ix="0">Anf. 25 Kulturminister BIRGIT FRIGGEBO</textBlock>
      <textBlock ix="1">(fp):</textBlock>
    </textBlock>
  </contentBlock>
  <contentBlock ix="222">
    <textBlock ix="0">
      <textBlock ix="0">Herr talman! Om Hans Göran Franck störs av orden socialistisk och planmässig, kan jag gå med på att också använda ordet byråkrati. Det intressanta är att systemet för mottagande är alltför oflexibelt och ger för litet utrymme för enskilda människor att ta tag i sin situation och hjälpa sig själva.</textBlock>
    </textBlock>
  </contentBlock>
  <contentBlock ix="223">
    <textBlock ix="0">
      <textBlock ix="0">När det gäller möjligheterna till bandinspelning visar Hans Göran Francks uppräkning att det inte är någon principiell fråga, huruvida man skall ha bandinspelning eller inte. Det är en praktisk fråga hur det faktisk går till. Det är viktigt att man får en bra dokumentation. I Danmark har man t.ex. den ordningen att den asylsökande själv får skriva ner sin berättelse. Det är viktigt att man får ett system som gör att dokumentationen blir bra.</textBlock>
    </textBlock>
  </contentBlock>
  <contentBlock ix="224">
    <textBlock ix="0">
      <textBlock ix="0">Herr talman! Det har ställts en interpellation till mig som handlar om vissa saker. Nu har diskussionen svällt ut till att gälla flyktingmottagandet över huvud taget. Jag är beredd att delta i en sådan diskussion, men det kan vara bra att den förbereds på bättre sätt.</textBlock>
    </textBlock>
  </contentBlock>
  <contentBlock ix="225">
    <textBlock ix="0">
      <textBlock ix="0">Jag uppfattar inte Bert Karlssons inlägg på annat sätt än att han inte vill höra på de svar han får. Han säger att jag inte har tagit upp frågan om temporära arbetstillstånd, när jag just har stått i talarstolen och sagt vi har brutit ut just denna fråga från utredningsverksamheten för att omedelbart på departementet ta fram ett förslag till temporära arbetstillstånd, för att de asylsökande skall kunna arbeta under väntetiden.</textBlock>
    </textBlock>
  </contentBlock>
  <contentBlock ix="226">
    <textBlock ix="0">
      <textBlock ix="0">Bert Karlsson vill att jag skall uttala mig om en enskild, icke namngiven tjänsteman på en myndighet som har handlagt ekonomiska frågor och att jag skall ta för gott hans uppgifter och fördöma detta. Detta är ett fullständigt orimligt krav från en riksdagsman gentemot en minister. Så sköter inte en ansvarsfull regering sina uppgifter.</textBlock>
    </textBlock>
  </contentBlock>
  <contentBlock ix="227">
    <textBlock ix="0">
      <textBlock ix="0">Bert Karlsson säger att han inte har fått något svar när det gäller slöserifrågorna. Vi har sagt att vi skall se över flyktingmottagandet därför att det kostar mycket, därför att folk får vänta länge.</textBlock>
    </textBlock>
  </contentBlock>
  <contentBlock ix="228">
    <textBlock ix="0">
      <textBlock ix="0">Gång på gång får han svar. Men han vill inte höra svaren, därför att han vill fortsätta med sin egen kampanj.</textBlock>
    </textBlock>
  </contentBlock>
  <contentBlock ix="229">
    <textBlock ix="0">
      <textBlock ix="0">Till Maud Björnemalm vill jag säga att det inte finns något i detta interpellationssvar som på någon punkt tar tillbaka det som folkpartiet har drivit i opposition i denna riksdag. Det är viktigt för mig att konstatera det, för det ger mig en bas för att inom regeringen och riksdagen arbeta för bättre förhållanden när det gäller flyktingpolitiken.</textBlock>
      <textBlock ix="1">Problemet är, Maud Björnemalm, att folkpartiet inte har majoritet i denna riksdag för att få igenom alla sina förslag.</textBlock>
    </textBlock>
  </contentBlock>
  <contentBlock ix="230">
    <textBlock ix="0">
      <textBlock ix="0">John Bouvins inlägg litet svårt att besvara, eftersom han inte ställde några särskilda frågor. Han hade ett förslag, att vi skulle stoppa de asylsökande under ett år framöver. Jag skulle vilja fråga hur det påverkar t.ex. kriget i Jugoslavien, om Sverige totalstänger sina gränser. Skyddsbehovet hos människor avgörs av helt andra saker än om</textBlock>
      <textBlock ix="1">Sveriges riksdag skulle fatta beslut om att sätta upp en järnridå gentemot andra länder.</textBlock>
    </textBlock>
  </contentBlock>
  <contentBlock ix="231">
    <textBlock ix="0">
      <textBlock ix="0">Tredje vice talmannen anmälde att Maud</textBlock>
      <textBlock ix="1">Björnemalm anhållit att till protokollet få antecknat att hon inte ägde rätt till ytterligare inlägg.</textBlock>
    </textBlock>
  </contentBlock>
  <contentBlock ix="232">
    <textBlock ix="0">
      <textBlock ix="0">Anf. 26 BERITH ERIKSSON (v):</textBlock>
    </textBlock>
  </contentBlock>
  <contentBlock ix="233">
    <textBlock ix="0">
      <textBlock ix="0">Herr talman! Jag vill först till Birgit Friggebo säga följande angående bandinspelningarna. Ett förslag som har utarbetats går ut på att den asylsökande skulle ha en kopia och utredningen en, för rättssäkerhetens skull.</textBlock>
    </textBlock>
  </contentBlock>
  <contentBlock ix="234">
    <textBlock ix="0">
      <textBlock ix="0">Jag känner däremot att jag vill kommentera John</textBlock>
      <textBlock ix="1">Bouvins inlägg. Han har ju varit ute i världen, och då vet han att världen inte fungerar för majoriteten av världens befolkning. Det vi håller på med i detta hus är i regel att kivas om hur vi skall fördela vårt välstånd. Men denna fråga, asylpolitiken, ligger utanför detta. John Bouvins förslag handlar om att vi skall kliva av de internationella åtaganden som vi har gjort när vi har ratificerat internationella konventioner. Jag tycker att man från Ny</textBlock>
      <textBlock ix="2">Demokratis sida skall tala klarspråk och säga: Vi tycker att Sverige skall meddela till FM och andra internationella fora att vi inte längre kommer att följa de konventioner som vi har undertecknat.</textBlock>
    </textBlock>
  </contentBlock>
  <contentBlock ix="235">
    <textBlock ix="0">
      <textBlock ix="0">Jag tycker att det är ganska jobbigt när Ny</textBlock>
      <textBlock ix="1">Demokratis representanter i debatt efter debatt är både oförskämda och ohederliga och utgår från att de är de enda personerna i detta hus som har kontakt med människor utanför. På den punkten saknar Ny Demokrati verklighetsförankring. När man kommer med sådana svepande påståenden, måste man framför, vad man har för belägg för dem.</textBlock>
    </textBlock>
  </contentBlock>
  <contentBlock ix="236">
    <textBlock ix="0">
      <textBlock ix="0">Att vi har en överorganiserad flyktingmottagning i dag och att arbetet verkligen måste sättas i gång, har vi nästan alla i denna kammare varit överens om. Den organisation som den förra riksdagsmajoriteten byggde upp utgick från ett visst antal människor. Man skulle bygga en organisation där man skulle stoppa in ett visst antal människor, av olika skäl. Jag har en känsla av att det är ungefär den modellen som Ny Demokrati vill ha. Man går ofta ut och talar om ett visst antal människor.</textBlock>
    </textBlock>
  </contentBlock>
  <contentBlock ix="237">
    <textBlock ix="0">
      <textBlock ix="0">Anf. 27 HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="238">
    <textBlock ix="0">
      <textBlock ix="0">Herr talman! Jag tycker också att det är viktigt i detta läge att inte bara medverka, utan att man från samhällets sida ger uppmuntran och stöd åt den frivilligrörelse som finns bland de humanitära organisationerna för att göra enskilda insatser. Det är just de kontakter som sker på den grunden som skapar en förbättrad inställning, inte de här svepande, litet småaktiga huggen som kommer i denna debatt från visst håll. Det är andefattigt när man inte har mera att komma med än att säga att man skall stoppa all invandring under ett år. Det bottnar också i en syn som vittnar om att man inte alls begriper dessa problem.</textBlock>
    </textBlock>
  </contentBlock>
  <contentBlock ix="239">
    <textBlock ix="0">
      <textBlock ix="0">Det finns länder som har mer eller mindre restriktiv flyktingpolitik. Det finns länder i Europa, exempelvis Italien, som tidvis har haft en mycket restriktiv politik. Invandringen kommer ändå, men invandrarna går under jorden. I många delar av världen blir det på det sättet. Olika grader av restriktivitet som går för långt, som går till ytterligheter, leder till att man får ett underjordiskt proletariat av människor som lever illa. Det är den i absolut särklass sämsta invandrarpolitiken.</textBlock>
    </textBlock>
  </contentBlock>
  <contentBlock ix="240">
    <textBlock ix="0">
      <textBlock ix="0">Slutligen vill jag säga att jag verkligen hoppas att</textBlock>
      <textBlock ix="1">Birgit Friggebo står fast vid att se till att denna utredning om arbete åt asylsökande blir prövad i en saklig anda -- att den genomförs utgår jag från. Det är viktigt att vi får ett konstruktivt förslag på den punkten. Man säger ibland att det stora felet är att de asylsökande går här och inte gör någonting. I</textBlock>
      <textBlock ix="2">nästa stund är felet att de skall göra någonting. Det är ingen ordning på argumenteringen ibland. Jag vill starkt förorda att vi får ett bra förslag som gör att de asylsökande skall kunna delta i sysselsättningen.</textBlock>
    </textBlock>
  </contentBlock>
  <contentBlock ix="241">
    <textBlock ix="0">
      <textBlock ix="0">Ett land löser inte sina sysselsättningsproblem genom att minska befolkningen, inte heller genom att öka den. Det är ett gammalt, suddigt teoretiskt tänkande som ligger bakom detta. Det skall inte vara vägledande.</textBlock>
    </textBlock>
  </contentBlock>
  <contentBlock ix="242">
    <textBlock ix="0">
      <textBlock ix="0">Anf. 28 BERT KARLSSON (nyd):</textBlock>
    </textBlock>
  </contentBlock>
  <contentBlock ix="243">
    <textBlock ix="0">
      <textBlock ix="0">Herr talman! Hans Göran Franck sade att det var ett suddigt tänkande. Jag tycker att hela han var suddig. Jag förstod inte någonting. Men det kanske är meningen.</textBlock>
    </textBlock>
  </contentBlock>
  <contentBlock ix="244">
    <textBlock ix="0">
      <textBlock ix="0">Jag glömde att tacka folkpartiet tidigare för att vi tydligen har blivit erkända som politiker. Det är inte alla i det partiet som har gjort det eller över huvud taget räknar med Ny Demokrati.</textBlock>
    </textBlock>
  </contentBlock>
  <contentBlock ix="245">
    <textBlock ix="0">
      <textBlock ix="0">Jag krävde inte att någon enskild tjänsteman skulle fördömas. Jag krävde en undersökning. Jag kan tillställa er min senaste bok Skandal. Där har ni alla siffror och även namnet på tjänstemannen, så det går litet fortare. Det är ofta så här när ni skall göra någonting.</textBlock>
    </textBlock>
  </contentBlock>
  <contentBlock ix="246">
    <textBlock ix="0">
      <textBlock ix="0">Det har nu gått tre månader sedan borgerligheten kom till makten. Man säger att frågan om temporära arbetstillstånd skall utredas. Så säger man till pensionärer också. När man vill gömma sig bakom någonting och ändå säga att man har gjort något, säger man: Vi skall utreda det här. Men det här är så solklart, så det kan man genomföra omedelbart.</textBlock>
    </textBlock>
  </contentBlock>
  <contentBlock ix="247">
    <textBlock ix="0">
      <textBlock ix="0">Det är ganska förvånande att svenska folket inte reagerar mer. Häromdagen hade vi en diskussion om hur en höjning av barnbidragen skulle finansieras. Det gällde 2 miljarder. Då skall man tänka på att flyktingpolitiken kostar ca 14 miljarder och u-hjälpen 14 miljarder. Det är 28 miljarder.</textBlock>
      <textBlock ix="1">Tänk på det, när det slarvas bort pengar! Man får ingen förståelse från barnfamiljer och pensionärer när de ser att pengarna slarvas bort. Därför är svaret på frågan om slarvet med skattebetalarnas pengar oerhört viktigt och det som irriterar allra mest.</textBlock>
    </textBlock>
  </contentBlock>
  <contentBlock ix="248">
    <textBlock ix="0">
      <textBlock ix="0">Att det är misär i världen vet jag. Jag har faktiskt också varit ute och rest en del och sett det. Det finns många länder som vi skulle behöva hjälpa. Då räcker det inte med att ta emot 25 000--30 000</textBlock>
      <textBlock ix="1">flyktingar. Vi borde ta emot 25 miljoner. I öst finns enorma problem. Som ni vet får i stort sett ingen komma hit från det gamla Sovjet, Bulgarien,</textBlock>
      <textBlock ix="2">Rumänien osv. De tas inte emot. Det är inte av det skälet man får stanna här i landet. Jag tycker att det är dumt när man tar upp detta. Självklart vet alla att det är misär i världen och att vi bör ställa upp.</textBlock>
      <textBlock ix="3">Men det vi irriterar oss på är när man slarvar bort pengar och de inte kommer fram. Jag vill ha svar på när detta skall stoppas.</textBlock>
    </textBlock>
  </contentBlock>
  <contentBlock ix="249">
    <textBlock ix="0">
      <textBlock ix="0">Jag har inte sagt att vi skall fördöma den enskilde tjänstemannen i dag, men jag vill ha en undersökning om ifall det jag säger är riktigt eller ej.</textBlock>
    </textBlock>
  </contentBlock>
  <contentBlock ix="250">
    <textBlock ix="0">
      <textBlock ix="0">Anf. 29  JOHN BOUVIN (nyd):</textBlock>
    </textBlock>
  </contentBlock>
  <contentBlock ix="251">
    <textBlock ix="0">
      <textBlock ix="0">Herr talman! Vi måste skilja på flyktingar, invandrare, asylsökande och allt vad det kan vara.</textBlock>
      <textBlock ix="1">Att blanda in Jugoslaviens krigstillstånd är fel -- det är en helt annan historia. Om vi nu skall försöka få ordning på det här, som man gör i verkligheten och tar sak för sak, kan vi börja med att titta på vissa fakta. Sverige har en utlandsskuld på 600 miljarder och ett budgetunderskott på 50 miljarder i år, hur mycket det blir nästa år vet vi inte. Arbetslösheten ökar. Men här talar vi om temporärt arbetstillstånd för den ena eller den andra. Först och främst måste vi få snurr på industrin så att det bara ryker om den.</textBlock>
      <textBlock ix="2">Får vi inte snurr på industrin, kan vi glömma alltihop. Då blir Sverige ett u-land. Då vill jag se dem som tar emot oss när vi kommer med handen i fickan och inte vill arbeta, för det får man ju inte göra här i Sverige, utan man skall ligga lågt.</textBlock>
    </textBlock>
  </contentBlock>
  <contentBlock ix="252">
    <textBlock ix="0">
      <textBlock ix="0">Beträffande asylsökande och flyktingpolitik tror jag att om vi hade hållit oss till FNs flyktingkonvention, hade vi kanske inte haft dessa problem i dag. Men vi har inte gjort det, utan vi skall lägga en så stor vikt vid humanitet och tillåta anhöriginvandring. Förra året kom det hit 22 200</textBlock>
      <textBlock ix="1">anhöriga till dem som redan är här. Visst är det humant på ett sätt, men hur är det med alla de andra som är kvar i sina länder och inte kan komma hit därför att de inte har anhöriga här? Jag vill påstå att vi kunde kanske hjälpa 10, 15, 20 eller 30 gånger fler människor i närheten av deras egna länder.</textBlock>
    </textBlock>
  </contentBlock>
  <contentBlock ix="253">
    <textBlock ix="0">
      <textBlock ix="0">Jag hoppas att denna debatt blir en början till något gott. Vi kan börja lägga fram problemen som de är i stället för att lägga dem åt sidan och tala om att den och den inte har någon verklighetsförankring.</textBlock>
      <textBlock ix="1">Nåväl, vi får se. Jag har i alla fall gjort så gott jag kan. Jag var över huvud taget inte förberedd inför debatten, men jag kände mig tvungen att hoppa in.</textBlock>
    </textBlock>
  </contentBlock>
  <contentBlock ix="254">
    <textBlock ix="0">
      <textBlock ix="0">Jag uppmanar samtliga ledamöter att ta itu med problemet. Att gå ut med en manifestation är ganska bra, men då har man inte rent samvete. Vi måste verkligen ta itu med problemet och se vad vi kan göra. Är det humant att låta alla dessa människor sitta i flyktingläger? Det finns en kroat i Halmstad som varit i Sverige i fem år, men som fortfarande inte vet vad han skall göra. Är det humant? Det tycker inte jag. Är det humant att låta asylsökande sitta i läger som djur? Det tycker inte jag!</textBlock>
    </textBlock>
  </contentBlock>
  <contentBlock ix="255">
    <textBlock ix="0">
      <textBlock ix="0">Anf. 30  Kulturminister BIRGIT FRIGGEBO</textBlock>
      <textBlock ix="1">(fp):</textBlock>
    </textBlock>
  </contentBlock>
  <contentBlock ix="256">
    <textBlock ix="0">
      <textBlock ix="0">Herr talman! Först till Hans Göran Franck. Vi har en utredning som skall syssla med sysselsättningsoch arbetsfrågor för de asylsökande. Där kommer vi att göra så att vi bryter ut frågan om möjligheten till temporärt arbetstillstånd på den öppna marknaden. Det skall inte till någon ytterligare utredning, utan departementet kommer att direkt ta fram ett eget förslag. Däremot kommer utredningen att fortsätta med sysselsättningsfrågan, eftersom alla inte kommer att kunna få arbete på den öppna marknaden. Vi lägger vikt vid det arbete som sker inom den utredningen.</textBlock>
    </textBlock>
  </contentBlock>
  <contentBlock ix="257">
    <textBlock ix="0">
      <textBlock ix="0">Jag noterar att Bert Karlsson har lämnat kammaren. Han vill alltså inte höra kommentarer till det han sade. Han talade om att en tjänsteman har slarvat, men själv slarvar han i allra högsta grad med sanningen. Han framhärdar i att regeringen har suttit i tre månader, trots att den suttit i två månader. Han påstår att flyktingmottagandet kostar 14 miljarder när det kostar 7 miljarder. Han påstår att jag har sagt att vi skall utreda frågan om temporärt arbetstillstånd när jag har sagt att departementet omedelbart skall ta fram ett förslag om hur detta skall gå till. Sådana personer är det faktiskt ganska svårt att diskutera med. Det finns ingen grund, ingen gemensam verklighetsuppfattning att utgå från, inte ens om hur länge regeringen har suttit. Hur skall man då kunna debattera så allvarliga frågor som att människor söker skydd i detta land och hur det skall gå till?</textBlock>
    </textBlock>
  </contentBlock>
  <contentBlock ix="258">
    <textBlock ix="0">
      <textBlock ix="0">Herr talman! Jag är väldigt ambivalent när det gäller om jag över huvud taget skall gå in i en diskussion med John Bouvin. Han säger att han inte ens förberett sig för denna debatt. Han är vald av svenska folket och kvitterar ut ett arvode från riksdagen, något som i andra sammanhang kritiseras av Ny Demokrati. Men han besvärar sig inte ens med att förbereda sig för en debatt, sätta sig in i saken, utan han kommer med oerhört svepande uttalanden, som inte leder någonvart, inte för denna fråga fram en millimeter. Han svänger fram och tillbaka. Jaså, är det krigstillstånd i Jugoslavien, och har detta med asylsökande och skyddsbehov att göra? frågar han. Det är en helt annan sak, påstår han, när det är precis detta det handlar om, om människor som är jagade och söker skydd. Frågan är om vi skall ge dem detta skydd i</textBlock>
      <textBlock ix="1">Sverige.</textBlock>
    </textBlock>
  </contentBlock>
  <contentBlock ix="259">
    <textBlock ix="0">
      <textBlock ix="0">John Bouvin säger att vi lägger stor vikt vid humanitet. Ja, det är precis vad vi skall göra. Vi välkomnar kritik från nyd i det avseendet, om det är så han menar att debatten skall föras.</textBlock>
    </textBlock>
  </contentBlock>
  <contentBlock ix="260">
    <textBlock ix="0">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="261">
    <textBlock ix="0">
      <textBlock ix="0">3 §  Svar på interpellation 1991/92:42 om patentfrågor i biotekniksammanhang</textBlock>
    </textBlock>
  </contentBlock>
  <contentBlock ix="262">
    <textBlock ix="0">
      <textBlock ix="0">Anf. 31  Statsrådet REIDUNN LAURÉN</textBlock>
    </textBlock>
  </contentBlock>
  <contentBlock ix="263">
    <textBlock ix="0">
      <textBlock ix="0">(-):</textBlock>
    </textBlock>
  </contentBlock>
  <contentBlock ix="264">
    <textBlock ix="0">
      <textBlock ix="0">Herr talman! Lennart Daléus har frågat mig i vilka internationella sammanhang som Sverige deltar där patent på gentekniskt förändrade organismer, isolerade, naturligt förekommande organismer, delar av mänsklig arvsmassa eller hormoner framställda med hjälp av sådana delar diskuteras.</textBlock>
      <textBlock ix="1">Han har också frågat vilka uppfattningar i de aktuella patentfrågorna som Sverige framför i dessa sammanhang och om Sveriges deltagande i de internationella diskussionerna medför något bindande ställningstagande.</textBlock>
    </textBlock>
  </contentBlock>
  <contentBlock ix="265">
    <textBlock ix="0">
      <textBlock ix="0">I de nyligen avslutade EES-förhandlingarna har immaterialrätten utgjort en viktig del. Och i det protokoll till EES-avtalet som behandlar immateriell äganderätt anges att EFTA-staternas rättsregler skall överensstämma med de bestämmelser om immaterialrätten som finns i den europeiska patentkonventionen. Men som bekant är ju den svenska patentlagen sedan länge harmoniserad med denna konvention, varför detta inte innebär några nya förpliktelser för Sverige.</textBlock>
      <textBlock ix="1">Några särskilda uttalanden om patentering av levande materia m.m. har därför inte gjorts i detta sammanhang.</textBlock>
    </textBlock>
  </contentBlock>
  <contentBlock ix="266">
    <textBlock ix="0">
      <textBlock ix="0">Också inom ramen för de pågående GATT-</textBlock>
      <textBlock ix="1">förhandlingarna, den s.k. Uruguayrundan, diskuteras immaterialrättsliga frågor. En viktig fråga i dessa förhandlingar är i vilken utsträckning medlemsstaterna i sin nationella lagstiftning skall kunna undanta vissa uppfinningar från patenterbarhet. Såvitt avser biotekniska uppfinningar har vissa i-länder föreslagit en text som i sak nära ansluter till artikel 53 b) i den europeiska patentkonventionen med särskilda övergångsregler för u-länderna.</textBlock>
    </textBlock>
  </contentBlock>
  <contentBlock ix="267">
    <textBlock ix="0">
      <textBlock ix="0">Andra länder, däribland u-länderna, vill ha möjlighet att undanta växter och djur, inkl.</textBlock>
      <textBlock ix="1">mikroorganismer, och delar därav och förfaranden för deras framställning. Såvitt avser biotekniska uppfinningar skall enligt dessa länders mening ytterligare undantag tillåtas.</textBlock>
    </textBlock>
  </contentBlock>
  <contentBlock ix="268">
    <textBlock ix="0">
      <textBlock ix="0">Hur än bestämmelsen slutligt kommer att se ut torde den under inga förhållanden ålägga oss att vidga möjligheterna att patentera alster av det slag som Lennart Daléus nämner i sin interpellation. Det har därför inte heller i detta sammanhang funnits anledning för Sverige att inta någon ståndpunkt i dessa frågor.</textBlock>
    </textBlock>
  </contentBlock>
  <contentBlock ix="269">
    <textBlock ix="0">
      <textBlock ix="0">Under den föregående regeringens mandatperiod förekom det vid ett tillfälle att det från svensk sida framfördes synpunkter på patentering av sådana alster som avses med interpellationen.</textBlock>
    </textBlock>
  </contentBlock>
  <contentBlock ix="270">
    <textBlock ix="0">
      <textBlock ix="0">Våren 1989 hade svenska immaterialrättsexperter tillfälle att tillsammans med tjänstemän från övriga</textBlock>
      <textBlock ix="1">EFTA-stater yttra sig över det direktivförslag rörande rättsskydd för biotekniska uppfinningar som lades fram av EG-kommissionen hösten 1988.</textBlock>
      <textBlock ix="2">De svenska experterna framhöll då bl.a. följande.</textBlock>
      <textBlock ix="3">Principen att människor inte är patenterbara borde uttryckligen anges i direktivet. Såvitt avser andra högre livsformer än människor kunde det resas invändningar mot patent av olika anledningar. Det kunde av etiska skäl sättas i fråga om patent över huvud taget borde få meddelas på djur. Vid ställningstagandet till om djur skall vara patenterbara och hur långt skyddet i så fall skall sträcka sig borde man bl.a. väga in allmänhetens reaktioner liksom sedvänjor inom jordbruksnäringen. Gränsdragningen mot växtförädlarrätten borde göras klarare. Det framhölls att det var angeläget att växtförädlarrättssystemet inte försvagades.</textBlock>
    </textBlock>
  </contentBlock>
  <contentBlock ix="271">
    <textBlock ix="0">
      <textBlock ix="0">En redovisning av de svenska experternas synpunkter till EG-kommissionen har tidigare lämnats till riksdagens lagutskott av företrädare för justitiedepartementet.</textBlock>
    </textBlock>
  </contentBlock>
  <contentBlock ix="272">
    <textBlock ix="0">
      <textBlock ix="0">EG har ännu inte tagit slutlig ställning till direktivförslaget.</textBlock>
    </textBlock>
  </contentBlock>
  <contentBlock ix="273">
    <textBlock ix="0">
      <textBlock ix="0">Sverige har alltså under de senaste åren inte deltagit i några internationella förhandlingar som rört så speciella patentfrågor som de frågor som Lennart</textBlock>
      <textBlock ix="1">Daléus tar upp. Och utöver yttrandet över EGs direktivförslag till rättsskydd för biotekniska uppfinningar har det inte heller i övrigt från svensk sida framförts några synpunkter på dessa frågor.</textBlock>
    </textBlock>
  </contentBlock>
  <contentBlock ix="274">
    <textBlock ix="0">
      <textBlock ix="0">Skulle det visa sig att det blir aktuellt för Sverige att i internationella sammanhang anlägga synpunkter på möjligheterna att patentera levande organismer, mänsklig arvsmassa och liknande alster räknar jag med att finna en god grund för regeringens ställningstaganden i det som kan bli resultatet av genteknikberedningens pågående arbete.</textBlock>
    </textBlock>
  </contentBlock>
  <contentBlock ix="275">
    <textBlock ix="0">
      <textBlock ix="0">Slutligen vill jag framhålla att regeringen enligt regeringsformen inte utan riksdagens godkännande kan ingå internationella överenskommelser som är bindande för Sverige, om överenskommelsen förutsätter att lag ändras eller upphävs eller att ny lag stiftas.</textBlock>
    </textBlock>
  </contentBlock>
  <contentBlock ix="276">
    <textBlock ix="0">
      <textBlock ix="0">Anf. 32  LENNART DALÉUS (c):</textBlock>
    </textBlock>
  </contentBlock>
  <contentBlock ix="277">
    <textBlock ix="0">
      <textBlock ix="0">Herr talman! Jag tackar statsrådet Laurén för svaret, vilket tyvärr inte är särskilt upplysande.</textBlock>
      <textBlock ix="1">Sammanfattningsvis sägs det ju i svaret att Sverige inte har deltagit i de sammanhang som jag har frågat om. Det sägs i svaret att Sverige inte har några synpunkter. Mera intetsägande kan det knappast bli. Och mera passivt kan det svenska agerandet -- såsom detta redovisas i svaret -- inte bli, och det är än värre. Här har vi ju en av de frågor som står överst på den internationella dagordningen för många som är engagerade i miljöoch framtidsfrågor. Det här är uppenbarligen en fråga som engagerar svenska folket i mycket stor utsträckning. Frågan är av vitalt samhälleligt intresse. Och i denna fråga agerar regeringen, enligt vad statsrådet Laurén säger, inte alls.</textBlock>
      <textBlock ix="2">Regeringen har heller inte någon åsikt här.</textBlock>
    </textBlock>
  </contentBlock>
  <contentBlock ix="278">
    <textBlock ix="0">
      <textBlock ix="0">Två sammanhang nämns där patentfrågan är aktuell. Det ena är de nyligen avslutade EES-</textBlock>
      <textBlock ix="1">förhandlingarna. Där har Sverige inte agerat, eftersom den svenska lagstiftningen är anpassad till, låt oss använda det uttrycket, den anbefallda europeiska patentkonventionen. Att Sverige inte agerat i den här frågan för att förändra EPC, patentkommissionen, kan bara tolkas på det sättet att man från svensk sida i någon mening är nöjd med rådande förhållanden. Det är ett helt otillfredsställande synsätt.</textBlock>
    </textBlock>
  </contentBlock>
  <contentBlock ix="279">
    <textBlock ix="0">
      <textBlock ix="0">Dessutom måste man fråga sig, vilket många gör --</textBlock>
      <textBlock ix="1">och jag måste säga att jag hade hoppats att jag skulle få ett svar på frågan: Vad är den sanna innebörden av den europeiska patentkonventionen, för att vara mycket konkret, när det gäller frågan om huruvida det skall vara tillåtet att ta patent på gentekniskt förändrade bakterier, växter och djur? Vad är den sanna inställningen enligt den europeiska patentkonventionen? Vad är, och det är än viktigare, statsrådet Lauréns och därmed regeringens inställning i frågan om huruvida det skall vara tillåtet att göra på det här sättet?</textBlock>
    </textBlock>
  </contentBlock>
  <contentBlock ix="280">
    <textBlock ix="0">
      <textBlock ix="0">Statsrådet nämnder också GATT-förhandlingarna.</textBlock>
      <textBlock ix="1">Inte heller där tycks Sverige ha agerat eller anlagt någon ståndpunkt i frågan om huruvida det skall vara tillåtet eller inte att göra på nämnda sätt! Jag har ett intryck av att man på andra håll i Norden, alltså inte här i Sveriges riksdag, har nåtts av svenska förslag i de här frågorna just när det gäller</textBlock>
      <textBlock ix="2">GATT-förhandlingarna. Men jag tolkar statsrådet</textBlock>
      <textBlock ix="3">Lauréns svar som en uppenbar dementi av att</textBlock>
      <textBlock ix="4">Sverige har agerat och uttryckt en åsikt gentemot andra länder i frågan.</textBlock>
    </textBlock>
  </contentBlock>
  <contentBlock ix="281">
    <textBlock ix="0">
      <textBlock ix="0">Viktigare ändå är emellertid, herr talman, att det såvitt jag förstår finns ytterligare sammanhang där patentfrågan diskuteras, t.ex. inför konferensen i</textBlock>
      <textBlock ix="1">Brasilien nästa år om miljö och utveckling. Då skall en konvention antas om biologisk mångfald.</textBlock>
      <textBlock ix="2">Uppenbarligen finns bioteknikfrågan högst explicit med, och därmed också mycket tydligt patentfrågan.</textBlock>
    </textBlock>
  </contentBlock>
  <contentBlock ix="282">
    <textBlock ix="0">
      <textBlock ix="0">Det nämner statsrådet Laurén inte i svaret. Men såvitt jag förstår, och det intrycket har jag fått på annat sätt, har Sverige inte minst under de senaste dagarna i Genève varit representerat i förhandlingar om den här konventionen. I de förhandlingarna, liksom i tidigare förhandlingar om den här konventionen, har också biotekniken och patentfrågor diskuterats i mycket specifika och tydliga paragrafer.</textBlock>
    </textBlock>
  </contentBlock>
  <contentBlock ix="283">
    <textBlock ix="0">
      <textBlock ix="0">Jag frågar alltså: Varför nämner statsrådet Laurén inte de här förhandlingarna eller vad Sveriges position är i de fallen? Framförs det t.ex. där åsikter som är annorlunda jämfört med de åsikter som framförs i GATT-sammanhang eller som framförts i EES-sammanhang?</textBlock>
    </textBlock>
  </contentBlock>
  <contentBlock ix="284">
    <textBlock ix="0">
      <textBlock ix="0">Om så är fallet: Hur skiljer sig då de olika åsikterna? Och vad är regeringens uppfattning i de olika sammanhangen? Är den entydig, bör det gå att mycket entydigt ange vad man anser, och här upprepar jag, i frågan om huruvida det skall vara möjligt att ta patent på gentekniskt förändrade bakterier, växter och djur.</textBlock>
    </textBlock>
  </contentBlock>
  <contentBlock ix="285">
    <textBlock ix="0">
      <textBlock ix="0">Statsrådet Laurén hänvisar till genteknikberedningen, och här står vi inför bekymmer. En majoritet i beredningen har ju beslutat att skjuta på tidpunkten för när man skall avlämna sitt betänkande till nästa höst. Men si, då är Brasilienkonferensen avslutad och den konvention undertecknad som rymmer frågan om patent i biotekniksammanhang! Då blir frågan:</textBlock>
      <textBlock ix="1">Hur kan man från svensk sida komma fram till att vi skall vara med på en konvention av det slaget om regeringen avser att invänta ett beredningsresultat som kommer nästa höst?</textBlock>
    </textBlock>
  </contentBlock>
  <contentBlock ix="286">
    <textBlock ix="0">
      <textBlock ix="0">Herr talman! Sammanfattningsvis finns det många oklarheter i det svar som statsrådet Laurén här har lämnat, men jag hoppas att den debatt som följer skall innebära att några frågetecken kan rätas ut.</textBlock>
    </textBlock>
  </contentBlock>
  <contentBlock ix="287">
    <textBlock ix="0">
      <textBlock ix="0">Anf. 33  BARBRO WESTERHOLM (fp):</textBlock>
    </textBlock>
  </contentBlock>
  <contentBlock ix="288">
    <textBlock ix="0">
      <textBlock ix="0">Herr talman! Jag anmälde mig till denna debatt dels därför att detta är ett mycket viktigt område att belysa, dels därför att jag liksom Lennart Daléus och Annika Åhnberg är ledamot i genteknikberedningen.</textBlock>
    </textBlock>
  </contentBlock>
  <contentBlock ix="289">
    <textBlock ix="0">
      <textBlock ix="0">Jag vill här förmedla att genteknikberedningen hållits informerad om det internationella arbetet, och det kommer att presenteras i betänkandet. Vi har också haft möjligheter att framföra våra synpunkter. Genom att regeringskansliet är företrätt vid sammanträdena finns det ju en brygga mellan beredningen och regeringskansliet som borde kunna förhindra olycksfall i arbetet om det skulle inträffa ett informationsglapp. Vi har också haft möjlighet, och har möjlighet, att agera om det är befogat. Men vi skall ju inte agera bara för agerandets skull.</textBlock>
    </textBlock>
  </contentBlock>
  <contentBlock ix="290">
    <textBlock ix="0">
      <textBlock ix="0">Jag vill sedan understryka vikten av Sveriges internationella engagemang i frågorna om patent i biotekniksammanhang. Det är viktigt att vi vid</textBlock>
      <textBlock ix="1">Förenta nationernas konferens om miljö och utveckling 1992, som Lennart Daléus tog upp, framför vår uppfattning om vikten av att man bevarar den biologiska mångfalden och tillgången till genetiska resurser och biotekniken. I detta sammanhang anser jag att det behövs klarare regler när det gäller utvecklingsländerna. Den lagstiftning som vi har, såsom den ser ut i dag, har begränsad betydelse. Utvecklingsländerna har en stor del av det genetiska grundmaterialet. Deras intressen måste här erkännas.</textBlock>
    </textBlock>
  </contentBlock>
  <contentBlock ix="291">
    <textBlock ix="0">
      <textBlock ix="0">I beredningen diskuterar vi just nu det bästa sättet att gå fram. Det finns ett utkast till text. Och jag anser att det då är naturligt att regeringens företrädare, som hela tiden följer detta arbete, tar del av det material som vi har. Det går ju också att ställa frågor till beredningen inför denna konferens.</textBlock>
    </textBlock>
  </contentBlock>
  <contentBlock ix="292">
    <textBlock ix="0">
      <textBlock ix="0">I övrigt tycker jag att det är viktigt att vi avvaktar beredningens ställningstaganden. Det här var ett mycket omfattande arbete, och det finns olika åsikter företrädda i beredningen. För att få fram en bra slutprodukt måste dessa diskussioner få ta sin tid. Jag är därför inte så bekymrad över den fördröjning fram till i höst som uppkommer. Jag tror att vårt betänkande vinner på det.</textBlock>
    </textBlock>
  </contentBlock>
  <contentBlock ix="293">
    <textBlock ix="0">
      <textBlock ix="0">Anf. 34  ANNIKA ÅHNBERG (v):</textBlock>
    </textBlock>
  </contentBlock>
  <contentBlock ix="294">
    <textBlock ix="0">
      <textBlock ix="0">Herr talman! Jag delar Lennart Daléus uppfattning i två avseenden i detta sammanhang.</textBlock>
    </textBlock>
  </contentBlock>
  <contentBlock ix="295">
    <textBlock ix="0">
      <textBlock ix="0">För det första är den avancerade biotekniken ett område som är ett av de allra viktigaste som vi har att diskutera inför framtiden och som kommer att påverka, och redan har påverkat, oss i mycket hög grad. I detta sammanhang är naturligtvis patenträtten i sin tur viktig.</textBlock>
    </textBlock>
  </contentBlock>
  <contentBlock ix="296">
    <textBlock ix="0">
      <textBlock ix="0">För det andra är statsrådet Lauréns svar mycket vagt och undanglidande, vilket, mot bakgrund av hur betydelsefullt området är, naturligtvis är mycket beklagligt. Det stämmer också mycket illa överens med den stolta regeringsdeklarationen, där regeringen särskilt nämnde den avancerade biotekniken och framhöll att regeringen skulle se till att det blev en mer ansvarsfull hantering på det området. Jag tycker inte att detta svar ger uttryck för en mer ansvarsfull hantering när det gäller patenträtten.</textBlock>
    </textBlock>
  </contentBlock>
  <contentBlock ix="297">
    <textBlock ix="0">
      <textBlock ix="0">Statsrådet redovisar hur den svenska uppfattningen var våren 1989, när man hade tillfälle att framföra synpunkter på ett förslag till EG-direktiv.</textBlock>
    </textBlock>
  </contentBlock>
  <contentBlock ix="298">
    <textBlock ix="0">
      <textBlock ix="0">Senare har det hänt att EPO, den europeiska patentorganisationen, har beviljat patent på den s.k. onkomusen, en mus framtagen för cancerforskning. Och såvitt jag kan förstå stämmer inte detta beslut särskilt väl överens med den uppfattning som det redovisas att Sverige hade våren 1989. Det förvånar mig alltså att den nya regeringen inte har tagit tillfället i akt att öka intensiteten i sitt internationella engagemang eller att på nytt föra fram dessa svenska ståndpunkter.</textBlock>
      <textBlock ix="1">Det har i varje fall inte märkts utanför regeringskansliet att regeringen har gjort det. Och det framgår inte heller av svaret att regeringen har gjort det.</textBlock>
    </textBlock>
  </contentBlock>
  <contentBlock ix="299">
    <textBlock ix="0">
      <textBlock ix="0">I den frågedebatt som jag refererade till framförde jag synpunkten att det var mycket angeläget att man just nu, när det pågår en mycket intensiv internationell diskussion kring patenträtten och dess relationer till avancerad bioteknik, t.ex.</textBlock>
      <textBlock ix="1">gentekniken, hade ett mycket aktivt internationellt arbete på detta område. Jag framförde också synpunkten att patenträtten kanske inte är det lämpliga immaterialrättsliga skyddet för denna typ av processer och produkter.</textBlock>
    </textBlock>
  </contentBlock>
  <contentBlock ix="300">
    <textBlock ix="0">
      <textBlock ix="0">Statsrådet tackade för synpunkterna och framförde att de skulle övervägas. Jag har inte märkt mycket av dessa överväganden. Det verkar inte ha blivit mycket av dem.</textBlock>
    </textBlock>
  </contentBlock>
  <contentBlock ix="301">
    <textBlock ix="0">
      <textBlock ix="0">Vad jag hade hoppats på för svar från regeringen var ungefär att man skulle säga att patenträtten ursprungligen är framvuxen för att skydda den enskilde uppfinnaren som gör en teknisk uppfinning, för att se till att ingen annan kommer och tar den ekonomiska vinningen av det som han har uppfunnit. Det är i sig mycket osäkert om man kan betrakta gener, mikroorganismer eller genetiskt förändrade växter som mänskliga uppfinningar. Har människan uppfunnit generna?</textBlock>
      <textBlock ix="1">Nej, det har hon naturligtvis inte gjort.</textBlock>
    </textBlock>
  </contentBlock>
  <contentBlock ix="302">
    <textBlock ix="0">
      <textBlock ix="0">Jag tycker att det är med hjälp av bara skohorn som man nu försöker klämma in den avancerade biotekniken i den tidigare existerande patenträtten.</textBlock>
      <textBlock ix="1">Man borde inte göra det, eftersom det i detta sammanhang handlar om kvalitativt nya processer och produkter som vi aldrig tidigare har sett. Då borde man också diskutera helt nya regelverk. Man måste förstå att det kan behövas någon typ av immaterialrättsligt skydd också kring denna typ av processer och produkter. Men det kan inte vara konstruerat som den tidigare patenträtten. Om man ser på relationerna mellan tredje världens länder och den industrialiserade världen blir det mycket tydligt.</textBlock>
    </textBlock>
  </contentBlock>
  <contentBlock ix="303">
    <textBlock ix="0">
      <textBlock ix="0">I ett land i Afrika har jordbrukare kanske genom årtusenden odlat olika växter och kommit fram till att vissa nyttoväxter passar i vissa områden. De kanske tål torka eller har någon annan fördel.</textBlock>
      <textBlock ix="1">Sedan på 1980-talet kommer en forskare från något industrialiserat land och plockar med sig resultatet av årtusendens forskarmödor, kan man faktiskt säga, hem till sitt laboratorium och gör denna sista lilla konstruktion. Han lägger till det genetiska manipulerandet. Är det då rimligt att ett västerländskt företag sedan skall ta den ekonomiska vinningen och säga att det har uppfunnit något?</textBlock>
    </textBlock>
  </contentBlock>
  <contentBlock ix="304">
    <textBlock ix="0">
      <textBlock ix="0">Självfallet borde man konstruera en sådan immaterialrätt på ett sådant sätt att den också innebär att resurser förs över från den industrialiserade världen till tredje världens länder för allt det arbete som dessa länder har lagt ned på att se till att denna genetiska mångfald finns och upprätthålls.</textBlock>
    </textBlock>
  </contentBlock>
  <contentBlock ix="305">
    <textBlock ix="0">
      <textBlock ix="0">Men på det traditionella västerländska sättet går det inte alls till på det sättet. Där är det stora multinationella företag som driver dessa processer i syfte att garantera sig framtida vinster och utestänga konkurrens.</textBlock>
    </textBlock>
  </contentBlock>
  <contentBlock ix="306">
    <textBlock ix="0">
      <textBlock ix="0">Jag tycker att det vore rimligt om den svenska regeringen aktivt tog upp dessa frågor och ställde sig på tredje världens länders sida. Det redovisas ju i svaret hur många u-länder ser på dessa frågor.</textBlock>
      <textBlock ix="1">Men det sägs ingenting om hur den svenska regeringen förhåller sig till dessa ställningstaganden.</textBlock>
    </textBlock>
  </contentBlock>
  <contentBlock ix="307">
    <textBlock ix="0">
      <textBlock ix="0">Det är några av de synpunkter som jag hade hoppats att den nya regeringen, då den nu så tydligt har sagt att den vill ha en mer ansvarsfull hantering av den avancerade biotekniken, skulle ha tagit upp och fört fram i det internationella arbetet men också i det nationella. Jag måste säga att det är med stor besvikelse som jag har tagit del av detta svar.</textBlock>
    </textBlock>
  </contentBlock>
  <contentBlock ix="308">
    <textBlock ix="0">
      <textBlock ix="0">Jag hoppas verkligen, liksom föregående talare, att den fortsatta debatten kan peka framåt och klargöra en hel del av det som är dunkelt formulerat i svaret.</textBlock>
    </textBlock>
  </contentBlock>
  <contentBlock ix="309">
    <textBlock ix="0">
      <textBlock ix="0">Anf. 35  Statsrådet REIDUNN LAURÉN</textBlock>
    </textBlock>
  </contentBlock>
  <contentBlock ix="310">
    <textBlock ix="0">
      <textBlock ix="0">(-):</textBlock>
    </textBlock>
  </contentBlock>
  <contentBlock ix="311">
    <textBlock ix="0">
      <textBlock ix="0">Herr talman! Jag vill börja med att säga till Lennart</textBlock>
      <textBlock ix="1">Daléus att jag naturligtvis delar hans uppfattning, att resultaten av FN-konferensen om miljö och utveckling, UNCED, som skall hållas i Rio de</textBlock>
      <textBlock ix="2">Janeiro sommaren 1992, kan få en mycket stor betydelse för jordens miljö.</textBlock>
    </textBlock>
  </contentBlock>
  <contentBlock ix="312">
    <textBlock ix="0">
      <textBlock ix="0">Det är riktigt att de immaterialrättsliga frågorna berörs av detta arbete, särskilt av förhandlingarna om en konvention om biologisk mångfald. Men såvitt jag känner till diskuteras i detta sammanhang inte de frågor som Lennart Daléus tar upp i sin interpellation.</textBlock>
    </textBlock>
  </contentBlock>
  <contentBlock ix="313">
    <textBlock ix="0">
      <textBlock ix="0">Jag har naturligtvis samma åsikt som Barbro</textBlock>
      <textBlock ix="1">Westerholm, när hon talar om vikten av biologisk mångfald. Det är någonting som kommer att tas upp på den här konferensen. Jag kan instämma i hennes inställning, att det behövs klarare regler med hänsyn till u-länderna.</textBlock>
    </textBlock>
  </contentBlock>
  <contentBlock ix="314">
    <textBlock ix="0">
      <textBlock ix="0">Jag vill påminna både Lennart Daléus och Annika</textBlock>
      <textBlock ix="1">Åhnberg, vilket egentligen skulle vara onödigt, eftersom de båda sitter i genteknikberedningen, om att vi har en utredning som arbetar med de här frågorna och som skall vara färdig inom cirka ett halvår. Utredningen har fått mycket breda direktiv och har möjlighet att inom ramen för sitt arbete ta upp de etiska frågorna och även vårt förhållande till klarare regler gällande vårt engagemang i uländerna.</textBlock>
    </textBlock>
  </contentBlock>
  <contentBlock ix="315">
    <textBlock ix="0">
      <textBlock ix="0">Beredningen kan också höras av regeringen under hand och vi har, som Barbro Westerholm påpekade, också en representant för regeringskansliet i utredningen, så vi är naturligtvis inte okunniga om vad som pågår. Vi har också hållits informerade om utvecklingen inom beredningen. bAnnika Åhnberg efterlyste omedelbart engagemang från regeringens sida som följd av en frågedebatt som vi hade den 5</textBlock>
      <textBlock ix="1">november, alltså för en månad sedan. Jag tycker kanske att det är litet tidigt, för detta är mycket svåra frågor, vilket vi alla är medvetna om. Just den fråga som Annika Åhnberg tar upp övervägs nu inom regeringskansliet. Jag skulle vilja säga att intill dess att genteknikberedningen kommer med sitt betänkande, finns det inget skäl för den här regeringen att frångå den inställning som den förra regeringen hade och som uttrycktes av de svenska immaterialrättsexperterna under våren 1989.</textBlock>
    </textBlock>
  </contentBlock>
  <contentBlock ix="316">
    <textBlock ix="0">
      <textBlock ix="0">Vad gäller den fråga som Annika Åhnberg tog upp, beträffande patent på onkomusen, vill jag framhålla att den frågan inte är slutligt avgjord av det europeiska patentverket. Tvärtom torde det vara ganska långt kvar innan man har kommit till ett slutligt ställningstagande. Detta är en av de största frågor, skulle jag vilja säga, som det europeiska patentverket har haft att ta ställning till.</textBlock>
      <textBlock ix="1">Vi kommer naturligtvis med stort intresse att följa vad som händer.</textBlock>
    </textBlock>
  </contentBlock>
  <contentBlock ix="317">
    <textBlock ix="0">
      <textBlock ix="0">Anf. 36  LENNART DALÉUS (c):</textBlock>
    </textBlock>
  </contentBlock>
  <contentBlock ix="318">
    <textBlock ix="0">
      <textBlock ix="0">Herr talman! Statsrådet Laurén leker kurragömma med oss i den här frågan på ett sätt som jag menar inte är acceptabelt. Hon säger att de här frågorna inte kommer att behandlas i Rio de Janeiro vid</textBlock>
      <textBlock ix="1">Brasilienkonferensen nästa år. Jag tror att hon är ensam om att göra den bedömningen. Jag tror att hon är ensam om det på flera sätt.</textBlock>
    </textBlock>
  </contentBlock>
  <contentBlock ix="319">
    <textBlock ix="0">
      <textBlock ix="0">Jag har själv ett protokoll från de förhandlingar som ägde rum den 23 september -- 2 oktober inför denna konferens. Där berör man, herr talman, i flera paragrafer just frågor som gäller patent. Om patentfrågan enligt statsrådet inte är aktuell i det här sammanhanget, varför var då justitiedepartementet, med sin sakkunnige tjänsteman i patentfrågor, representerat vid de förhandlingar som ägde rum för några dagar sedan i Genève, om det inte var avsikten att den typen av frågor skulle behandlas?</textBlock>
    </textBlock>
  </contentBlock>
  <contentBlock ix="320">
    <textBlock ix="0">
      <textBlock ix="0">Dessutom, herr talman, är detta litet av en krigsförklaring mot de svenska folkrörelser som engagerar sig i Brasilienkonferensen. De har nyligen antagit en plattform med sin syn på patentfrågorna, att föra fram vid</textBlock>
      <textBlock ix="1">Brasilienkonferensen. På samma sätt gör många andra folkrörelser i många andra länder just för att de, liksom organisatörerna av konferensen, är medvetna om att patentfrågorna kommer att beröras där.</textBlock>
    </textBlock>
  </contentBlock>
  <contentBlock ix="321">
    <textBlock ix="0">
      <textBlock ix="0">Den andra kurragömmaleken är genteknikberedningen. Statsrådet Laurén säger att beredningen skall lämna sitt betänkande inom ett halvår. Beredningen har beslutat och meddelat den tidigare justitieministern att man tänker skjuta på sitt avlämnande till någon gång nästa höst. Det är riktigt att Annika Åhnberg och jag sitter i beredningen, men vi har inte blivit informerade om några ändrade signaler i det avseendet.</textBlock>
    </textBlock>
  </contentBlock>
  <contentBlock ix="322">
    <textBlock ix="0">
      <textBlock ix="0">Jag tror att det beträffande den här frågan är nödvändigt att regeringen sätter ned fötterna.</textBlock>
      <textBlock ix="1">Frågan är inte okänd. På samma sätt som direktiven till genteknikberedningen ger full frihet för regerigen att när som helst agera i de olika delfrågorna, menar jag att det är rimligt att statsrådet här i dag ger besked om regeringens inställning på de här punkterna, huruvida regeringen tycker att det är rimligt att man skall kunna få ta patent på gentekniskt förändrade bakterier, växter och djur.</textBlock>
    </textBlock>
  </contentBlock>
  <contentBlock ix="323">
    <textBlock ix="0">
      <textBlock ix="0">Herr talman! Jag vill än en gång upprepa frågan.</textBlock>
      <textBlock ix="1">Den kan inte få vara vilande till dess</textBlock>
      <textBlock ix="2">Brasilienkonferensen och många andra förhandlingsarbeten på detta område är passerade.</textBlock>
      <textBlock ix="3">Då skulle Sverige än en gång komma att halka långt efter i hanteringen av en av de största framtidsfrågorna, nämligen just utnyttjandet av bioteknik.</textBlock>
    </textBlock>
  </contentBlock>
  <contentBlock ix="324">
    <textBlock ix="0">
      <textBlock ix="0">Anf. 37  ANNIKA ÅHNBERG (v):</textBlock>
    </textBlock>
  </contentBlock>
  <contentBlock ix="325">
    <textBlock ix="0">
      <textBlock ix="0">Herr talman! Statsrådet säger att det var så kort tid sedan regeringen tillträdde, och därför har man inte hunnit. Men en hel del av de andra ambitioner som regeringen hade med i sin regeringsförklaring har man hunnit komma till riksdagen med propositioner om, visserligen dåligt underbyggda och hafsiga, men dock. Man har begärt riksdagens beslut när det gäller att inte höja barnbidragen, att privatisera statliga företag och att avveckla löntagarfonderna. Det har man haft tid med.</textBlock>
      <textBlock ix="1">Regeringen har kanske prioriterat litet fel. Man kanske skulle ha lagt ner litet mer tid och energi på detta oerhört viktiga framtidsområde, när man faktiskt har tagit med i regeringsförklaringen att man vill ha en mer ansvarsfull hantering. Jag kan på intet sätt vara nöjd med svaret.</textBlock>
    </textBlock>
  </contentBlock>
  <contentBlock ix="326">
    <textBlock ix="0">
      <textBlock ix="0">I direktiven till genteknikberedningen förbehöll sig den tidigare regeringen handlingsfrihet. Man sade att oavsett att genteknikberednigen arbetar är inte regeringen förhindrad att ta egna initiativ i de här frågorna. När man nu befinner sig i en situation där det på det internationella området pågår intensiva diskussioner kring dels patenrätten i EPO, dels biotekniken i vidare mening, inför</textBlock>
      <textBlock ix="1">Riokonferensen, anser jag att denna handlingsfrihet verkligen behövs. Just mot bakgrund av att den nya regeringen tyckte att detta var så viktigt att man hade med det i sin regeringsförklaring, kan jag inte förstå varför man inte antingen begär litet snabbare arbete från genteknikberedningen eller använder handlingsfriheten för att markera tydliga svenska ståndpunkter. Jag måste tyvärr tolka detta som att man tänker fortsätta med den passivitet som</textBlock>
      <textBlock ix="2">Sverige tidigare har visat på detta område, nämligen att överlämna åt andra aktörer att driva processen i de här viktiga frågorna.</textBlock>
    </textBlock>
  </contentBlock>
  <contentBlock ix="327">
    <textBlock ix="0">
      <textBlock ix="0">Jag kan bara konstatera att det var tomma ord då man hade med detta i sin regeringsförklaring. Det betydde ingenting. Den nya regerigen har ingen avsikt att verka på något mer aktivt sätt när det gäller genteknik och bioteknik.</textBlock>
    </textBlock>
  </contentBlock>
  <contentBlock ix="328">
    <textBlock ix="0">
      <textBlock ix="0">Anf. 38  Statsrådet REIDUNN LAURÉN</textBlock>
    </textBlock>
  </contentBlock>
  <contentBlock ix="329">
    <textBlock ix="0">
      <textBlock ix="0">(-):</textBlock>
    </textBlock>
  </contentBlock>
  <contentBlock ix="330">
    <textBlock ix="0">
      <textBlock ix="0">Herr talman! Jag vill börja med att säga till Lennart</textBlock>
      <textBlock ix="1">Daléus att visst är det riktigt att konferensen i Rio har patent på dagordningen. Då är det också naturligt att vi har en expert med i det förberedande arbetet. Jag vill påpeka att konferensen däremot inte har patenterbarhet på dagordningen.</textBlock>
    </textBlock>
  </contentBlock>
  <contentBlock ix="331">
    <textBlock ix="0">
      <textBlock ix="0">Talet om att beredningen tar lång tid och att man bör föregripa beredningens arbete har jag litet svårt att förstå. Jag tycker inte att det spelar så stor roll om det är fråga om ett halvår eller början av hösten, om det rör sig om någon månad eller några månader. Då den förra regeringen har tillsatt en stor och bred beredning som skall syssla med dessa svåra frågor, tycker jag också att beredningen skall få slutföra sitt arbete. Vi får avvakta resultatet, innan vi på ett grundläggande sätt tar ställning.</textBlock>
    </textBlock>
  </contentBlock>
  <contentBlock ix="332">
    <textBlock ix="0">
      <textBlock ix="0">Till Annika Åhnberg: Beträffande ambitionen i regeringsförklaringen vill jag säga att det är givet att vi hade en tydlig ambition. Även i det sammanhanget tycker jag att det är klokt att avvakta genteknikberedningens arbete och se vad beredningen kommer fram till, innan man på ett mer grundläggande sätt tar ställning. Ingen kan missta sig på att ambitionen är att ta ett stort ansvar för de här frågorna. Att påskynda beredningens arbete när det är så pass kort tid kvar tycker jag verkar orealistiskt.</textBlock>
    </textBlock>
  </contentBlock>
  <contentBlock ix="333">
    <textBlock ix="0">
      <textBlock ix="0">Det här är som alla vet en utomordentligt svår fråga. Inte heller finns det några enkla svar. Det är viktigt att försöka få till stånd en diskussion där alla åsikter får komma fram och brytas mot varandra.</textBlock>
      <textBlock ix="1">Vi har ett stort ansvar för kommande generationer, för djuren, ja, för allt levande i naturen. Därför är det utomordentligt viktigt att en ny teknik som innebär så djupgående ingrepp i själva skapandet av livet hanteras med ansvar. Detta är också regeringens avsikt. Vi kommer att förvissa oss om att vi har en lagstiftning som utgör en garanti för en etisk bedömning av de här frågorna, en lagstiftning som står i samklang med den allmänna uppfattningen. Ganska nyligen har vi t.ex. fått en modern djurskyddslagstiftning, och det finns möjlighet att bygga vidare på den.</textBlock>
    </textBlock>
  </contentBlock>
  <contentBlock ix="334">
    <textBlock ix="0">
      <textBlock ix="0">Beträffande patenterbarhet har vi ju anslutit oss till den europeiska patentkonventionen. Där sysslar man ju även med andra typer av patent än det som det nu är fråga om. Vi har ingen anledning -- om de föregående talarna avsåg detta -- att överväga att frångå konventionen. Självfallet skall vi i detta liksom i andra sammanhang försöka föra fram vår åsikt och söka påverka. För närvarande är bara</textBlock>
      <textBlock ix="1">Danmark och Sverige medlemmar av konventionen, men vi kan kanske förutse att även andra nordiska länder blir medlemmar. Vi måste tillsammans försöka framföra våra åsikter och vinna gehör för dem.</textBlock>
    </textBlock>
  </contentBlock>
  <contentBlock ix="335">
    <textBlock ix="0">
      <textBlock ix="0">Anf. 39  LENNART DALÉUS (c):</textBlock>
    </textBlock>
  </contentBlock>
  <contentBlock ix="336">
    <textBlock ix="0">
      <textBlock ix="0">Herr talman! Statsrådet Laurén säger att det vid</textBlock>
      <textBlock ix="1">Brasilienkonferensen inte kommer att bli någon diskussion om patenterbarhet. Det är riktigt, men det var inte heller det som jag frågade om i min interpellation. Jag frågade om i vilka internationella sammanhang som Sverige deltar där patent m.m. diskuteras. Otvivelaktigt diskuteras patent inför Brasilienkonferensen. Det skall som sagt bli ett nöje att till statsrådet Laurén överlämna de här protokollen, där man just diskuterar hur patent och andra ''property rights'' påverkar t.ex.</textBlock>
      <textBlock ix="2">skyddet av den biologiska mångfalden. Jag menar att det är angeläget att vara med i Rio och framföra synpunkter när just patentfrågan diskuteras.</textBlock>
    </textBlock>
  </contentBlock>
  <contentBlock ix="337">
    <textBlock ix="0">
      <textBlock ix="0">Statsrådet Laurén sade att det inte spelar någon roll om det rör sig om ett halvår eller ett år, dvs.</textBlock>
      <textBlock ix="1">framemot hösten, innan genteknikberedningen blir klar. Det kan man kanske tycka, men skillnaden är den att Brasilienkonferensen ligger mitt emellan, vid vilken Sverige obetingat och otvivelaktigt måste ha en ståndpunkt i de här frågorna. Det är alltså en avgörande skillnad, om man har diskuterat igenom det hela och har en synpunkt före</textBlock>
      <textBlock ix="2">Brasilienkonferensen, i själva verket redan nu, eller om man kommer som jästen efter degen framemot hösten.</textBlock>
    </textBlock>
  </contentBlock>
  <contentBlock ix="338">
    <textBlock ix="0">
      <textBlock ix="0">Herr talman! Jag vill notera att jag inte får svar på frågan om regeringens inställning till om det är rimligt och möjligt och ta patent på gentekniskt förändrade bakterier, växter och djur. Den frågan har förblivit obesvarad, trots att jag har upprepat den. Man kan inte hänvisa till exempelvis den europeiska patentkonventionen eller till andra lagstiftningar som vi är så att säga en del av. Det är inte poängen. Frågan är om Sverige agerar i sammanhangen för att åstadkomma förändringar med utgångspunkt i en uppfattning som Sverige har. Nu tycks vi ta existerande konventioner som något slags axiom som är oföränderligt. Vi kan inte påverka, agera och göra någonting. Detta är naturligtvis en orimlig inställning. Jag menar att</textBlock>
      <textBlock ix="1">Sverige bör ta krafttag i dessa frågor. Kanske till skillnad mot Annika Åhnberg hoppas jag och tror att den nuvarande regeringen har ambitioner, men då måste de skyndsamt visas mycket tydligare. Jag kan inte tycka att svaret i dag gav besked på dessa punkter.</textBlock>
    </textBlock>
  </contentBlock>
  <contentBlock ix="339">
    <textBlock ix="0">
      <textBlock ix="0">Anf. 40  ANNIKA ÅHNBERG (v):</textBlock>
    </textBlock>
  </contentBlock>
  <contentBlock ix="340">
    <textBlock ix="0">
      <textBlock ix="0">Herr talman! Det är självklart att Lennart Daléus är mer förhoppningsfull än jag. Han tillhör ju ett parti som är med i den nya regeringen. Bortsett från detta delar jag hans förhoppningar. Patentfrågorna är oerhört viktiga att diskutera inför Riokonferensen, eftersom de i så hög grad berör den konvention om biologisk mångfald som förhoppningsvis skall bli ett resultat av konferensen. Frågorna berör också i hög grad relationerna mellan rika och fattiga länder. Jag delar också Lennart Daléus uppfattning att det inte har gått att få något tydligt svar här i dag på hur regeringen och statsrådet Laurén ser på frågorna.</textBlock>
      <textBlock ix="1">Hela tiden rör det sig om passiva ställningstaganden med utgångspunkt i de nu gällande konventionerna och regelverken. Regeringen rättar sig efter detta.</textBlock>
      <textBlock ix="2">Det pågår ju förändringar i de internationella regelverken. Vissa aktörer är mer aktiva än andra beroende på speciella intressen. Det är otivelaktigt så att de stora, tunga transnationella företagen, som arbetar med växtförädling, bekämpningsmedel och sådant, är mycket aktiva när det gäller att driva de patenträttsliga frågorna, så att det passar företagen. Jag menar att de krav som vi måste ställa på Sveriges regering och</textBlock>
      <textBlock ix="3">Sveriges representanter är att man minst lika aktivt driver de här frågorna och då från en annan utgångspunkt. Det måste bygga på respekt för naturen, solidaritet med de fattiga länderna, liksom ansvar och solidaritet med tanke på framtiden och kommande generationer. Tyvärr har inte den nya regeringen hittills visat sådana ambitioner, men jag är i grunden en optimistisk människa och skall göra vad jag kan genom att återkomma och ta upp frågorna i riksdagen och bidra till att ge regeringen stimulans att arbeta i den riktning som jag nämnt.</textBlock>
    </textBlock>
  </contentBlock>
  <contentBlock ix="341">
    <textBlock ix="0">
      <textBlock ix="0">Anf. 41  Statsrådet REIDUNN LAURÉN</textBlock>
    </textBlock>
  </contentBlock>
  <contentBlock ix="342">
    <textBlock ix="0">
      <textBlock ix="0">(-):</textBlock>
    </textBlock>
  </contentBlock>
  <contentBlock ix="343">
    <textBlock ix="0">
      <textBlock ix="0">Herr talman! Jag vill börja med att säga till Lennart</textBlock>
      <textBlock ix="1">Daléus att jag ändå tycker att jag har besvarat hans oupphörligt ställda fråga genom att framhålla att regeringen har samma inställning som den tidigare i vad gäller patenterbarhet beträffande liv. När det gäller andra högre livsformer än människor kan det av olika anledningar resas invändningar mot patent. Man kan ifrågasätta om patent över huvud taget borde få meddelas på djur. I fråga om huruvida djur skall vara patenterbara och hur långt skyddet i så fall skall sträcka sig måste man väga in allmänhetens reaktioner liksom sedvänjor inom jordbruksnäringen. Jag tycker faktiskt att detta är ett ganska bra svar.</textBlock>
    </textBlock>
  </contentBlock>
  <contentBlock ix="344">
    <textBlock ix="0">
      <textBlock ix="0">I mitt förra inlägg poängterade jag att de nordiska länderna när det gäller dessa frågor självfallet skall försöka nå fram till en samsyn inför konferensen i</textBlock>
      <textBlock ix="1">Rio. Vi har ju en grundläggande samsyn på det här området, och vi skall givetvis föra fram våra åsikter.</textBlock>
    </textBlock>
  </contentBlock>
  <contentBlock ix="345">
    <textBlock ix="0">
      <textBlock ix="0">I övrigt har jag litet svårt att förstå attackerna mot regeringen beträffande passivitet. Jag kan inte tycka att regeringen under de två månader som den har funnits till har visat någon betydande passitivitet. Jag tycker också att jag själv i dag har visat en påtaglig vilja.</textBlock>
    </textBlock>
  </contentBlock>
  <contentBlock ix="346">
    <textBlock ix="0">
      <textBlock ix="0">Andre vice talmannen anmälde att Lennart Daléus och Annika Åhnberg anhållit att till protokollet få antecknat att de inte ägde rätt till ytterligare replik.</textBlock>
    </textBlock>
  </contentBlock>
  <contentBlock ix="347">
    <textBlock ix="0">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="348">
    <textBlock ix="0">
      <textBlock ix="0">4 §  Svar på interpellation 1991/92:43 om medieundervisningen i skolan</textBlock>
    </textBlock>
  </contentBlock>
  <contentBlock ix="349">
    <textBlock ix="0">
      <textBlock ix="0">Anf. 42  Statsrådet BEATRICE ASK (m):</textBlock>
    </textBlock>
  </contentBlock>
  <contentBlock ix="350">
    <textBlock ix="0">
      <textBlock ix="0">Herr talman! Ulla Pettersson har frågat mig vad jag avser göra för att förbättra medieundervisningen i skolan samt om läroplanskommittén kommer att få nya direktiv med en sådan inriktning.</textBlock>
    </textBlock>
  </contentBlock>
  <contentBlock ix="351">
    <textBlock ix="0">
      <textBlock ix="0">Frågorna är ställda bl.a. med anledning av Karin</textBlock>
      <textBlock ix="1">Stigbrands doktorsavhandling Mediekunskap i skola. Såväl av denna avhandling som av flera andra rapporter framgår att det finns en hel del brister i medieundervisningen i grundskolan. Jag är helt överens med Ulla Pettersson om att detta inte är tillfredsställande, speciellt med tanke på de mycket tydliga mål som finns angivna i bl.a.</textBlock>
      <textBlock ix="2">kursplanen för svenska, samhällskunskap och bild.</textBlock>
    </textBlock>
  </contentBlock>
  <contentBlock ix="352">
    <textBlock ix="0">
      <textBlock ix="0">Vi kan alltså konstatera att mediekunskap är ett kunskapsområde som väl täcks av nuvarande läroplan för grundskolan. Mot bakgrund av de problem som uppenbarligen finns på detta område anser jag dock att det finns anledning att i de nya direktiven till läroplanskommittén, vilka just nu bereds i regeringskansliet, särskilt omnämna detta kunskapsområde. Kommittén skall naturligtvis beakta det förändringsbehov som föreligger såväl inom detta som inom alla andra ämnen/kunskapsområden som bör förekomma i grundskolan.</textBlock>
    </textBlock>
  </contentBlock>
  <contentBlock ix="353">
    <textBlock ix="0">
      <textBlock ix="0">Det finns emellertid anledning att fästa Ulla</textBlock>
      <textBlock ix="1">Petterssons uppmärksamhet på att riksdagen har fattat beslut om en mål- och resultatstyrd skola.</textBlock>
      <textBlock ix="2">Detta innebär att vi lägger ett stort ansvar på den lokala nivån, framför allt på de professionella lärarna, att tillsammans med eleverna lägga upp sin undervisning så, att de i läroplanen angivna målen uppnås. Genom utvärderingar lokalt av verksamheten i förhållande till dessa mål skall fortbildningsbehov och behov av utvecklingsarbete inom såväl detta som andra områden fastställas.</textBlock>
      <textBlock ix="3">Det är ytterst kommunerna som bär ansvaret för att resurser finns, så att sådana behov kan tillfredsställas.</textBlock>
    </textBlock>
  </contentBlock>
  <contentBlock ix="354">
    <textBlock ix="0">
      <textBlock ix="0">Statens skolverk, till vars uppgifter hör att på den nationella nivån följa och utvärdera verksamheten i skolan, har också ansvar för att tillhandahålla nationellt prioriterad fortbildning inom olika områden. Jag tar för givet att denna fråga redan övervägs i skolverket. Beträffande medieundervisningen finns ju redan en rad utvärderingar och forskningsrapporter som kan ligga till grund för skolverkets bedömningar och prioriteringar. Självfallet ingår det också i skolverkets uppgifter att till skolan/lärarna förmedla information om de gjorda utvärderingarna.</textBlock>
    </textBlock>
  </contentBlock>
  <contentBlock ix="355">
    <textBlock ix="0">
      <textBlock ix="0">Några åtgärder utöver den jag nämnt finns det enligt min mening ingen anledning att nu vidta.</textBlock>
      <textBlock ix="1">Självfallet kommer vi dock att följa såväl denna som andra kvalitetsfrågor noggrant. Regeringens ambition är att höja kvaliteten inom alla ämnen i skolan. Beträffande medieundervisningen är det enligt min mening mycket viktigt att eleverna får lära sig använda olika medier. Eleverna skaffar sig kunskaper på många andra sätt än i skolan. Skolan bör utnyttja det intresse och de frågor som kan väckas hos eleverna, bl.a. genom TV och ta detta som utgångspunkt för arbetet i skolan. Jag tycker också att ett väsentligt inslag i medieundervisningen måste vara att kritiskt granska hur händelser och problem framställs.</textBlock>
      <textBlock ix="2">Inom bl.a. bildämnet är detta väsentligt med tanke på den roll budskap förmedlat via bilder har fått.</textBlock>
    </textBlock>
  </contentBlock>
  <contentBlock ix="356">
    <textBlock ix="0">
      <textBlock ix="0">Jag utgår också ifrån att de högskolor som utbildar lärare noggrant följer den forskning och de utvärderingar som görs även på detta område.</textBlock>
      <textBlock ix="1">Riksdagen har fattat beslut om målstyrning av högskolan, varför några detaljerade centrala anvisningar om utbildningens innehåll inte kommer att utfärdas. Högskolorna får därmed ett stort ansvar för att utforma grundutbildning så, att lärarna får sådana kunskaper att de kan leva upp till läroplanens mål för undervisningen i skolan.</textBlock>
      <textBlock ix="2">Regeringen kommer i en särskild proposition under våren 1992 att behandla lärarutbildningsfrågor.</textBlock>
    </textBlock>
  </contentBlock>
  <contentBlock ix="357">
    <textBlock ix="0">
      <textBlock ix="0">Anf. 43  ULLA PETTERSSON (s):</textBlock>
    </textBlock>
  </contentBlock>
  <contentBlock ix="358">
    <textBlock ix="0">
      <textBlock ix="0">Herr talman! Jag tackar för svaret. Jag uppskattar att statsrådet anser att det inte är tillfredsställande att medieundervisningen inte fungerar --</textBlock>
      <textBlock ix="1">åtminstone inte helt och hållet -- i dag. Men det är något förvånande att statsrådet talar om målen i läroplanen som mycket tydliga. Jag tycker inte att de är så glasklara. Det är inte heller min bedömning att ämnet väl täcks i läroplanen.</textBlock>
    </textBlock>
  </contentBlock>
  <contentBlock ix="359">
    <textBlock ix="0">
      <textBlock ix="0">Den avhandling som Karin Stigbrand har gjort och som var en bidragande orsak till att jag framställde den här interpellationen visar ju också att lärarna ofta känner sig tveksamma och att ämnesfördelningen är oklar. De som vill göra någonting känner det som att de saknar stöd. Det handlar delvis om klara uttalanden i läroplanen och också om tillgängliga läromedel, eftersom läromedlen -- enligt uppgift från lärarhåll --</textBlock>
      <textBlock ix="1">definierar arbetsområdet.</textBlock>
    </textBlock>
  </contentBlock>
  <contentBlock ix="360">
    <textBlock ix="0">
      <textBlock ix="0">Statsrådet påminde mig om att riksdagen har fattat beslut om om en mål- och resultatstyrd skola. Det är jag medveten om, men jag måste erkänna att jag inte riktigt förstår vad som avses. Menar statsrådet att detta skall klaras av på lokal nivå? I så fall måste jag protestera litet, för det är nog viktigt att man har stöd i läroplanen när det gäller dessa frågor.</textBlock>
      <textBlock ix="1">Eleverna skall inte behöva vara beroende enbart av engagerade lärare för att de skall få någon kvaltitativt högtstående undervisning på det här området.</textBlock>
    </textBlock>
  </contentBlock>
  <contentBlock ix="361">
    <textBlock ix="0">
      <textBlock ix="0">Statsrådet nämnde också utbildning. Jag hänvisar återigen till Karin Stigbrand, som skriver att varje lärarhögskola tycks ha fungerat på sitt eget sätt. Jag vill fråga statsrådet om hon anser det vara en tillfredsställande ordning.</textBlock>
    </textBlock>
  </contentBlock>
  <contentBlock ix="362">
    <textBlock ix="0">
      <textBlock ix="0">Jag gläder mig naturligtvis åt att det här området skall omnämnas i de nya direktiven till kommittén.</textBlock>
      <textBlock ix="1">Men jag vill gärna passa på tillfället att fråga litet närmare om på vilket sätt, för jag antar att arbetet är i något slags slutfas. Jag hoppas att det inte bara handlar om att mediekunskap skall tas upp som ett i raden av olika ämnen, som man skall ha i åtanke vid undervisningen. Skälet till detta är att medievärlden omfattar en så stor del av ungdomars och vuxnas -- ungdomarna blir ju också vuxna --</textBlock>
      <textBlock ix="2">verklighet i dag. Därför behöver eleverna verkligen få instrument för att kunna handskas med dessa medier. Det handlar då inte enbart om teknik --</textBlock>
      <textBlock ix="3">som statsrådet talade om i interpellationssvaret --</textBlock>
      <textBlock ix="4">utan även bl.a. om innehållet, om värderingar som förs fram, om vilket urval man gör och om maktoch inflytandefrågor.</textBlock>
    </textBlock>
  </contentBlock>
  <contentBlock ix="363">
    <textBlock ix="0">
      <textBlock ix="0">Anf. 44  Statsrådet BEATRICE ASK (m):</textBlock>
    </textBlock>
  </contentBlock>
  <contentBlock ix="364">
    <textBlock ix="0">
      <textBlock ix="0">Herr talman! Jag anser nog att läroplanen ger besked om mediekunskap. Men jag kan hålla med</textBlock>
      <textBlock ix="1">Ulla Pettersson om att den i viss mån är vag och otydlig, och det gäller i och för sig helheten. Det finns många viktiga delar i läroplanen som kunde uttryckas tydligare och mer direkt. Att läroplanen rent allmänt skall bli tydligare är också en ambition som jag kommer att uttrycka i de direktiv som jag skall ge. Utifrån den form som läroplanen i dag har anser jag dock inte att mediekunskapen behandlas sämre än andra viktiga områden.</textBlock>
    </textBlock>
  </contentBlock>
  <contentBlock ix="365">
    <textBlock ix="0">
      <textBlock ix="0">Jag påpekade att riksdagen har fattat beslut om en mål- och resultatstyrd skola. Det var snarast en vädjan till riksdagen om förståelse för att vi inte kan gå in i detaljer. Jag är ganska engagerad när det gäller dessa områden och skulle därför kunna lägga fram tio rätt bra idéer om vad man ute på skolorna skulle kunna göra för att få någon ordning på det här. Men om vi nu har beslutat om decentralisering, vilket jag tror är en mycket bra väg, skall man avhålla sig från att genomföra nya idéer tills det har bevisats att det här systemet inte fungerar. Om vi nu skall ha en mål- och resultatstyrd skola, kan varken jag eller riksdagen gå in och i detalj säga vad som skall göras, utan vi får hålla oss till att formulera mål och mer allmänna anvisningar.</textBlock>
    </textBlock>
  </contentBlock>
  <contentBlock ix="366">
    <textBlock ix="0">
      <textBlock ix="0">Ulla Pettersson tog upp läromedlen. Det är korrekt att det kan råda brist på läromedel. Det är emellertid lätt att i alla sammanhang skylla på att det är bristen på läromedel som gör att man inte kan bedriva den här undervisningen. Jag har tagit del av en annan rapport om medieundervisningen.</textBlock>
      <textBlock ix="1">Om det är någonting som vi har mängder av runt omkring oss och som man som någorlunda välutbildad och allmänbildad vuxen kan föra intressanta och fördjupade resonemang kring, så är det just sådana medier som TV, radio, tidningar osv. Man kan inte bara säga att det är så ont om läromedel. Det finns i en del sammanhang en så pass stor brist på undervisning i detta ämne att det är ett ganska svagt argument även om vi måste sträva efter att få fram bra läromedel.</textBlock>
    </textBlock>
  </contentBlock>
  <contentBlock ix="367">
    <textBlock ix="0">
      <textBlock ix="0">Ulla Petterson säger att högskolorna har arbetat olika och på en del ställen mindre bra och frågar om det kan vara tillfredsställande. Nej, det är självfallet inte tillfredsställande. Å andra sidan tror jag att denna variation ändå leder till att en del blir mycket duktiga och engagerade och att dessa kunskaper sprider sig. Det tror jag är mycket bra.</textBlock>
    </textBlock>
  </contentBlock>
  <contentBlock ix="368">
    <textBlock ix="0">
      <textBlock ix="0">Jag vet inte vad som slutligen kommer att stå i läroplanen. Men i de direktiv som regeringen ger kommer mediafrågorna att anges tillsammans med andra mycket viktiga områden, och jag tror inte att det kommer att råda någon tvekan om att man kommer att diskutera hur man skall precisera detta område i den slutliga läroplanen.</textBlock>
    </textBlock>
  </contentBlock>
  <contentBlock ix="369">
    <textBlock ix="0">
      <textBlock ix="0">Jag uppfattar detta ämnesområde som övergripande. Det måste med nödvändighet ingå i mer än ett ämne, om vi nu ser till de traditionella skolämnena. Det handlar om två olika saker. Det ena är undervisning om media och hur media arbetar, det andra, där det också finns en uppenbar brist på undervisning i skolan, är förmågan att knyta an till vad som sägs och händer i media.</textBlock>
    </textBlock>
  </contentBlock>
  <contentBlock ix="370">
    <textBlock ix="0">
      <textBlock ix="0">Det finns mycket, inte minst i Stigbrands utredning, som visar på att eleverna lever i en värld och lärarna i en annan. Eleverna upplever det som händer i media, film och mycket annat, som oerhört aktuellt. Det är litet sorgligt när skolan inte har förmåga att ta tag i det intresset och använda det.</textBlock>
      <textBlock ix="1">Som jag ser det kommer media in i många olika sammanhang.</textBlock>
    </textBlock>
  </contentBlock>
  <contentBlock ix="371">
    <textBlock ix="0">
      <textBlock ix="0">Jag tror också att det behövs ett utvecklingsarbete på detta område. Det vore därför bra om man i läroplansarbetet ägnade detta litet omtanke. Jag ser fram emot den debatt som jag utgår ifrån att läroplansarbetet kommer att innebära där olika aktörer deltar i diskussioner om bl.a.</textBlock>
      <textBlock ix="1">mediekunskapens roll men även andra ämnens funktion i skolan.</textBlock>
    </textBlock>
  </contentBlock>
  <contentBlock ix="372"/>
  <contentBlock ix="373">
    <textBlock ix="0">
      <textBlock ix="0">Anf. 45 ULLA PETTERSSON (s):</textBlock>
    </textBlock>
  </contentBlock>
  <contentBlock ix="374">
    <textBlock ix="0">
      <textBlock ix="0">Herr talman! Statsrådet vidhåller att det i stort sett är bra som det är som läroplanen är utformad i dag.</textBlock>
      <textBlock ix="1">Men studier av massmedier har faktiskt utgått som en enskild punkt i läroplanen.</textBlock>
    </textBlock>
  </contentBlock>
  <contentBlock ix="375">
    <textBlock ix="0">
      <textBlock ix="0">Sedan säger statsrådet att vi skall ha en tydligare och klarare läroplan, men samtidigt skall man inte ge anvisningar i detalj. Jag kan inte se att man inte i en tydlig och klarläroplan skulle kunna ta med det man från lärarhåll efterlyser i många sammanhang.</textBlock>
    </textBlock>
  </contentBlock>
  <contentBlock ix="376">
    <textBlock ix="0">
      <textBlock ix="0">Jag tror faktiskt inte att man kan förenkla det hela på det sätt som statsrådet gör när hon säger att man klarar undervisningen ändå om man är någorlunda allmänbildad. Så är det inte. Vuxna vet inte särskilt mycket om den massmediavärld som ungdomar lever i. Vad vet vuxna människor om dataspel, rockvideo, närradiosändningar och sådant som ungdomar i dag lever med? Det finns en stor kunskapsklyfta mellan vuxna och ungdomar, och där behöver lärarna de hjälpmedel som de så tydligt efterfrågar. De hjälpmedlen tycker jag att vi bör ge dem.</textBlock>
    </textBlock>
  </contentBlock>
  <contentBlock ix="377">
    <textBlock ix="0">
      <textBlock ix="0">Man bör också ta till vara den expertkunskap som eleverna kan ha i det här sammanhanget. Jag tror också att statsrådet någonstans i sitt svar nämner att det här faktiskt är eleverna som är experterna.</textBlock>
    </textBlock>
  </contentBlock>
  <contentBlock ix="378">
    <textBlock ix="0">
      <textBlock ix="0">Det ryms mer i begreppet massmediakunskap än vad som ges uttryck för både i svaret och nu i diskussionen. Sådana saker som produktionsvillkor, marknadsföring, makt- och ägarförhållanden inom meidasfären och andra mediapolitiska frågor tillhör sådant som ligger lägst på listan enligt den undersökning jag tidigare nämnt. Det gäller på samtliga stadier. Vill vi ha mer av den typen av medieundervisning, måste vi från statsmakternas sida agera. Det är jag alldeles övertygad om.</textBlock>
    </textBlock>
  </contentBlock>
  <contentBlock ix="379">
    <textBlock ix="0">
      <textBlock ix="0">För min del är det mycket viktigt att också medieundervisningen blir en del av demokratiseringsarbetet i vårt samhälle. Ytterst handlar detta om att den yttrandefrihet som vi skattar så högt i vårt samhälle inte får bli en yttrandefrihet enbart för dem som är besuttna och har möjlighet att ta till sig, utan för alla.</textBlock>
    </textBlock>
  </contentBlock>
  <contentBlock ix="380">
    <textBlock ix="0">
      <textBlock ix="0">Anf. 46 Statsrådet BEATRICE ASK (m):</textBlock>
    </textBlock>
  </contentBlock>
  <contentBlock ix="381">
    <textBlock ix="0">
      <textBlock ix="0">Herr talman! Jag håller med om att det inte räcker med att vara allmänbildad för att klara av att undervisa på ett bra sätt i mediekunskap. Däremot vidhåller jag att alla lärare i något avseende skulle kunna göra mera än vad de gör i dag.</textBlock>
      <textBlock ix="1">Tidningstryckarkonsten och det journalistiska arbetet har ju funnits ganska länge.</textBlock>
    </textBlock>
  </contentBlock>
  <contentBlock ix="382">
    <textBlock ix="0">
      <textBlock ix="0">Jag säger inte detta som ett försvar för att vi inte skall höja kvaliteten på utbildning, läromedel och annat. Men utifrån de resultat av undersökningar som utförts, inte minst från en undersökning från</textBlock>
      <textBlock ix="1">Stockholms skolor, vilka visar hur oerhört litet undervisning eleverna får i mediekunskap, anser jag faktiskt att alla lärare skulle kunna göra litet mer med befintliga kunskaper. Det vore ett steg framåt om än långt ifrån tillräckligt utifrån de önskemål som Ulla Pettersson och jag har, åtminstone sett mot bakgrund av den här typen av statistiska undersökningar.</textBlock>
    </textBlock>
  </contentBlock>
  <contentBlock ix="383">
    <textBlock ix="0">
      <textBlock ix="0">Anf. 47 ULLA PETTERSSON (s):</textBlock>
    </textBlock>
  </contentBlock>
  <contentBlock ix="384">
    <textBlock ix="0">
      <textBlock ix="0">Herr talman! Som en liten slutkommentar kan jag instämma i att tidningar oftast är det medium man använder i medieundervisning i skolan, och det tycker jag är mycket bra. Men jag vill återigen peka på att ungdomars medieverksamhet rymmer så mycket mer än tidningar och mycket som vuxna inte har insikt i.</textBlock>
    </textBlock>
  </contentBlock>
  <contentBlock ix="385">
    <textBlock ix="0">
      <textBlock ix="0">Det är lätt att skylla på lärarna. Men lärarna behöver också få det stöd som jag hoppas att de får i en ny läroplan. Det kan också finnas skäl att påpeka att det på detta område säkert finns möjlighet att i stor utsträckning ta hjälp av elevernas föräldrar. Där har vi yrkesutövare inom medievärlden. Inte minst bör vi ta till vara den kunskap som eleverna själva besitter på detta område.</textBlock>
    </textBlock>
  </contentBlock>
  <contentBlock ix="386">
    <textBlock ix="0">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="387">
    <textBlock ix="0">
      <textBlock ix="0">5 § Hänvisning av ärende till utskott</textBlock>
    </textBlock>
  </contentBlock>
  <contentBlock ix="388">
    <textBlock ix="0">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="389">
    <textBlock ix="0">
      <textBlock ix="0">Skrivelse</textBlock>
    </textBlock>
  </contentBlock>
  <contentBlock ix="390">
    <textBlock ix="0">
      <textBlock ix="0">1991/92:74 till socialförsäkringsutskottet</textBlock>
    </textBlock>
  </contentBlock>
  <contentBlock ix="391">
    <textBlock ix="0">
      <textBlock ix="0">6 § Bordläggning</textBlock>
    </textBlock>
  </contentBlock>
  <contentBlock ix="392">
    <textBlock ix="0">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="393">
    <textBlock ix="0">
      <textBlock ix="0">Konstitutionsutskottets betänkande</textBlock>
    </textBlock>
  </contentBlock>
  <contentBlock ix="394">
    <textBlock ix="0">
      <textBlock ix="0">1991/92:KU12 Normgivningsfrågor m.m.</textBlock>
    </textBlock>
  </contentBlock>
  <contentBlock ix="395">
    <textBlock ix="0">
      <textBlock ix="0">Skatteutskottets betänkande</textBlock>
    </textBlock>
  </contentBlock>
  <contentBlock ix="396">
    <textBlock ix="0">
      <textBlock ix="0">1991/92:SkU5 Sänkning av mervärdeskatten på vissa varor och tjänster</textBlock>
    </textBlock>
  </contentBlock>
  <contentBlock ix="397">
    <textBlock ix="0">
      <textBlock ix="0">Justitieutskottets betänkanden</textBlock>
    </textBlock>
  </contentBlock>
  <contentBlock ix="398">
    <textBlock ix="0">
      <textBlock ix="0">1991/92:JuU11 Tilläggsbudget I</textBlock>
      <textBlock ix="1">(civildepartementet)</textBlock>
    </textBlock>
  </contentBlock>
  <contentBlock ix="399">
    <textBlock ix="0">
      <textBlock ix="0">1991/92:JuU12 Tilläggsbudget I</textBlock>
      <textBlock ix="1">(justitiedepartementet)</textBlock>
    </textBlock>
  </contentBlock>
  <contentBlock ix="400">
    <textBlock ix="0">
      <textBlock ix="0">Utrikesutskottets betänkanden</textBlock>
    </textBlock>
  </contentBlock>
  <contentBlock ix="401">
    <textBlock ix="0">
      <textBlock ix="0">1991/92:UU2 Mänskliga rättigheter</textBlock>
    </textBlock>
  </contentBlock>
  <contentBlock ix="402">
    <textBlock ix="0">
      <textBlock ix="0">1991/92:UU8 Sverige och den västeuropeiska integrationen</textBlock>
    </textBlock>
  </contentBlock>
  <contentBlock ix="403">
    <textBlock ix="0">
      <textBlock ix="0">Socialförsäkringsutskottets betänkande</textBlock>
    </textBlock>
  </contentBlock>
  <contentBlock ix="404">
    <textBlock ix="0">
      <textBlock ix="0">1991/92:SfU6 Vissa invandringsfrågor</textBlock>
    </textBlock>
  </contentBlock>
  <contentBlock ix="405">
    <textBlock ix="0">
      <textBlock ix="0">Socialutskottets betänkanden</textBlock>
    </textBlock>
  </contentBlock>
  <contentBlock ix="406">
    <textBlock ix="0">
      <textBlock ix="0">1991/92:SoU5 Vissa hälso- och sjukvårdsfrågor</textBlock>
    </textBlock>
  </contentBlock>
  <contentBlock ix="407">
    <textBlock ix="0">
      <textBlock ix="0">1991/92:SoU6 Hälso- och sjukvård</textBlock>
    </textBlock>
  </contentBlock>
  <contentBlock ix="408">
    <textBlock ix="0">
      <textBlock ix="0">1991/92:SoU7 Dopning</textBlock>
    </textBlock>
  </contentBlock>
  <contentBlock ix="409">
    <textBlock ix="0">
      <textBlock ix="0">1991/92:SoU13 Allmänna arvsfonden</textBlock>
    </textBlock>
  </contentBlock>
  <contentBlock ix="410">
    <textBlock ix="0">
      <textBlock ix="0">Jordbruksutskottets betänkanden</textBlock>
    </textBlock>
  </contentBlock>
  <contentBlock ix="411">
    <textBlock ix="0">
      <textBlock ix="0">1991/92:JoU5 Jakt och viltvård m.m.</textBlock>
    </textBlock>
  </contentBlock>
  <contentBlock ix="412">
    <textBlock ix="0">
      <textBlock ix="0">1991/92:JoU7 Tilläggsbudget I till statsbudgeten för budgetåret</textBlock>
    </textBlock>
  </contentBlock>
  <contentBlock ix="413">
    <textBlock ix="0">
      <textBlock ix="0">1991/92 (jordbruksdepartementet)</textBlock>
    </textBlock>
  </contentBlock>
  <contentBlock ix="414">
    <textBlock ix="0">
      <textBlock ix="0">Näringsutskottets betänkanden</textBlock>
    </textBlock>
  </contentBlock>
  <contentBlock ix="415">
    <textBlock ix="0">
      <textBlock ix="0">1991/92:NU12 Statlig garanti för ett lån till Första</textBlock>
      <textBlock ix="1">Sparbanken</textBlock>
    </textBlock>
  </contentBlock>
  <contentBlock ix="416">
    <textBlock ix="0">
      <textBlock ix="0">1991/92:NU13 Tilläggsbudget I</textBlock>
      <textBlock ix="1">(näringsdepartementet)</textBlock>
    </textBlock>
  </contentBlock>
  <contentBlock ix="417">
    <textBlock ix="0">
      <textBlock ix="0">1991/92:NU16 Ändringar i bankrörelselagen</textBlock>
    </textBlock>
  </contentBlock>
  <contentBlock ix="418">
    <textBlock ix="0">
      <textBlock ix="0">Bostadsutskottets betänkande</textBlock>
    </textBlock>
  </contentBlock>
  <contentBlock ix="419">
    <textBlock ix="0">
      <textBlock ix="0">1991/92:BoU6 Fortsatt godtagande av byggprodukter som godkänts i annat nordiskt land</textBlock>
    </textBlock>
  </contentBlock>
  <contentBlock ix="420">
    <textBlock ix="0">
      <textBlock ix="0">7 § Anmälan om interpellationer</textBlock>
    </textBlock>
  </contentBlock>
  <contentBlock ix="421">
    <textBlock ix="0">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="422">
    <textBlock ix="0">
      <textBlock ix="0">den 5 december</textBlock>
    </textBlock>
  </contentBlock>
  <contentBlock ix="423">
    <textBlock ix="0">
      <textBlock ix="0">1991/92:68 av Sten Andersson i Malmö (m) till justitieministern om den illegala handeln i Malmö:</textBlock>
    </textBlock>
  </contentBlock>
  <contentBlock ix="424">
    <textBlock ix="0">
      <textBlock ix="0">Sedan flera år tillbaka har polska medborgare dagligen idkat illegal handel i Malmö. Försäljning av kläder och prydnadsvaror har erhållit en omfattning som leder till att den utgör ett direkt hot mot etablerade företagare.</textBlock>
    </textBlock>
  </contentBlock>
  <contentBlock ix="425">
    <textBlock ix="0">
      <textBlock ix="0">Försäljning av sprit till minderåriga är allmänt förekommande. Saluförande av färska livsmedel har stor omfattning och sker under förhållanden, som omedelbart skulle stoppas av myndigheterna om någon etablerad butik skulle syssla med samma verksamhet.</textBlock>
    </textBlock>
  </contentBlock>
  <contentBlock ix="426">
    <textBlock ix="0">
      <textBlock ix="0">Vilka åtgärder avser statsrådet vidta för att stoppa den illegala handeln i Malmö?</textBlock>
    </textBlock>
  </contentBlock>
  <contentBlock ix="427">
    <textBlock ix="0">
      <textBlock ix="0">1991/92:69 av Kristina Svensson (s) till statsrådet</textBlock>
      <textBlock ix="1">Alf Svensson om bistånd till Etiopien:</textBlock>
    </textBlock>
  </contentBlock>
  <contentBlock ix="428">
    <textBlock ix="0">
      <textBlock ix="0">Etiopien befinner sig efter år av politiskt förtryck och inbördeskrig i ett övergångsskede mellan diktatur och demokrati.</textBlock>
    </textBlock>
  </contentBlock>
  <contentBlock ix="429">
    <textBlock ix="0">
      <textBlock ix="0">Landet är djupt sargat efter hårda och långa strider mellan regeringstrupper och olika befrielserörelser.</textBlock>
      <textBlock ix="1">Landets befolkning har dessutom drabbats av upprepade hungerkatastrofer.</textBlock>
    </textBlock>
  </contentBlock>
  <contentBlock ix="430">
    <textBlock ix="0">
      <textBlock ix="0">Sedan Mengistus fall råder nu en skör fred i landet.</textBlock>
      <textBlock ix="1">Återuppbyggnadsbehoven är stora.</textBlock>
    </textBlock>
  </contentBlock>
  <contentBlock ix="431">
    <textBlock ix="0">
      <textBlock ix="0">Etiopien är Sveriges äldsta mottagarland av bistånd. Kontakter genom olika kyrkors initiativ inleddes redan i mitten av 1800-talet.</textBlock>
    </textBlock>
  </contentBlock>
  <contentBlock ix="432">
    <textBlock ix="0">
      <textBlock ix="0">Under senare år har biståndet till Etiopien frysts på grund av de brott mot mänskliga rättigheter som begicks under Mengisturegimen.</textBlock>
    </textBlock>
  </contentBlock>
  <contentBlock ix="433">
    <textBlock ix="0">
      <textBlock ix="0">Biståndsministern har nyligen besökt Etiopien för att diskutera inriktning och omfattning av fortsatt svenskt bistånd.</textBlock>
    </textBlock>
  </contentBlock>
  <contentBlock ix="434">
    <textBlock ix="0">
      <textBlock ix="0">Jag vill därför fråga biståndsministern:</textBlock>
    </textBlock>
  </contentBlock>
  <contentBlock ix="435">
    <textBlock ix="0">
      <textBlock ix="0">1.  Hur kommer det svenska biståndet att kanaliseras för att det skall komma hela landet till del, inkl. Eritrea?</textBlock>
    </textBlock>
  </contentBlock>
  <contentBlock ix="436">
    <textBlock ix="0">
      <textBlock ix="0">2.  Hur kommer Sverige att agera för att den kommande folkomröstningen genomförs enligt gällande folkrättsliga principer?</textBlock>
    </textBlock>
  </contentBlock>
  <contentBlock ix="437">
    <textBlock ix="0">
      <textBlock ix="0">1991/92:70 av Rose-Marie Frebran (kds) till kulturministern om medborgarskap och etnisk tillhörighet:</textBlock>
    </textBlock>
  </contentBlock>
  <contentBlock ix="438">
    <textBlock ix="0">
      <textBlock ix="0">Invandrare och flyktingar som kommer till vårt land kategoriseras i regel på basis av vilket land de var medborgare i innan de kom till Sverige.</textBlock>
    </textBlock>
  </contentBlock>
  <contentBlock ix="439">
    <textBlock ix="0">
      <textBlock ix="0">Även efter att de fått permanent uppehållstillstånd eller svenskt medborgarskap omtalas de som t.ex.</textBlock>
      <textBlock ix="1">turkar och jugoslaver i olika officiella sammanhang, fast de i själva verket språkligt och etniskt sett är t.ex. assyrier, kurder, kroater eller albaner. Detta upplevs som besvärligt t.ex. i fråga om resp. grupps utrymme i massmedia, då programtid i invandrarprogram och liknande ej sällan grundas på missvisande statistik. Det ger också den svenska allmänheten en missvisande bild av vilka kulturer som faktiskt ingår i och berikar den svenska samhällsmosaiken.</textBlock>
    </textBlock>
  </contentBlock>
  <contentBlock ix="440">
    <textBlock ix="0">
      <textBlock ix="0">Många säger sig också uppleva den officiella terminologin som psykologiskt besvärande då den egna etniska gruppen så att säga ''försvinner''.</textBlock>
    </textBlock>
  </contentBlock>
  <contentBlock ix="441">
    <textBlock ix="0">
      <textBlock ix="0">Det bör noteras att diskrepansen mellan medborgarskap och faktisk etnisk tillhörighet inte sällan är intimt förknippade med skälen till att personerna i fråga över huvud taget blivit flyktningar.</textBlock>
    </textBlock>
  </contentBlock>
  <contentBlock ix="442">
    <textBlock ix="0">
      <textBlock ix="0">Hur ser kulturministern på möjligheten att i kommande proposition på invandrarområdet behandla frågan om huruvida etnisk eller språklig tillhörighet i större utsträckning än nu skulle kunna utgöra grundvalen för kategoriseringen av invandrare och flyktingar?</textBlock>
    </textBlock>
  </contentBlock>
  <contentBlock ix="443"/>
  <contentBlock ix="444">
    <textBlock ix="0">
      <textBlock ix="0">8 § Anmälan om frågor</textBlock>
    </textBlock>
  </contentBlock>
  <contentBlock ix="445">
    <textBlock ix="0">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="446">
    <textBlock ix="0">
      <textBlock ix="0">den 5 december</textBlock>
    </textBlock>
  </contentBlock>
  <contentBlock ix="447">
    <textBlock ix="0">
      <textBlock ix="0">1991/92:249 av Kenneth Lantz (kds) till statsrådet</textBlock>
      <textBlock ix="1">Görel Thurdin om bevarande av åkermark runt</textBlock>
      <textBlock ix="2">Helsingborg:</textBlock>
    </textBlock>
  </contentBlock>
  <contentBlock ix="448">
    <textBlock ix="0">
      <textBlock ix="0">Banverket planerar att bygga Riksbangård Syd i</textBlock>
      <textBlock ix="1">Skåne med placering högst 50 minuters resväg från tullstation. Den exakta lokaliseringen är ännu inte fastställd.</textBlock>
    </textBlock>
  </contentBlock>
  <contentBlock ix="449">
    <textBlock ix="0">
      <textBlock ix="0">Enligt FAO är jordarna eller åkerarealen i världen klassade i en internationell skala, 1--10, allt efter deras produktionsförmåga av livsmedel. I Sverige finns denna åkermark främst i Skåne där den dessutom har 10+ runt Helsingborg.</textBlock>
    </textBlock>
  </contentBlock>
  <contentBlock ix="450">
    <textBlock ix="0">
      <textBlock ix="0">På vilket sätt kommer statsrådet att agera för att garantera att högproducerande jordbruksmark inte kommer att nyttjas för denna anläggning?</textBlock>
    </textBlock>
  </contentBlock>
  <contentBlock ix="451">
    <textBlock ix="0">
      <textBlock ix="0">1991/92:250 av Leif Marklund (s) till näringsministern om ASSI:</textBlock>
    </textBlock>
  </contentBlock>
  <contentBlock ix="452">
    <textBlock ix="0">
      <textBlock ix="0">ASSI Karlsborgs AB tillverkar och säljer vitt kraftpapper för förpackningsändamål.</textBlock>
      <textBlock ix="1">Produktionen har legat på ca 95 000 ton/år.</textBlock>
    </textBlock>
  </contentBlock>
  <contentBlock ix="453">
    <textBlock ix="0">
      <textBlock ix="0">ASSIs styrelse beslöt att kraftigt begränsa produktionen genom att lägga ner en pappersmaskin. Detta bidrar direkt till att försämra möjligheten att få igen lönsamheten. Den nuvarande regeringen tillkännagav att man ämnade lägga ner Fortia innan styrelsen tog sitt beslut.</textBlock>
    </textBlock>
  </contentBlock>
  <contentBlock ix="454">
    <textBlock ix="0">
      <textBlock ix="0">Min fråga till näringsministern är:</textBlock>
    </textBlock>
  </contentBlock>
  <contentBlock ix="455">
    <textBlock ix="0">
      <textBlock ix="0">Har statsrådet påverkat nedläggningsbeslutet genom att skapa en osäkerhet i ägarfrågan?</textBlock>
    </textBlock>
  </contentBlock>
  <contentBlock ix="456">
    <textBlock ix="0">
      <textBlock ix="0">1991/92:251 av Ewa Hedkvist Petersen till (s)</textBlock>
      <textBlock ix="1">utbildningsministern om kvinno- och jämställdhetsforskningen:</textBlock>
    </textBlock>
  </contentBlock>
  <contentBlock ix="457">
    <textBlock ix="0">
      <textBlock ix="0">Forskningsrådsnämnden har i dag ett samlat ansvar för att fördela särskilda forskningsmedel till och bedriva information om kvinno- och jämställdhetsforskning. Utbildningsministern har nu i pressmeddelande aviserat att han vid nedläggning av FRN tänker lägga ut dessa uppgifter på olika händer inom högskolan och forskningen.</textBlock>
    </textBlock>
  </contentBlock>
  <contentBlock ix="458">
    <textBlock ix="0">
      <textBlock ix="0">Utbildningsministerns förslag skulle innebära ett bakslag i uppbyggnaden av kvinno- och jämställdhetsforskningen. Genomförs förslaget som det aviserats skulle medlen till forskningsområdet splittras upp och en samlad satsning skulle omintetgöras. Detta skulle strida mot riksdagens uttalade intentioner i forskningsbeslutet 1990.</textBlock>
    </textBlock>
  </contentBlock>
  <contentBlock ix="459">
    <textBlock ix="0">
      <textBlock ix="0">Har utbildningsministern över huvud taget övervägt konsekvenserna för kvinno- och jämställdhetsforskningen av sitt aviserade förslag?</textBlock>
    </textBlock>
  </contentBlock>
  <contentBlock ix="460">
    <textBlock ix="0">
      <textBlock ix="0">1991/92:252 av Kent Carlsson (s) till statsrådet Bo</textBlock>
      <textBlock ix="1">Könberg om socialavgifterna och ideella föreningar:</textBlock>
    </textBlock>
  </contentBlock>
  <contentBlock ix="461">
    <textBlock ix="0">
      <textBlock ix="0">Idrottsföreningar är i dag befriade att betala sociala avgifter på ersättningar upp till ett halvt basbelopp, ca 16 000 kr.</textBlock>
    </textBlock>
  </contentBlock>
  <contentBlock ix="462">
    <textBlock ix="0">
      <textBlock ix="0">Andra ideella föreningar åtnjuter inte denna möjlighet. De tvingas för småbelopp till ledare och styrelseledamöter betala sociala avgifter så fort det sammanlagda arvodet överstiger 1 000 kr.</textBlock>
    </textBlock>
  </contentBlock>
  <contentBlock ix="463">
    <textBlock ix="0">
      <textBlock ix="0">Någon rimlig förklaring till denna orättvisa behandling av övriga ideella föreningar har jag inte kunnat hitta.</textBlock>
    </textBlock>
  </contentBlock>
  <contentBlock ix="464">
    <textBlock ix="0">
      <textBlock ix="0">Jag vill därför fråga statsrådet vad regeringen avser göra för att skapa rättvisa och lika villkor för alla typer av ideella föreningar?</textBlock>
    </textBlock>
  </contentBlock>
  <contentBlock ix="465">
    <textBlock ix="0">
      <textBlock ix="0">1991/92:253 av Sture Ericson (s) till statsministern om förtroendet för regeringens säkerhetspolitik:</textBlock>
    </textBlock>
  </contentBlock>
  <contentBlock ix="466">
    <textBlock ix="0">
      <textBlock ix="0">Carl Bildt uttalar sig i Svenska Dagbladet den 4</textBlock>
      <textBlock ix="1">december 1991 om general Carl Björeman på ett sätt som inte anstår en statsminister: ''Jag har ingen anledning att bedriva polemik mot en pensionerad och något förvirrad general''. Björeman har helt korrekt pekat på att moderaterna före valet utlovade mycket stora ökningar av försvarsanslagen, senast genom Lars Tobisson (ca</textBlock>
      <textBlock ix="2">30 miljarder) i augusti, i brev till några tusen försvarsanställda i Karlskrona och inte ''internt''</textBlock>
      <textBlock ix="3">som statsministern påstår.</textBlock>
    </textBlock>
  </contentBlock>
  <contentBlock ix="467">
    <textBlock ix="0">
      <textBlock ix="0">Anser statsministern att han genom att föra debatten på detta sätt ökar förtroendet för regeringens säkerhetspolitik och det svenska försvaret?</textBlock>
    </textBlock>
  </contentBlock>
  <contentBlock ix="468">
    <textBlock ix="0">
      <textBlock ix="0">1991/92:254 av Elvy Söderström (s) till arbetsmarknadsministern om sysselsättningen i</textBlock>
      <textBlock ix="1">Örnsköldsvik:</textBlock>
    </textBlock>
  </contentBlock>
  <contentBlock ix="469">
    <textBlock ix="0">
      <textBlock ix="0">Sysselsättningssituationen inom Örnsköldsviks kommun är mycket allvarlig. Under 1980-talet har närmare 2 000 arbetstillfällen försvunnit. Till detta skall läggas att 1 300 varsel lagts under det senaste året, varav 1 000 fullföljts. Arbetsförmedlingen väntar ytterligare varsel.</textBlock>
    </textBlock>
  </contentBlock>
  <contentBlock ix="470">
    <textBlock ix="0">
      <textBlock ix="0">Situationen i Örnsköldsviks kommun är inte någon tillfällig sysselsättningskris utan präglas av mer djupgående strukturella problem.</textBlock>
    </textBlock>
  </contentBlock>
  <contentBlock ix="471">
    <textBlock ix="0">
      <textBlock ix="0">För att underlätta etablering av nya företag krävs att Örnsköldsviks kommun i sin helhet inplaceras inom stödområde 2.</textBlock>
    </textBlock>
  </contentBlock>
  <contentBlock ix="472">
    <textBlock ix="0">
      <textBlock ix="0">Min fråga till arbetsmarknadsministern är därför:</textBlock>
    </textBlock>
  </contentBlock>
  <contentBlock ix="473">
    <textBlock ix="0">
      <textBlock ix="0">Har regeringen för avsikt att tillfälligt inplacera samtliga församlingar i Örnsköldsviks kommun inom stödområde 2?</textBlock>
    </textBlock>
  </contentBlock>
  <contentBlock ix="474">
    <textBlock ix="0">
      <textBlock ix="0">1991/92:255 av Monica Öhman (s) till arbetsmarknadsministern om problemen i Kalix och östra Norrbotten:</textBlock>
    </textBlock>
  </contentBlock>
  <contentBlock ix="475">
    <textBlock ix="0">
      <textBlock ix="0">Statsrådet har under hösten besökt Kalix och både muntligen och skriftligen informerats om de problem som kommunen och den östra länsdelen drabbats av. Mot den bakgrunden avstår jag från att beskriva situationen.</textBlock>
    </textBlock>
  </contentBlock>
  <contentBlock ix="476">
    <textBlock ix="0">
      <textBlock ix="0">Kommunen har nu tillsammans med länsstyrelsen, länsarbetsnämnden, utvecklingsfonden och lokala näringslivet m.fl. gjort en genomgång av vilka extraordinära insatser som behövs för att möta de stora problem som uppstått. Det handlar om såväl arbetsmarknadspolitiska åtgärder som näringslivsbefrämjande åtgärder.</textBlock>
    </textBlock>
  </contentBlock>
  <contentBlock ix="477">
    <textBlock ix="0">
      <textBlock ix="0">Med anledning av detta vill jag fråga arbetsmarknadsministern:</textBlock>
    </textBlock>
  </contentBlock>
  <contentBlock ix="478">
    <textBlock ix="0">
      <textBlock ix="0">Är statsrådet beredd att anslå de medel som erfordras för extraordinära insatser i Kalix och östra Norrbotten?</textBlock>
    </textBlock>
  </contentBlock>
  <contentBlock ix="479">
    <textBlock ix="0">
      <textBlock ix="0">1991/92:256 av Barbro Sandberg (fp) till statsrådet</textBlock>
      <textBlock ix="1">Bo Könberg om pensionstillskott:</textBlock>
    </textBlock>
  </contentBlock>
  <contentBlock ix="480">
    <textBlock ix="0">
      <textBlock ix="0">Pensionstillskott är ett tillägg till ålderspensionen, som kan utgå under vissa förutsättningar. När ATP</textBlock>
      <textBlock ix="1">infördes 1960 beslöts också, att man skulle kunna begära undantag från att vara med i ATP-systemet.</textBlock>
      <textBlock ix="2">Denna möjlighet är numera borttagen.</textBlock>
    </textBlock>
  </contentBlock>
  <contentBlock ix="481">
    <textBlock ix="0">
      <textBlock ix="0">Det har senare visat sig att många undantagandepensionärer lever under mycket knappa förhållanden eftersom de även går miste om pensionstillskott och KBT. Under vårriksdagen beslöts därför att även undantagandespensionärerna skall få pensionstillskott. Detta beslut påverkar även beräkningen av KBT och hustrutillägg.</textBlock>
    </textBlock>
  </contentBlock>
  <contentBlock ix="482">
    <textBlock ix="0">
      <textBlock ix="0">Detta beslut gäller uppenbarligen endast dem som begärt undantagande. Det finns dock personer som inte begärt undantagande men inte heller betalat in sina avgifter. Avgiften har oftast inte betalats beroende på knappa ekonomiska förhållanden. De omfattas enligt uppgift inte av de nya bestämmelserna om rätten till pensionstillskott.</textBlock>
      <textBlock ix="1">Det förefaller konstigt att göra skillnad på personer som faktiskt begärde undantagande och dem som inte begärde det men ändå av olika anledningar inte betalat sina avgifter.</textBlock>
    </textBlock>
  </contentBlock>
  <contentBlock ix="483">
    <textBlock ix="0">
      <textBlock ix="0">Mot denna bakgrund vill jag fråga statsrådet:</textBlock>
    </textBlock>
  </contentBlock>
  <contentBlock ix="484">
    <textBlock ix="0">
      <textBlock ix="0">Avser statsrådet ta initiativ till att även de som inte begärde undantagande men inte heller betala sina avgifter skall få rätt till pensionstillskott?</textBlock>
    </textBlock>
  </contentBlock>
  <contentBlock ix="485">
    <textBlock ix="0">
      <textBlock ix="0">1991/92:257 av Gustaf von Essen (m) till statsrådet</textBlock>
      <textBlock ix="1">Bo Lundgren om kostnaderna för drift och underhåll av slott m.m.:</textBlock>
    </textBlock>
  </contentBlock>
  <contentBlock ix="486">
    <textBlock ix="0">
      <textBlock ix="0">I samband med skatteomläggningen upphörde möjligheterna för ägarna att dra av kostnader för underhåll och drift av kulturhistoriskt värdefulla herrgårdar och slott.</textBlock>
    </textBlock>
  </contentBlock>
  <contentBlock ix="487">
    <textBlock ix="0">
      <textBlock ix="0">Detta riskerar att på sikt få negativa ekonomiska och kulturhistoriska konsekvenser och grundas uppenbarligen på ett synsätt att en huvudbyggnad endast skall ses som en privatbostad och vars underhåll och drift skall bekostas med inkomstbeskattade medel.</textBlock>
    </textBlock>
  </contentBlock>
  <contentBlock ix="488">
    <textBlock ix="0">
      <textBlock ix="0">Avser regeringen att återinföra avdragsrätt för kostnader av drift och underhåll av kulturhistoriskt värdefulla herrgårdar och slott.</textBlock>
    </textBlock>
  </contentBlock>
  <contentBlock ix="489">
    <textBlock ix="0">
      <textBlock ix="0">1991/92:258 av Fredrik Reinfeldt (m) till kommunikationsministern om portot för föreningar:</textBlock>
    </textBlock>
  </contentBlock>
  <contentBlock ix="490">
    <textBlock ix="0">
      <textBlock ix="0">Posten avskaffar den 1 januari 1992 det speciella porto som funnits för föreningsbrev. Det medför stora ekonomiska påfrestningar för många föreningar som möjligtvis med undantag för de i</textBlock>
      <textBlock ix="1">Stockholmsregionen inte har några alternativ att vända sig till. För att dämpa dessa effekter har posten instiftat ett system som skall göra att föreningarna kan få återbäring på portot. I stället för att som i dag frankera med ett lägre porto uppmanas föreningslivet att:</textBlock>
    </textBlock>
  </contentBlock>
  <contentBlock ix="491">
    <textBlock ix="0">
      <textBlock ix="0">q  Märka breven med avsändare och ett B.</textBlock>
    </textBlock>
  </contentBlock>
  <contentBlock ix="492">
    <textBlock ix="0">
      <textBlock ix="0">q  Frankera breven med fullt ekonomibrevsporto,</textBlock>
      <textBlock ix="1">4:60 kr.</textBlock>
    </textBlock>
  </contentBlock>
  <contentBlock ix="493">
    <textBlock ix="0">
      <textBlock ix="0">q  Lämna in breven och följesedeln i kassan på postkontoret tillsammans med föreningens abonnemangskort.</textBlock>
    </textBlock>
  </contentBlock>
  <contentBlock ix="494">
    <textBlock ix="0">
      <textBlock ix="0">q  Skicka in följesedlarna till posten varje halvårsskifte, så kommer pengarna på posten.</textBlock>
    </textBlock>
  </contentBlock>
  <contentBlock ix="495">
    <textBlock ix="0">
      <textBlock ix="0">Det nya systemet skall alltså inte ha någon ekonomisk påverkan för föreningslivet, men hanteringen har byråkratiserats avsevärt.</textBlock>
    </textBlock>
  </contentBlock>
  <contentBlock ix="496">
    <textBlock ix="0">
      <textBlock ix="0">Vilka besparingar eller rationaliseringsvinster förväntas av att posten avskaffar föreningsportot men samtidigt inrättar ett system som skall lämna föreningslivet ekonomiskt opåverkat?</textBlock>
    </textBlock>
  </contentBlock>
  <contentBlock ix="497">
    <textBlock ix="0">
      <textBlock ix="0">1991/92:259 av Lena Hjelm-Wallén (s) till utbildningsministern om lärarutbildningen:</textBlock>
    </textBlock>
  </contentBlock>
  <contentBlock ix="498">
    <textBlock ix="0">
      <textBlock ix="0">Sedan 1988 finns en ny lärarutbildning för grundskolan. Utbildningen är mycket uppskattad av de lärarstuderande och lärarutbildarna. Stora förväntningar riktas mot de lärare som nu går ut i arbetet med en ny utbildning direkt inriktad mot grundskolan.</textBlock>
    </textBlock>
  </contentBlock>
  <contentBlock ix="499">
    <textBlock ix="0">
      <textBlock ix="0">I regeringsförklaringen sägs dock att en ny parallell lärarutbildning skall införas.</textBlock>
    </textBlock>
  </contentBlock>
  <contentBlock ix="500">
    <textBlock ix="0">
      <textBlock ix="0">Jag vill mot bakgrund av detta fråga utbildningsministern:</textBlock>
    </textBlock>
  </contentBlock>
  <contentBlock ix="501">
    <textBlock ix="0">
      <textBlock ix="0">Var i utbildningssamhället finns det krav på återgång till ämneslärarutbildning och vilka behov i grundskolan skulle en sådan utbildning svara emot?</textBlock>
    </textBlock>
  </contentBlock>
  <contentBlock ix="502">
    <textBlock ix="0">
      <textBlock ix="0">1991/92:260 av Inger Lundberg (s) till statsrådet</textBlock>
      <textBlock ix="1">Beatrice Ask om statens institut för handikappfrågor:</textBlock>
    </textBlock>
  </contentBlock>
  <contentBlock ix="503">
    <textBlock ix="0">
      <textBlock ix="0">Flera handikapporganisationer uttrycker stor oro för bristfälliga budgetanslag till statens institut för handikappfrågor i skolan (SIH). SIH nybildades i anslutning till förändringen av den centrala myndighetsorganisationen för skolan.</textBlock>
    </textBlock>
  </contentBlock>
  <contentBlock ix="504">
    <textBlock ix="0">
      <textBlock ix="0">Den 8 oktober 1991 lämnade myndigheten in hemställan om ökning av anslaget för verksamheten under innevarande år med drygt 18</textBlock>
      <textBlock ix="1">miljoner kr.</textBlock>
    </textBlock>
  </contentBlock>
  <contentBlock ix="505">
    <textBlock ix="0">
      <textBlock ix="0">Bakgrunden var kostnader för igångsättning av verksamheten, samt rese- och förvaltningskostnader i en decentraliserad organisation. Några medel anslogs inte i höstens tilläggsproposition. Härigenom har myndigheten hamnat i en mycket svår situation, där risken är uppenbar att konsulentorganisationen och stödet till de handikappade barnen kommer i kläm.</textBlock>
    </textBlock>
  </contentBlock>
  <contentBlock ix="506">
    <textBlock ix="0">
      <textBlock ix="0">Är skolministern beredd att föreslå åtgärder, som möjliggör för SIH att under våren 1992 bedriva sitt arbete utan allvarliga indragningar av angelägen verksamhet?</textBlock>
    </textBlock>
  </contentBlock>
  <contentBlock ix="507">
    <textBlock ix="0">
      <textBlock ix="0">1991/92:261 av Lars Moquist (nyd) till statsrådet</textBlock>
      <textBlock ix="1">Alf Svensson om biståndet till Zambia:</textBlock>
    </textBlock>
  </contentBlock>
  <contentBlock ix="508">
    <textBlock ix="0">
      <textBlock ix="0">Trots massiva biståndsinsatser har flertalet afrikanska stater blivit fattigare och fattigare.</textBlock>
      <textBlock ix="1">Skuldsituationen blir allt värre för de afrikanska staterna och krav reses på att i-länderna skall börja avskriva sina fordringar.</textBlock>
    </textBlock>
  </contentBlock>
  <contentBlock ix="509">
    <textBlock ix="0">
      <textBlock ix="0">Information om grov korruption i utvecklingsländer når oss då och då. Nu nås vi av uppgifter om omfattande korruption i det svenska programlandet Zambia. Dess förre president</textBlock>
      <textBlock ix="1">Kaunda påstås ha överfört fyra miljarder dollar till egna bankkonton i Schweiz. Han lär dessutom äga hotell på Cypern och företag i Canada. Zambia har en av de största skuldbördorna per capita i hela världen -- utlandsskulden uppgår till drygt 8</textBlock>
      <textBlock ix="2">miljarder dollar. Kaundas utländska tillgångar borde utnyttjas för att reducera Zambias skuldbörda.</textBlock>
    </textBlock>
  </contentBlock>
  <contentBlock ix="510">
    <textBlock ix="0">
      <textBlock ix="0">Om svenska skattebetalares pengar går till afrikanska presidenters egna bankkonton måste vi reagera kraftfullt. Vi ska visa mottagarländerna att vi inte kommer att fortsätta dela ut miljontals kronor om pengarna inte används till de ändamål vi avsett. Zambia är förmodligen bara toppen på ett isberg av korrumperade regimer som försnillar biståndspengar.</textBlock>
    </textBlock>
  </contentBlock>
  <contentBlock ix="511">
    <textBlock ix="0">
      <textBlock ix="0">Min fråga är:</textBlock>
    </textBlock>
  </contentBlock>
  <contentBlock ix="512">
    <textBlock ix="0">
      <textBlock ix="0">Kommer Alf Svensson att omgående genomföra och finansiera en undersökning huruvida zambiska tillgångar överförts olagligt till Zambias tidigare president?</textBlock>
    </textBlock>
  </contentBlock>
  <contentBlock ix="513">
    <textBlock ix="0">
      <textBlock ix="0">1991/92:262 av Göte Jonsson (m) till statsrådet Bo</textBlock>
      <textBlock ix="1">Könberg om den psykiatriska vården:</textBlock>
    </textBlock>
  </contentBlock>
  <contentBlock ix="514">
    <textBlock ix="0">
      <textBlock ix="0">Avinstitutionaliseringen inom främst den psykiatriska vården går allt snabbare. ÄDEL-</textBlock>
      <textBlock ix="1">reformen har påskyndat denna utveckling. Genom detta avhänder sig kommuner och landsting vårdresurser inte minst inom den enskilda vårdsektorn och minskar därmed tillgång till god vård för de enskilda människorna.</textBlock>
    </textBlock>
  </contentBlock>
  <contentBlock ix="515">
    <textBlock ix="0">
      <textBlock ix="0">Den nuvarande utvecklingen har gett skrämmande konsekvenser i form av t.ex. psykiskt sjuka som tvingas bo ensamma trots att de inte klarar detta.</textBlock>
    </textBlock>
  </contentBlock>
  <contentBlock ix="516">
    <textBlock ix="0">
      <textBlock ix="0">Mot denna bakgrund är min fråga:</textBlock>
    </textBlock>
  </contentBlock>
  <contentBlock ix="517">
    <textBlock ix="0">
      <textBlock ix="0">Vilka planer har regeringen för att skapa flexibla, individanpassade lösningar inom den psykiatriska vården?</textBlock>
    </textBlock>
  </contentBlock>
  <contentBlock ix="518">
    <textBlock ix="0">
      <textBlock ix="0">1991/92:263 av Birger Andersson (c) till utbildningsministern om studenternas bostadssituation:</textBlock>
    </textBlock>
  </contentBlock>
  <contentBlock ix="519">
    <textBlock ix="0">
      <textBlock ix="0">Läget på studentbostadsmarknaden har avsevärt försämrats. Det är allvarligt. En bra bostad, till rimlig kostnad, i en god studiemiljö är viktiga förutsättningar för ett gott studieresultat.</textBlock>
    </textBlock>
  </contentBlock>
  <contentBlock ix="520">
    <textBlock ix="0">
      <textBlock ix="0">Jag vill därför fråga statsrådet:</textBlock>
    </textBlock>
  </contentBlock>
  <contentBlock ix="521">
    <textBlock ix="0">
      <textBlock ix="0">Vilka aktiva åtgärder avser regeringen att vidtaga för att förbättra bostadssituationen för studenterna?</textBlock>
    </textBlock>
  </contentBlock>
  <contentBlock ix="522">
    <textBlock ix="0">
      <textBlock ix="0">1991/92:264 av Oskar Lindkvist (s) till kulturministern om konstnärlig utsmyckning av bostadsområden:</textBlock>
    </textBlock>
  </contentBlock>
  <contentBlock ix="523">
    <textBlock ix="0">
      <textBlock ix="0">Sedan några år är det möjligt att erhålla bidrag till konstnärlig utsmyckning av bostadsområden.</textBlock>
      <textBlock ix="1">Bidrag lämnas med 40 % av kostnaden för utsmyckningen, dock med högst 15 kr. per kvadratmeter. Bidragsramen för innevarande budgetår är 15 milj. kr. Ramen förbrukades helt redan under budgetårets första kvartal. Många av ansökningarna fick avvisas. Det är i många fall möjligt att, om tillräckliga medel finns, låta de projekt som dessa ansökningar representerar snabbt komma till utförande.</textBlock>
    </textBlock>
  </contentBlock>
  <contentBlock ix="524">
    <textBlock ix="0">
      <textBlock ix="0">Kulturministern har i något sammanhang sagt att det även i ett samhällsekonomiskt brydsamt läge bör finnas pengar för kulturen. Det nu diskuterade bidraget ger arbete åt många konstnärer samtidigt som kulturen förs ut till våra bostadsområden.</textBlock>
    </textBlock>
  </contentBlock>
  <contentBlock ix="525">
    <textBlock ix="0">
      <textBlock ix="0">Med hänvisning till det nu anförda vill jag ställa följande fråga till kulturministern:</textBlock>
    </textBlock>
  </contentBlock>
  <contentBlock ix="526">
    <textBlock ix="0">
      <textBlock ix="0">Ämnar regeringen förelägga riksdagen förslag om ökad bidragsram så att inneliggande projekt om konstnärlig utsmyckning kan komma till utförande under innevarande budgetår?</textBlock>
    </textBlock>
  </contentBlock>
  <contentBlock ix="527">
    <textBlock ix="0">
      <textBlock ix="0">1991/92:265 av Fredrik Reinfeldt (m) till socialministern om boverket och bostadsbidragen:</textBlock>
    </textBlock>
  </contentBlock>
  <contentBlock ix="528">
    <textBlock ix="0">
      <textBlock ix="0">Det statliga boverket driver sedan några veckor en kampanj som uppmanar människor ''med låg inkomst och hög hyra'' att söka bostadsbidrag hos sin kommun.</textBlock>
    </textBlock>
  </contentBlock>
  <contentBlock ix="529">
    <textBlock ix="0">
      <textBlock ix="0">I regeringsförklaringen sägs att de offentliga utgifterna skall minska som andel av landets samlade produktion. Besparingar på kommunsektorn med 5--10 miljarder kronor har aviserats. Ett mycket viktigt sätt att minska de offentliga utgifterna är att minska befolkningens bidragsberoende och att göra det möjligt för ett större antal att leva på sin lön. Att då samtidigt gå ut och öppet göra reklam för olika bidragssystem rimmar illa med den uttalade målsättningen att minska de offentliga utgifterna.</textBlock>
    </textBlock>
  </contentBlock>
  <contentBlock ix="530">
    <textBlock ix="0">
      <textBlock ix="0">Anser statsrådet att för få medborgare är beroende av bostadsbidrag för att klara av hyran?</textBlock>
    </textBlock>
  </contentBlock>
  <contentBlock ix="531">
    <textBlock ix="0">
      <textBlock ix="0">1991/92:266 av Oskar Lindkvist (s) till statsrådet Bo</textBlock>
      <textBlock ix="1">Lundgren om avskaffande av den s.k. flyttskatten:</textBlock>
    </textBlock>
  </contentBlock>
  <contentBlock ix="532">
    <textBlock ix="0">
      <textBlock ix="0">I reservation till skatteutskottets betänkande</textBlock>
      <textBlock ix="1">1990/91:SkU17, justerat den 19 mars i år, anförde nuvarande statsrådet Lundgren (m) följande om reavinstbeskattningen på bostäder.</textBlock>
    </textBlock>
  </contentBlock>
  <contentBlock ix="533">
    <textBlock ix="0">
      <textBlock ix="0">Bostäder träffas inte bara av löpande beskattning i form av fastighetsskatt och förmögenhetsskatt utan också av realisationsvinstbeskattning vid försäljning. Skatten kallas ofta flyttskatt, eftersom den drabbar den som säljer en bostad för att flytta till en annan. Skattens destruktiva effekter drabbar t.ex. barnfamiljer som behöver ett större hus och personer som vill ta anställning på annan ort. Enligt vår uppfattning måste dessa orättvisor elimineras.</textBlock>
      <textBlock ix="1">Hela systemet för beskattning av realisationsvinster vid försäljning av bostäder bör bli föremål för en särskild utredning. Därvid bör strävan vara att avskaffa flyttskatten. Hur detta tekniskt skall utformas bör övervägas i samband med en genomgripande översyn av hela kapitalvinstbeskattningen.</textBlock>
    </textBlock>
  </contentBlock>
  <contentBlock ix="534">
    <textBlock ix="0">
      <textBlock ix="0">Med hänvisning till det nu anförda vill jag ställa följande fråga till statsrådet Lundgren:</textBlock>
    </textBlock>
  </contentBlock>
  <contentBlock ix="535">
    <textBlock ix="0">
      <textBlock ix="0">När föreläggs riksdagen förslag om ''flyttskattens''</textBlock>
      <textBlock ix="1">avskaffande?</textBlock>
    </textBlock>
  </contentBlock>
  <contentBlock ix="536">
    <textBlock ix="0">
      <textBlock ix="0">1991/92:267 av Oskar Lindkvist (s) till statsrådet Bo</textBlock>
      <textBlock ix="1">Lundgren om bostadsfinansieringen:</textBlock>
    </textBlock>
  </contentBlock>
  <contentBlock ix="537">
    <textBlock ix="0">
      <textBlock ix="0">Proposition 1991/92:56 har rubriken ''Om bostadsbyggandets finansiering år 1992, m.m''. I</textBlock>
      <textBlock ix="1">propositionen föreslås bl.a. att det s.k.</textBlock>
      <textBlock ix="2">räntelånesystemet som skulle införts vid årsskiftet</textBlock>
      <textBlock ix="3">1991--1992 inte införs. Förslag om en långsiktig förändring av bostadsfinansieringen skall enligt propositionen läggas fram under år 1992.</textBlock>
      <textBlock ix="4">Regeringens avsikt är förmodligen att inom ramen för en särskild översyn uppdra åt en utredare att lägga fram förslag till ett nytt bostadsfinansieringssystem. Ett sådant förslag måste rimligen remissbehandlas innan det föreläggs riksdagen. Det kan på goda grunder hävdas att ett riksdagens beslut i frågan då tidigast kommer att kunna fattas i november eller december 1992 med ikraftträdande, enligt regeringens uppfattning, den</textBlock>
      <textBlock ix="5">1 januari 1993. Om denna farhåga besannas kommer riksdagen i december 1992 liksom i december 1991 att fatta beslut som skall träda i kraft ca 14 dagar efter beslutet. Det är viktigt med stabila och långsiktiga spelregler för bostadsbyggandet. Klarläggande behövs.</textBlock>
    </textBlock>
  </contentBlock>
  <contentBlock ix="538">
    <textBlock ix="0">
      <textBlock ix="0">Med hänvisning till det ovan anförda vill jag till statsrådet Lundgren ställa följande fråga:</textBlock>
    </textBlock>
  </contentBlock>
  <contentBlock ix="539">
    <textBlock ix="0">
      <textBlock ix="0">Avser regeringen förelägga riksdagen förslag om att de av riksdagen i december 1991 beslutade reglerna om bostadsfinansieringen skall gälla både år 1992 och år 1993?</textBlock>
    </textBlock>
  </contentBlock>
  <contentBlock ix="540">
    <textBlock ix="0">
      <textBlock ix="0">1991/92:268 av Annika Åhnberg (v) till miljöministern om ekokommunprojektet:</textBlock>
    </textBlock>
  </contentBlock>
  <contentBlock ix="541">
    <textBlock ix="0">
      <textBlock ix="0">De grundläggande miljöproblemen kan bara lösas om ett kretsloppstänkande får genomslag på samhällets alla nivåer. Arbetet måste spänna över många sektorer. Gränsen mellan myndigheter, kommuner, lokalt och centralt, måste överskridas.</textBlock>
      <textBlock ix="1">Ekokommunprojektet är ett sådant tvärsektoriellt projekt. Men just därför passar det inte in i gällande beslutsordningar och reglementen. Denna unika verksamhet måste ges möjlighet att fortsätta och utvecklas.</textBlock>
    </textBlock>
  </contentBlock>
  <contentBlock ix="542">
    <textBlock ix="0">
      <textBlock ix="0">Den nya regeringens strävan att strama åt budgeten och samtidigt ge skattelättnader åt höginkomsttagare väcker farhågor om att sådana angelägna verksamheter som</textBlock>
      <textBlock ix="1">Ekokommunprojektet får stryka på foten.</textBlock>
    </textBlock>
  </contentBlock>
  <contentBlock ix="543">
    <textBlock ix="0">
      <textBlock ix="0">Jag vill därför fråga miljöministern:</textBlock>
    </textBlock>
  </contentBlock>
  <contentBlock ix="544">
    <textBlock ix="0">
      <textBlock ix="0">Avser regeringen vidta åtgärder för att säkra</textBlock>
      <textBlock ix="1">Ekokommunprojektets möjligheter att utvecklas?</textBlock>
    </textBlock>
  </contentBlock>
  <contentBlock ix="545">
    <textBlock ix="0">
      <textBlock ix="0">1991/92:269 av Bengt Hurtig (v) till miljöministern om högsvavliga restoljor:</textBlock>
    </textBlock>
  </contentBlock>
  <contentBlock ix="546">
    <textBlock ix="0">
      <textBlock ix="0">Vid produktion av bensin och andra lättflyktiga produkter vid raffinaderier uppstår högsvavliga restoljor som inte får förbrännas i vårt land. Dessa oljor exporteras för närvarande till EG-länder. Vid förbränningen där produceras svaveldioxid som bidrar till försurningen även i vårt land. Med införande av miljöavgifter och en mer restriktiv miljöpolitik i EG-området torde det bli svårt för svenska raffinaderier att exportera dessa restoljor.</textBlock>
    </textBlock>
  </contentBlock>
  <contentBlock ix="547">
    <textBlock ix="0">
      <textBlock ix="0">Jag vill med anledning av ovanstående fråga miljöministern:</textBlock>
    </textBlock>
  </contentBlock>
  <contentBlock ix="548">
    <textBlock ix="0">
      <textBlock ix="0">Har regeringen någon plan för hur detta problem skall hanteras?</textBlock>
    </textBlock>
  </contentBlock>
  <contentBlock ix="549">
    <textBlock ix="0">
      <textBlock ix="0">1991/92:270 av Gudrun Schyman (v) till försvarsministern om familjebidragen till värnpliktiga:</textBlock>
    </textBlock>
  </contentBlock>
  <contentBlock ix="550">
    <textBlock ix="0">
      <textBlock ix="0">Riksdagen har beslutat om regler för ersättningar till dem som tjänstgör inom totalförsvaret. Jag antar att regeringen i en förordning kommer att upprätta regler för vilka som är berättigade till familje- och bostadsbidrag.</textBlock>
    </textBlock>
  </contentBlock>
  <contentBlock ix="551">
    <textBlock ix="0">
      <textBlock ix="0">Med nu gällande regler för familjebidrag för värnpliktiga jämställs inte sammanboende av samma kön med sammanboende av olika kön.</textBlock>
      <textBlock ix="1">Detta rimmar dåligt med riksdagens beslut om att all diskriminering av homosexuella skulle undanröjas.</textBlock>
    </textBlock>
  </contentBlock>
  <contentBlock ix="552">
    <textBlock ix="0">
      <textBlock ix="0">När nu regeringen skall skriva en ny förordning vill jag försäkra mig om att där slås fast jämställdhet i bidragshänseende mellan hetero- och homosexuella.</textBlock>
    </textBlock>
  </contentBlock>
  <contentBlock ix="553">
    <textBlock ix="0">
      <textBlock ix="0">Min fråga är:</textBlock>
    </textBlock>
  </contentBlock>
  <contentBlock ix="554">
    <textBlock ix="0">
      <textBlock ix="0">Kommer regeringen att presentera ett förslag som undanröjer diskrimineringen vid bidragsgivning inom totalförsvaret?</textBlock>
    </textBlock>
  </contentBlock>
  <contentBlock ix="555">
    <textBlock ix="0">
      <textBlock ix="0">1991/92:271 av John Andersson (v) till statsrådet</textBlock>
      <textBlock ix="1">Görel Thurdin om Blaikfjällets naturreservat:</textBlock>
    </textBlock>
  </contentBlock>
  <contentBlock ix="556">
    <textBlock ix="0">
      <textBlock ix="0">Regeringen uppdrog i beslut den 8 februari 1990 åt länsstyrelsen i Västerbottens län att utvidga</textBlock>
      <textBlock ix="1">Blaikfjällets naturreservat, vilket berör ca 120</textBlock>
      <textBlock ix="2">enskilda markägare.</textBlock>
    </textBlock>
  </contentBlock>
  <contentBlock ix="557">
    <textBlock ix="0">
      <textBlock ix="0">Den 13 mars 1990 förordnade länsstyrelsen interimistiskt om bl.a. förbud att avverka skog.</textBlock>
      <textBlock ix="1">Länsstyrelsen beslutade den 25 februari 1991</textBlock>
      <textBlock ix="2">slutligen att utvidga reservatet i enlighet med regeringens uppdrag.</textBlock>
    </textBlock>
  </contentBlock>
  <contentBlock ix="558">
    <textBlock ix="0">
      <textBlock ix="0">Enligt de upplysningar jag inhämtat kommer ersättningsanspråken att överstiga 100 milj.kr.</textBlock>
      <textBlock ix="1">Vidare synes frågans avgörande formellt kunna vänta eller förhalas ända fram till 1996.</textBlock>
      <textBlock ix="2">Utbetalningen av själva ersättningen tycks dessutom kunna ta några år ytterligare.</textBlock>
    </textBlock>
  </contentBlock>
  <contentBlock ix="559">
    <textBlock ix="0">
      <textBlock ix="0">Föranleder denna situation att vidtas?</textBlock>
    </textBlock>
  </contentBlock>
  <contentBlock ix="560">
    <textBlock ix="0">
      <textBlock ix="0">1991/92:272 av Lennart Daléus (c) till statsrådet</textBlock>
      <textBlock ix="1">Reidunn Laurén om sekretesskydd för viss genetisk information:</textBlock>
    </textBlock>
  </contentBlock>
  <contentBlock ix="561">
    <textBlock ix="0">
      <textBlock ix="0">Vid statens kriminaltekniska laboratorium i</textBlock>
      <textBlock ix="1">Linköping samlas i dag genetisk information bl.a.</textBlock>
      <textBlock ix="2">i form av s.k. DNA-profiler. Arkiveringen sker på röntgenfilm och/eller på papper. Även genetisk information från personer som inte är misstänkta utan bara befunnit sig i randområdet till ett brott arkiveras.</textBlock>
    </textBlock>
  </contentBlock>
  <contentBlock ix="562">
    <textBlock ix="0">
      <textBlock ix="0">Avser regeringen att skyndsamt skapa förutsättningar för att hanteringen, i kriminaltekniska sammanhang, av material med genetisk information skall kunna ske på ett sätt som är betryggande vad gäller bl.a. utgallring, sekretesskydd etc?</textBlock>
    </textBlock>
  </contentBlock>
  <contentBlock ix="563">
    <textBlock ix="0">
      <textBlock ix="0">1991/92:273 av Rune Thorén (c) till statsrådet Bo</textBlock>
      <textBlock ix="1">Lundgren om befrielse från fordonsskatt för elbilar:</textBlock>
    </textBlock>
  </contentBlock>
  <contentBlock ix="564">
    <textBlock ix="0">
      <textBlock ix="0">I Tyskland kommer ägare till eldrivna bilar att slippa betala fordonsskatt för de fem närmaste åren. Därigenom skapas en ekonomisk morot som kan påskynda både utveckling och köp av de mer miljövänliga fordonen.</textBlock>
    </textBlock>
  </contentBlock>
  <contentBlock ix="565">
    <textBlock ix="0">
      <textBlock ix="0">Avser regeringen vidtaga motsvarande åtgärder för att uppnå en dylik effekt i vårt land?</textBlock>
    </textBlock>
  </contentBlock>
  <contentBlock ix="566">
    <textBlock ix="0">
      <textBlock ix="0">1991/92:274 av Lena Öhrsvik (s) till socialministern om familjerådgivningsverksamheten:</textBlock>
    </textBlock>
  </contentBlock>
  <contentBlock ix="567">
    <textBlock ix="0">
      <textBlock ix="0">Vilka planer har regeringen för att trygga en bra familjerådgivningsverksamhet över hela landet?</textBlock>
    </textBlock>
  </contentBlock>
  <contentBlock ix="568">
    <textBlock ix="0">
      <textBlock ix="0">1991/92:275 av Liisa Rulander (kds) till justitieministern om åtgärder mot ungdomsbrottsligheten:</textBlock>
    </textBlock>
  </contentBlock>
  <contentBlock ix="569">
    <textBlock ix="0">
      <textBlock ix="0">Rasister och antirasister visade prov på ett upptrappande våld under helgen 29--30 november.</textBlock>
      <textBlock ix="1">Det var i huvudsak ungdomar som stod för konfrontationen. Detta tillsammans med andra företeelser i samhället föranledde justitieministern att enligt massmedierna göra ett uttalande om veckoslutshem för att därigenom komma åt ungdomsbrottsligheten snabbare.</textBlock>
    </textBlock>
  </contentBlock>
  <contentBlock ix="570">
    <textBlock ix="0">
      <textBlock ix="0">Det är självklart viktigt att barn och ungdomar får de rätta signalerna från vuxenvärlden och från samhällets sida. Detta är ett långsiktigt arbete som många måste engageras i. Trygga hem och familjer är en säker väg att nå långsiktigt stabila barn och ungdomar, men på kort sikt behövs andra, preventiva åtgärder.</textBlock>
    </textBlock>
  </contentBlock>
  <contentBlock ix="571">
    <textBlock ix="0">
      <textBlock ix="0">Min fråga till justitieministern är:</textBlock>
    </textBlock>
  </contentBlock>
  <contentBlock ix="572">
    <textBlock ix="0">
      <textBlock ix="0">Finns det några mer detaljerade planer för snabba åtgärder riktade till dessa grupper?</textBlock>
    </textBlock>
  </contentBlock>
  <contentBlock ix="573">
    <textBlock ix="0">
      <textBlock ix="0">1991/92:276 av Inger Hestvik (s) till arbetsmarknadsministern om konsekvenserna av systemet med flexibla lönebidrag:</textBlock>
    </textBlock>
  </contentBlock>
  <contentBlock ix="574">
    <textBlock ix="0">
      <textBlock ix="0">Sedan den 1 juli i år tillämpas regeln om flexibla lönebidrag som arbetsmarknadspolitisk åtgärd bl.a. för handikappade personer. Målet är att flera personer skall få tillgång till denna åtgärd och att den skall vara individuellt behovsanpassad.</textBlock>
    </textBlock>
  </contentBlock>
  <contentBlock ix="575">
    <textBlock ix="0">
      <textBlock ix="0">Problem har dock uppstått för de många handikapporganisationer som varit beroende av lönebidragsanställningar för sin verksamhet.</textBlock>
      <textBlock ix="1">Arbetsplatsen har vid dessa anställningar utgjort en bra och rehabiliterande miljö för de lönebidragsanställda.</textBlock>
    </textBlock>
  </contentBlock>
  <contentBlock ix="576">
    <textBlock ix="0">
      <textBlock ix="0">Möjligheten att anställa handikappade personer till arbetsuppgifter inom organisationen minskar nu, eftersom det inte finns medel för att täcka den stora skillnaden mellan lönebidraget och lönesumman.</textBlock>
    </textBlock>
  </contentBlock>
  <contentBlock ix="577">
    <textBlock ix="0">
      <textBlock ix="0">Min fråga till statsrådet lyder:</textBlock>
    </textBlock>
  </contentBlock>
  <contentBlock ix="578">
    <textBlock ix="0">
      <textBlock ix="0">Planerar statsrådet att efter ett halvt års erfarenheter analysera konsekvenserna av systemet med flexibla lönebidrag och då också åtgärda de negativa effekter detta har medfört för berörda organisationer?</textBlock>
    </textBlock>
  </contentBlock>
  <contentBlock ix="579">
    <textBlock ix="0">
      <textBlock ix="0">1991/92:277 av Dan Ericsson i Kolmården (kds) till jordbruksministern om biogasforskningen vid</textBlock>
      <textBlock ix="1">Studsvik:</textBlock>
    </textBlock>
  </contentBlock>
  <contentBlock ix="580">
    <textBlock ix="0">
      <textBlock ix="0">Verksamheten vid Studsvik Miljö och Energi, bl.a.</textBlock>
      <textBlock ix="1">med uppdragsforskning inom fastbränsle- och avfallsområdena, är starkt inriktad på att lösa centrala energi- och miljöfrågor. Tidigare under hösten i år hotades verksamhetens fortlevnad, vilket belystes i en frågedebatt i riksdagen i oktober. Jordbruksministern anförde då att han</textBlock>
      <textBlock ix="2">''skulle arbeta så mycket som möjligt för att värna den utveckling som är på gång i Studsvik''. Före årsskiftet söker nu företagsledningen finna finansieringslösningar för den fortsatta verksamheten.</textBlock>
    </textBlock>
  </contentBlock>
  <contentBlock ix="581">
    <textBlock ix="0">
      <textBlock ix="0">Utvecklingen och införandet av miljövänlig energiteknik, baserad på inhemska förnybara energikällor, är avgörande för framtiden. Inte minst gäller detta tekniker för förgasning av biobränslen och produktion av biogas i småskaliga anläggningar. En tankegång som nu finns är att man skall inrätta ett högskoleanknutet centrum för energiteknisk utveckling för att få en kraftsamling för framtiden.</textBlock>
    </textBlock>
  </contentBlock>
  <contentBlock ix="582">
    <textBlock ix="0">
      <textBlock ix="0">Jag vill fråga jordbruksministern på vilket sätt han nu verkar för att den kompetens som finns samlad vid Studsvik på bioenergiområdet får fortsatta utvecklingsmöjligheter?</textBlock>
    </textBlock>
  </contentBlock>
  <contentBlock ix="583">
    <textBlock ix="0">
      <textBlock ix="0">1991/92:278 av Göran Persson (s) till statsrådet</textBlock>
      <textBlock ix="1">Görel Thurdin om Öresundsbron:</textBlock>
    </textBlock>
  </contentBlock>
  <contentBlock ix="584">
    <textBlock ix="0">
      <textBlock ix="0">Naturvårdsverket har för regeringen redovisat program och tidplan för de insatser som behövs från svenska myndigheter för att bedöma miljökonsekvenserna, bl.a. påverkan på den marina miljön, av en fast förbindelse över Öresund.</textBlock>
      <textBlock ix="1">På motsvarande sätt har länsstyrelsen i Malmöhus län redovisat program och tidplan beträffande markanvändning.</textBlock>
    </textBlock>
  </contentBlock>
  <contentBlock ix="585">
    <textBlock ix="0">
      <textBlock ix="0">Med anledning av ovanstående vill jag fråga planminister Görel Thurdin:</textBlock>
    </textBlock>
  </contentBlock>
  <contentBlock ix="586">
    <textBlock ix="0">
      <textBlock ix="0">Vilken planering har planministern för det fortsatta arbetet med handläggningen av en fast förbindelse över Öresund?</textBlock>
    </textBlock>
  </contentBlock>
  <contentBlock ix="587">
    <textBlock ix="0">
      <textBlock ix="0">1991/92:279 av Ulrica Messing (s) till utbildningsministern om de offentliga bidragen till skoleleverna:</textBlock>
    </textBlock>
  </contentBlock>
  <contentBlock ix="588">
    <textBlock ix="0">
      <textBlock ix="0">I regeringsförklaringen framkom att regeringen under 90-talet skall skapa Europas bästa skola. Det är i framtiden viktigt, precis som framkom i förklaringen, att stärka kunskapen hos eleverna.</textBlock>
      <textBlock ix="1">Den borgerliga regeringen anser det vara viktigt att alla skall ha rätt att själva välja vilken skola man vill gå i. De offentliga bidragen skall i princip följa eleven.</textBlock>
    </textBlock>
  </contentBlock>
  <contentBlock ix="589">
    <textBlock ix="0">
      <textBlock ix="0">Vilka former har regeringen tänkt sig för att möjliggöra att de offentliga bidragen följer eleven?</textBlock>
    </textBlock>
  </contentBlock>
  <contentBlock ix="590">
    <textBlock ix="0">
      <textBlock ix="0">1991/92:280 av Ulrica Messing (s) till utbildningsministern om gymnasiereformen:</textBlock>
    </textBlock>
  </contentBlock>
  <contentBlock ix="591">
    <textBlock ix="0">
      <textBlock ix="0">Under den socialdemokratiska regeringen beslutades det om en stor och omfattande gymnasiereform. Detta innebär bl.a. att alla i dag</textBlock>
      <textBlock ix="1">2-åriga gymnasielinjer blir 3-åriga och att urvalet av antalet linjer minskar:</textBlock>
    </textBlock>
  </contentBlock>
  <contentBlock ix="592">
    <textBlock ix="0">
      <textBlock ix="0">Avser regeringen fullfölja eller stoppa gymnasiereformen?</textBlock>
    </textBlock>
  </contentBlock>
  <contentBlock ix="593">
    <textBlock ix="0">
      <textBlock ix="0">1991/92:281 av Ulrica Messing (s) till statsrådet</textBlock>
      <textBlock ix="1">Beatrice Ask om åtgärder mot främlingsfientlighet bland ungdomar:</textBlock>
    </textBlock>
  </contentBlock>
  <contentBlock ix="594">
    <textBlock ix="0">
      <textBlock ix="0">I samband med uttalandet den 28 november 1991</textBlock>
      <textBlock ix="1">med anledning av diskussionen i riksdagen om centrala läromedel för att motverka rasism och främlingsfientlighet, påpekade statsrådet Beatrice</textBlock>
      <textBlock ix="2">Ask vikten av att både lärare och rektorer måste våga sätta gränser och säga ifrån var än råa och främlingsfientliga toner dyker upp. Skolministern uppmanade alla rektorer att sprida skolverkets informationsmaterial på sina skolor.</textBlock>
    </textBlock>
  </contentBlock>
  <contentBlock ix="595">
    <textBlock ix="0">
      <textBlock ix="0">Vad avser ungdomsministern och regeringen själva göra för att motverka rasism och främlingsfientlighet bland ungdomar?</textBlock>
    </textBlock>
  </contentBlock>
  <contentBlock ix="596">
    <textBlock ix="0">
      <textBlock ix="0">1991/92:282 av Lars Andersson (nyd) till justitieministern om ökad kunskap om</textBlock>
      <textBlock ix="1">Europakonventionen om de mänskliga rättigheterna:</textBlock>
    </textBlock>
  </contentBlock>
  <contentBlock ix="597">
    <textBlock ix="0">
      <textBlock ix="0">Det faktum att Sverige biträtt Europakonventionen om de mänskliga rättigheterna är det både nödvändigt och möjligt för våra myndigheter, att som viktigt underlag för sitt beslutsfattande beakta</textBlock>
      <textBlock ix="1">Europakonventionens text.</textBlock>
    </textBlock>
  </contentBlock>
  <contentBlock ix="598">
    <textBlock ix="0">
      <textBlock ix="0">Sker det inte, då kommer risken att svenska staten får sitta i Strasbourg på de anklagades bänk att öka.</textBlock>
    </textBlock>
  </contentBlock>
  <contentBlock ix="599">
    <textBlock ix="0">
      <textBlock ix="0">Vad ämnar justitieministern göra för att öka kompetensen hos de svenska myndigheterna beträffande Europakonventionens innehåll, och hur och när kommer detta att ske?</textBlock>
    </textBlock>
  </contentBlock>
  <contentBlock ix="600">
    <textBlock ix="0">
      <textBlock ix="0">1991/92:283 av Stig Bertilsson (m) till kommunikationsministern om trafiken vid</textBlock>
      <textBlock ix="1">Trollhättan--Vänersborgs flygplats:</textBlock>
    </textBlock>
  </contentBlock>
  <contentBlock ix="601">
    <textBlock ix="0">
      <textBlock ix="0">Trollhättan--Vänersborgs flygplats hotas av nedläggning. Flygplatsen som drivs av ett kommunalt bolag ägt av kommunerna Trollhättan,</textBlock>
      <textBlock ix="1">Vänersborg, Uddevalla och Lysekil är av avgörande betydelse för regionens utveckling. För fortsatt drift krävs inför 1992 ett ökat verksamhetsanslag från ägarna. I nuvarande läge är det högst osäkert om ett sådant kan erhållas.</textBlock>
      <textBlock ix="2">Reguljär flygning vid Trollhättan--Vänersborgs flygplats kan komma att upphöra redan i januari</textBlock>
      <textBlock ix="3">1992.</textBlock>
    </textBlock>
  </contentBlock>
  <contentBlock ix="602">
    <textBlock ix="0">
      <textBlock ix="0">Förslag finns från luftfartsverket om ett framtida ökat statligt delansvar för några av de kommunalt ägda flygplatserna. En tidigareläggning av sådant engagemang, skulle verksamt kunna bidraga till att flygtrafiken i regionen säkras.</textBlock>
    </textBlock>
  </contentBlock>
  <contentBlock ix="603">
    <textBlock ix="0">
      <textBlock ix="0">Vilka åtgärder är statsrådet beredd att vidta för att flygtrafiken vid Trollhättan--Vänersborgs flygplats, ingående i det nationella nätet, säkras?</textBlock>
    </textBlock>
  </contentBlock>
  <contentBlock ix="604">
    <textBlock ix="0">
      <textBlock ix="0">1991/92:284 av Tage Påhlsson (c) till arbetsmarknadsministern om hanteringen av de regionalpolitiska frågorna:</textBlock>
    </textBlock>
  </contentBlock>
  <contentBlock ix="605">
    <textBlock ix="0">
      <textBlock ix="0">I senaste numret av tidskriften Nord-Revy presenterades en artikel av överdirektör Göran</textBlock>
      <textBlock ix="1">Aldskogius vid NUTEK om den framtida regionalpolitiken i ett EG-perspektiv. Budskapet är att vi skall koncentrera resurserna till större befolkningscentra i landets södra delar, medan stödinsatserna i Norrlands inland, Bergslagen m.fl.</textBlock>
      <textBlock ix="2">områden bör begränsas.</textBlock>
    </textBlock>
  </contentBlock>
  <contentBlock ix="606">
    <textBlock ix="0">
      <textBlock ix="0">Artikeln har väckt uppmärksamhet och förbittring på många håll i landet. Man förvånas också över att det statliga verk som har till uppgift att verkställa den i partipolitisk enighet beslutade regionalpolitiken genom sin chef framför en åsikt som innebär att mer än halva Sverige bör avvecklas.</textBlock>
    </textBlock>
  </contentBlock>
  <contentBlock ix="607">
    <textBlock ix="0">
      <textBlock ix="0">Såvitt jag kan förstå överensstämmer inte statsmakternas uppfattning om hur den svenska regionalpolitiken skall drivas med den som nu markeras av NUTEKs överdirektör. Jag vill därför fråga arbetsmarknadsministern:</textBlock>
    </textBlock>
  </contentBlock>
  <contentBlock ix="608">
    <textBlock ix="0">
      <textBlock ix="0">Kommer regeringen att ta kontakt med näringsoch teknikutvecklingsverket, NUTEK, för att nå samstämmighet i bedömning och hantering av de regionalpolitiska frågorna?</textBlock>
    </textBlock>
  </contentBlock>
  <contentBlock ix="609">
    <textBlock ix="0">
      <textBlock ix="0">1991/92:285 av Allan Larsson (s) till statsministern om den svenska ekonomin:</textBlock>
    </textBlock>
  </contentBlock>
  <contentBlock ix="610">
    <textBlock ix="0">
      <textBlock ix="0">På vilket sätt avser regeringen att upplysa omvärlden om de starka sidorna i svensk ekonomi -- den låga inflationen, det förbättrade kostnadsläget, de ökade direktinvesteringarna, det ökade sparandet och förbättringen i bytesbalansen -- för att därmed klargöra skillnaderna mellan den svenska och den finska situationen och göra det möjligt att snabbt sänka den höga räntan?</textBlock>
    </textBlock>
  </contentBlock>
  <contentBlock ix="611">
    <textBlock ix="0">
      <textBlock ix="0">1991/92:286 av Karl Gustaf Sjödin (nyd) till arbetsmarknadsministern om lokalisering till Kalix av viss privat försäkringsverksamhet:</textBlock>
    </textBlock>
  </contentBlock>
  <contentBlock ix="612">
    <textBlock ix="0">
      <textBlock ix="0">Enligt tidningsuppgifter i Norrbotten så har det förekommit kontakter mellan försäkringsbolaget</textBlock>
      <textBlock ix="1">Skandia och arbetsmarknadsministern.</textBlock>
    </textBlock>
  </contentBlock>
  <contentBlock ix="613">
    <textBlock ix="0">
      <textBlock ix="0">Kontakterna skulle gälla viss utlokalisering av</textBlock>
      <textBlock ix="1">ADB-enheten inom försäkringsbolaget, från</textBlock>
      <textBlock ix="2">Stockholm till Kalix.</textBlock>
    </textBlock>
  </contentBlock>
  <contentBlock ix="614">
    <textBlock ix="0">
      <textBlock ix="0">Det är ju väldigt angeläget för Kalixbygden att det pågår förhandlingar om arbetstillfällen till orten.</textBlock>
    </textBlock>
  </contentBlock>
  <contentBlock ix="615">
    <textBlock ix="0">
      <textBlock ix="0">Dessutom vore det ett glatt budskap inför julen att se fram emot.</textBlock>
    </textBlock>
  </contentBlock>
  <contentBlock ix="616">
    <textBlock ix="0">
      <textBlock ix="0">Kan arbetsmarknadsministern bekräfta uppgifterna, samt vad har förhandlingarna lett till eller kommer att leda till?</textBlock>
    </textBlock>
  </contentBlock>
  <contentBlock ix="617">
    <textBlock ix="0">
      <textBlock ix="0">9 § Kammaren åtskildes kl. 12.07.</textBlock>
    </textBlock>
  </contentBlock>
  <contentBlock ix="618">
    <textBlock ix="0">
      <textBlock ix="0">Förhandlingarna leddes</textBlock>
    </textBlock>
  </contentBlock>
  <contentBlock ix="619">
    <textBlock ix="0">
      <textBlock ix="0">av tredje vice talmannen från sammanträdets början t.o.m. 2 § anf. 29 och</textBlock>
    </textBlock>
  </contentBlock>
  <contentBlock ix="620">
    <textBlock ix="0">
      <textBlock ix="0">av andre vice talmannen därefter till sammanträdets slut.</textBlock>
    </textBlock>
  </contentBlock>
</protocol>
