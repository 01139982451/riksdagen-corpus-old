<protocol id="prot-1938--fk--2">
  <contentBlock page="0" id="i-eee3a89229ddfe60">
    <textBlock id="i-47a43701a0535a8a">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-0b96cc5fcdd0b321">
    <textBlock id="i-9e52bbd9389b4790">1938. Första kammaren. Nr 2.</textBlock>
  </contentBlock>
  <contentBlock page="0" id="i-4eba300d7c5f8898">
    <textBlock id="i-7305a8d57755a3ff"> </textBlock>
  </contentBlock>
  <contentBlock page="0" id="i-39458c34afe7e709">
    <textBlock id="i-4d30af21a076c366"> </textBlock>
  </contentBlock>
  <contentBlock page="0" id="i-ac9d3268f1f18945">
    <textBlock id="i-eaabef51635bda28">Tisdagen den 11 januari.</textBlock>
  </contentBlock>
  <contentBlock page="0" id="i-a84e70d59891f869">
    <textBlock id="i-b174effb50d09cd2">Kammaren sammanträdde kl. 10.30 f. m.</textBlock>
  </contentBlock>
  <contentBlock page="0" id="i-15c938b1ff689e90">
    <textBlock id="i-e8257387fa0f0557">— Herr Ekströmer anmälde, att han infunnit sig vid riksdagen.</textBlock>
  </contentBlock>
  <contentBlock page="0" id="i-1fb4ffe384fc31db">
    <textBlock id="i-c6112aa11b6aec3e">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde onsdagen den 12 innevarande månad företaga följande val, nämligen</textBlock>
  </contentBlock>
  <contentBlock page="0" id="i-d8664a7577e658bf">
    <textBlock id="i-bf1f808620cae86f">dels av fyra ledamöter för att jämte talmannen tillsätta kammarens kansli och vaktbetjäning,</textBlock>
  </contentBlock>
  <contentBlock page="0" id="i-9218e0d796845bf2">
    <textBlock id="i-55e86f21236c5c21">dels av fyra ledamöter för att deltaga i talmansöverläggningarna, dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="0" id="i-6f1046c2da46b36a">
    <textBlock id="i-4ab9178a52fb3627">Detta förslag antogs.</textBlock>
  </contentBlock>
  <contentBlock page="0" id="i-a1c0d4baa9404e05">
    <textBlock id="i-dfa1bda82b283dc3">Herr talmannen yttrade vidare, att han, likaledes efter samråd med andra kammarens talman, finge föreslå, det första kammaren ville besluta att företaga vid sammanträde, som komme att hållas fredagen den 14 i denna månad, val av ledamöter och vid sammanträde påföljande dag val av suppleanter i de ständiga utskotten och utrikesnämnden.</textBlock>
  </contentBlock>
  <contentBlock page="0" id="i-cf53676f15d31179">
    <textBlock id="i-bc5a1fff5db247df">Vad herr talmannen sålunda föreslagit bifölls.</textBlock>
  </contentBlock>
  <contentBlock page="0" id="i-efe98d373dc60a06">
    <textBlock id="i-889445cbaf70929d">Ordet lämnades härefter till förste vice talmannen, som anförde: J ag ber att få hemställa, herr talman, att första kammaren måtte besluta, att antalet suppleanter i de ordinarie utskotten, förutom utrikesutskottet, vad denna kammare beträffar måtte bestämmas till: för konstitutionsutskottet 14, för statsutskottet 16, för bevillningsutskottet 13, för bankoutskottet 8, för första lagutskottet 8, för andra lagutskottet 12 och för jordbruksutskottet 8.</textBlock>
  </contentBlock>
  <contentBlock page="0" id="i-d42ea8d2b1215304">
    <textBlock id="i-21f35a5ec0c595fc">Denna hemställan bifölls.</textBlock>
  </contentBlock>
  <contentBlock page="0" id="i-e4e5b52e6d32ffc5">
    <textBlock id="i-f384fb80fd265cf2">På framställning av herr talmannen beslöt kammaren nu, kl. 10.35 f. m., att ajournera sina förhandlingar till 10.45 f. m.</textBlock>
  </contentBlock>
  <contentBlock page="0" id="i-60bfdf9fdeca09f5">
    <textBlock id="i-659eed48219da9da">Till åtlydnad av Kungl. Maj:ts kallelse avgingo herr talmannen och kammarens ledamöter kl. 10.45 f. m. till slottskapellet, där riksdagspredikan hölls av biskopen i Härnösands stift Torsten Bohlin. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="0" id="i-33ab311db6564d2d">
    <textBlock id="i-6f24e59b3471d01f">Hans Maj:t Konungen kom tillstädes och öppnade riksdagen med det i protokollsbihanget införda tal.</textBlock>
  </contentBlock>
  <contentBlock page="0" id="i-1423f6f75c86f4e8">
    <textBlock id="i-7f50670ebbac882b">Första kammarens protokoll 1938. Nr 2. 1</textBlock>
  </contentBlock>
  <contentBlock page="1" id="i-17ef28ec1951e8d7">
    <textBlock id="i-df62973af85cafea">2 I Nr 2. | Tisdagen den 11 januari 1938.</textBlock>
  </contentBlock>
  <contentBlock page="1" id="i-b3d4ef362582d97b">
    <textBlock id="i-aa77d1961bbc2a4c">Herr talmannen framträdde därpå och yttrade:</textBlock>
    <textBlock id="i-180632d268852483">Allernådigste Konung, Eders Maj:t! När riksdagen samlas för att i enlighet med vårt lands författning och demokratiska styrelsesätt fatta avgörande angående rikets angelägenheter, står man alltid frågande vad som utöver de löpåride ärendena kan vara aktuellt.</textBlock>
    <textBlock id="i-549957e4985611fe">Genom Konungens budskap till riksdagen lämnas meddelande härom.</textBlock>
    <textBlock id="i-7c9ee976305c4a9e">Vårt svenska folk får väl numera anses vara omhuldat med en social omvårdnad som aldrig tillförene, detta i syfte att förbättra levnaden för dem som därav äro i behov. Önskvärt är att reformer härutinnan noga prövas icke blott till deras berättigande och nyttighet utan icke mindre till deras konsekvenser, så att våra ekonomiska grundvalar befinnas vara tillräckligt starka för att de må bliva beståndande.</textBlock>
    <textBlock id="i-472a4459b106727e">Intet tvivel råder om att icke lämplig avvägning på hithörande områden</textBlock>
    <textBlock id="i-7a1590b9dfc1ae6d">stärker fosterlandskärleken till god samverkan i inre angelägenheter och befäster till orubblig sammanhållning, när det gäller rikets trygghet och självständighet. — Trettio år ha nyligen förflutit, sedan Eders Maj:t övertog regeringsansvaret. Växlande öden i olika delar av världen ha vi under denna tid bevittnat. Vårt land har kanske lyckligare än något annat undgått omstörtande händelser. En av grundanledningarna härtill har varit och är alltjämt överensstämmelsen och det lyckliga samförståndet mellan Konungens och folkets politiska inställning. Med tacksamhet ha vi anledning att se tillbaka och mot framtiden med förtröstan och förhoppning om fortsatt god samverkan. Med tillfredsställelse deltaga vi i den glädje som Eders Maj:t känner över att i dag få mottaga hyllning av Hertigen av Dalarne.</textBlock>
    <textBlock id="i-9bd8cf4947040d30">Må välgång följa Konung och konungahus, detta är första kammarens uppriktiga önskan, framburen med undersåtlig vördnad, tillit och trohet.</textBlock>
  </contentBlock>
  <contentBlock page="1" id="i-401f0cde2d8c9806">
    <textBlock id="i-7e5b7f1428adb269">Sedan andra kammarens talman därefter i denna kammares namn till Hans Maj:t Konungen framfört andra kammarens undersåtliga vördnad, fingo talmännen vardera mottaga, av herr statsrådet och chefen för finansdepartementet Wigforss ett exemplar av Kungl. Maj:ts propositioner nr 1, angående statsverkets tillstånd och behov under budgetåret 1938/1939, och nr 2, med förslag till övergångsstat för budgetåret 1937/1938, samt av herr statsrådet och chefen för justitiedepartementet Westman ett exemplar av Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="1" id="i-800a096c75e00250">
    <textBlock id="i-6fe1baafd4e6353b">Härpå avlade Hans Kungl. Höghet Arvfursten, Hertigen av Dalarne, Carl Johan Arthur, trooch huldhetsed till Hans Maj:t Konungen; varefter ceremonien å rikssalen avslutades och första kammaren enligt beslut, fattat före avtågandet från samlingsrummet, åtskildes vid utgången från rikssalen kl. 12.20 på dagen.</textBlock>
  </contentBlock>
  <contentBlock page="1" id="i-08a433a363cdb70a">
    <textBlock id="i-e173163c1eecde25">In fidem G. H. Berggren.</textBlock>
  </contentBlock>
  <contentBlock page="2" id="i-e0f485677f2ef032">
    <textBlock id="i-b760a4fcaca379bd">Onsdagen den 12 januari 1938. Nr 2. 3</textBlock>
  </contentBlock>
  <contentBlock page="2" id="i-24e33355ec01204f">
    <textBlock id="i-b571b382cec9d034">Onsdagen den 12 januari.</textBlock>
  </contentBlock>
  <contentBlock page="2" id="i-d7ae853b80023b84">
    <textBlock id="i-762b9934d329725a">Kammaren sammanträdde kl. 12 på dagen.</textBlock>
  </contentBlock>
  <contentBlock page="2" id="i-75b007d59df3ed3b">
    <textBlock id="i-53a1680f65219105">Herr statsrådet Westman avlämnade</textBlock>
    <textBlock id="i-3b46f3940641a6ee">dels Kungl. Maj:ts propositioner:</textBlock>
    <textBlock id="i-0d2fc30a1651a7e6">nr 7, med förslag till lag om ändrad lydelse av 1 $ förordningen den 13 april 1883 (nr 16 s. 1) angående förlagsinteckning;</textBlock>
    <textBlock id="i-d051ec1539053922">nr 8, med förslag till tilläggsstat till riksstaten för budgetåret 1937/1938;</textBlock>
    <textBlock id="i-acd82ae35a4aa4ad">nr 9, angående godkännande av ett mellan Sverige och Siam avslutat vänskaps-, handelsoch sjöfartsavtal;</textBlock>
    <textBlock id="i-d40c1bf74b7069dd">nr 10, angående ändring i villkoren för statsbidrag till vissa skeppsdockor;</textBlock>
    <textBlock id="i-016ff6750ee62f21">nr 15, angående godkännande av en den 10 april 1926 avslutad internationell konvention rörande fastställande av vissa gemensamma bestämmelser i fråga om statsfartygs frioch rättigheter, m. m.;</textBlock>
    <textBlock id="i-d21485ce34949917">nr 16, angående godkännande av en den 29 maj 1933 avslutad internationell konvention rörande fastställande av vissa gemensamma bestämmelser i fråga om kvarstad å luftfartyg, m. m.;</textBlock>
    <textBlock id="i-cc0368d630f2782c">nr 22, med förslag till lag om ändrad lydelse av 9 $ utsökningslagen;</textBlock>
    <textBlock id="i-82aefe09f6fbe12c">nr 24, angående penninglotteriväsendet;</textBlock>
    <textBlock id="i-095627701e7c4c67">nr 25, om godkännande av det internationella avtalet den 13 maj 1936 angående enhetligt system för utprickning av farleder;</textBlock>
    <textBlock id="i-f684d9643e27cb03">nr 26, med förslag till förordning om fortsatt giltighet av förordningen den 17 juni 1932 angående rätt för Konungen att åsätta särskild tullavgift;</textBlock>
    <textBlock id="i-1675584c419835e0">nr 27, angående förstärkning av tionde huvudtitelns anslag till kommittéer och utredningar genom sakkunniga;</textBlock>
    <textBlock id="i-8b5f531295de8b53">nr 28, angående upplåtelse av rätt till bearbetande av icke inmutningsbara mineralfyndigheter å kronojord;</textBlock>
    <textBlock id="i-b5076ac192f0a5d4">nr 29, med förslag till lag om avlösning av avgälder från de till skatte försålda så kallade halländska kyrkohemmanen, m. m.;</textBlock>
    <textBlock id="i-7e275fd2e5977c81">nr 30, med förslag till lag om ändrad lydelse av 6 $ strafflagen för krigsmakten, m. m.;</textBlock>
    <textBlock id="i-f7334d09f520b263">nr 31, angående förvärv av vattenrätt i Nämforsen och Lillängesforsen;</textBlock>
    <textBlock id="i-9916bda8297eede6">nr 32, med förslag till lag om hittegods, m. m.;</textBlock>
    <textBlock id="i-63c663d4c31524fc">nr 33, angående avstående i vissa fall av mark från kronoegendomar eller upplåtande av nyttjanderätt eller servitutsrätt till sådan mark;</textBlock>
    <textBlock id="i-831b03cfb4e10ca2">nr 34, angående medgivande för Kungl. Maj:t att i vissa fall försälja kronoegendom m. m.;</textBlock>
    <textBlock id="i-ffe313c5c83ac044">nr 35, angående bemyndigande för Kungl. Maj:t att biträda ackordsuppgörelser 1 fråga om kronans fordringar för försålda kronoegendomar;</textBlock>
    <textBlock id="i-171d8e696fb02853">nr 36, med förslag till lag med vissa bestämmelser om doms avkunnande vid rådhusrätt;</textBlock>
    <textBlock id="i-73c1261d77a7165c">nr 37, med förslag till förordning om extra inkomstoch förmögenhetsskatt för år 1938; samt 0G 38, med förslag till förordning om särskild skatt å förmögenhet för år</textBlock>
  </contentBlock>
  <contentBlock page="3" id="i-ea148012f78b8e0d">
    <textBlock id="i-c8f5f00558ad8505">4 Nr 2. Onsdagen den 12 januari 1938.</textBlock>
  </contentBlock>
  <contentBlock page="3" id="i-caf4fe9f5485e2a5">
    <textBlock id="i-901258559336a31b">dels ock Kungl. Maj:ts skrivelse nr 23, om förordnande av en statsrådsledamot att utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet.</textBlock>
  </contentBlock>
  <contentBlock page="3" id="i-d0e9050a962bc0f6">
    <textBlock id="i-dc1340540453374b">Herr statsrådet Möller avlämnade Kungl. Maj:ts propositioner:</textBlock>
  </contentBlock>
  <contentBlock page="3" id="i-0791a0e16fdf7d11">
    <textBlock id="i-28a9c48ee6dcf90c">nr 3, med förslag till lag angående skyldighet för kommuner och enskilda att fullgöra rekvisitioner för krigsmaktens behov (rekvisitionslag), lag om skyldighet i vissa fall att i fredstid tillhandahålla förnödenheter m. m. för krigsmaktens behov och lag om förfogande över viss egendom för krigsmaktens behov (militär förfogandelag):;</textBlock>
    <textBlock id="i-6e930832583a59c7">nr 4, med förslag till lag om förfoganderätt för luftskyddets behov;</textBlock>
    <textBlock id="i-876ddaaee5d59853">nr 5, med förslag till förordning om livräntetillägg av statsmedel åt vissa livräntetagare enligt lagen den 5 juli 1901 angående ersättning för skada till följd av olycksfall i arbete;</textBlock>
    <textBlock id="i-1af850bee730edf2">nr 6, med förslag till lag angående fortsatt giltighet av lagen den 30 juni 1933 (nr 472) om förbud mot politiska uniformer;</textBlock>
    <textBlock id="i-628f8cfae5434146">nr 11, angående understöd åt föreningen till minne av Konung Oscar I och Drottning Josephina för verksamheten vid åkerbrukskolonien Hall;</textBlock>
    <textBlock id="i-5d643b5fbec758d6">nr 12, med förslag till lag om ändrad lydelse av 5 $ lagen den 9 april 1926 (nr 66) angående anskaffande av fartyg för krigsmaktens ställande på krigsfot (fartygsuttagningslagen);</textBlock>
    <textBlock id="i-690c4d00045c3130">nr 13, angående medel för anordnande av vissa försök med generatorgasdrivna automobiler; :</textBlock>
    <textBlock id="i-9d5089f58dd172d1">nr 14, angående täckande av förskottsvis utbetalade merkostnader för vissa byggnadsarbeten för signalregementets förläggning å Lilla Frösunda;</textBlock>
    <textBlock id="i-f0bb1bb05dbe5324">nr 18, med förslag till förordningar om olycksfallsoch yrkessjukdomsersättning åt tvångsarbetare och fångar m. fl.;</textBlock>
    <textBlock id="i-d3e253b633b0459a">nr 19, med förslag till lag om understödsföreningar m. m.;</textBlock>
    <textBlock id="i-9f8e77a698e15212">nr 20, med förslag till förordning angående ändring i vissa delar av förordningen den 26 juni 1931 (nr 280) om erkända sjukkassor, m. m.; samt</textBlock>
    <textBlock id="i-7b8254cdf34606bf">nr 21, angående statsbidrag åt erkända sjukkassor för vissa utgifter, som sådana kassor haft på grund av åtaganden, vilka jämlikt övergångsbestämmelserna till lagen den 26 juni 1931 om ändring i vissa delar av lagen den 29 juni 1912 om understödsföreningar skolat bedömas efter lagen den 4 juli 1910 om sjukkassor.</textBlock>
  </contentBlock>
  <contentBlock page="3" id="i-61a37d1d82bfdd09">
    <textBlock id="i-00228231f46abafa">Företogs val av fyra ledamöter för att jämte talmannen tillsätta kammarens kansli och vaktbetjäning; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="3" id="i-7609aee11aaa5db2">
    <textBlock id="i-410db2d77bfd1430">herr Björnsson oo..sosossososseeeseses teser reser rs med 935 röster,</textBlock>
    <textBlock id="i-3676a76efca2cae5">» Borell soooooosoeereseree reser ss rs ses rss ses » 95 » » Friggeråker osososossosssresersr sees er reta » 95 » , 3 Ström, Fredrik; se: cm sms ss sum: cm: cssexr cv » 95 oo»</textBlock>
  </contentBlock>
  <contentBlock page="3" id="i-3f03f9c4430a77f9">
    <textBlock id="i-956be374c4b231bb">Anställdes val av fyra ledamöter för att deltaga i talmansöverläggningarna; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="3" id="i-628a80d3d5f8661c">
    <textBlock id="i-a501d95b22282a69">herr DOmÖ ..ssosossererresrrere reses ss re tr r tra med 72 röster, » Larsson, SE:5 » T2 oo» &gt; ITJällgren = osmsss csn: ker: eså sperm sc fee g » 72 »</textBlock>
  </contentBlock>
  <contentBlock page="3" id="i-da85c639ff8d6127">
    <textBlock id="i-2d36d61c5ddd76a4">» Åkerberg ocmmesmses ses 6 se KR » T2 oo»</textBlock>
  </contentBlock>
  <contentBlock page="4" id="i-035deff869fb04cb">
    <textBlock id="i-3933ef3cd4d4c55b">Onsdagen den 12 januari 1938. Nr 2. 5</textBlock>
  </contentBlock>
  <contentBlock page="4" id="i-1bde8f04de8a248f">
    <textBlock id="i-9768832a869c5240">Företogs val av två ledamöter att hava inseende över riksdagens kansli, och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="4" id="i-0b23bc003252a374">
    <textBlock id="i-e36d3c95cc69185f">herr Björkman, Gustaf Adolf, osososososossssrssoa med 56 röster, » Wahlmark ...sssossossssesrsrsreses rss sr ena » 56 »</textBlock>
  </contentBlock>
  <contentBlock page="4" id="i-a41fd8f060ffdbab">
    <textBlock id="i-c8bb11a98023265a">Föredrogs och lades till handlingarna Kungl. Maj:ts nästlidna dag på rikssalen överlämnade berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="4" id="i-6ea23145ba2d5c57">
    <textBlock id="i-439f90eac7a3872c">Vid föredragning av Kungl. Maj:ts under gårdagen på rikssalen överlämnade propositioner nr 1 och 2 blevo dessa propositioner på begäran bordlagda.</textBlock>
  </contentBlock>
  <contentBlock page="4" id="i-c1517af7e208ac71">
    <textBlock id="i-6e97520d71122ec9">Föredrogs och hänvisades till statsutskottet riksdagens år 1937 församlade revisorers berättelse om verkställd granskning av statsverkets jämte därtill hörande fonders tillstånd, styrelse och förvaltning för tiden 1 juli 1936—30 juni 1937. .</textBlock>
  </contentBlock>
  <contentBlock page="4" id="i-abed32c1eddc8b16">
    <textBlock id="i-c1ec8d8c27376f9c">Föredrogs och hänvisades till bankoutskottet riksdagens år 1937 församlade revisorers berättelse om verkställd granskning av riksgäldskontorets tillstånd och förvaltning för tiden 1 juli 1936—30 juni 1937 m. m.</textBlock>
  </contentBlock>
  <contentBlock page="4" id="i-8d4ef5119caf0b39">
    <textBlock id="i-d77bcc6a5c9859ba">Föredrogs och hänvisades till behandling av lagutskott justitieombudsmannens till innevarande riksdag avgivna ämbetsberättelse.</textBlock>
  </contentBlock>
  <contentBlock page="4" id="i-d95d6ad05891e1bd">
    <textBlock id="i-7b60253a46d420c7">Föredrogs och hänvisades till behandling av lagutskott militieombudsmannens vid innevarande riksmöte avgivna ämbetsberättelse.</textBlock>
  </contentBlock>
  <contentBlock page="4" id="i-a797a63fb1ca63f7">
    <textBlock id="i-b56425dede956df6">Föredrogs och lades till handlingarna Kungl. Maj:ts skrivelse med tillkännagivande, att Kungl. Maj:t förordnat statsrådet Nils Jacob Eberhard Quensel att under innevarande lagtima riksdag utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
  </contentBlock>
  <contentBlock page="4" id="i-92fe07b10100059b">
    <textBlock id="i-ebf5e877091dcc8e">och skulle underrättelse om denna skrivelses innehåll genom utdrag av protokollet meddelas vederbörande utskott samt de ledamöter, som hava inseende över riksdagens kansli.</textBlock>
  </contentBlock>
  <contentBlock page="4" id="i-9278037e684e26d0">
    <textBlock id="i-7e4a46749896b766">Vid föredragning av Kungl. Maj:ts denna dag avlämnade propositioner nr 3—16, 18—22 och 24—38 blevo desamma på begäran bordlagda.</textBlock>
  </contentBlock>
  <contentBlock page="4" id="i-d736e6439a7e236b">
    <textBlock id="i-6e4dc957b1652a0f">Herr Bergqvist avlämnade en av honom m. fl. undertecknad motion, nr 1, om utredning och förslag angående skatteutjämningsbidrag till hårt skattetyngda landstingsområden.</textBlock>
  </contentBlock>
  <contentBlock page="4" id="i-2fd147b9bd81e85d">
    <textBlock id="i-957656982021a8a9">Motionen blev på begäran bordlagd.</textBlock>
  </contentBlock>
  <contentBlock page="5" id="i-b681a069103b10ef">
    <textBlock id="i-b22f927facd17ed5">6 Nr 2. Onsdagen den 12 januari 1938.</textBlock>
  </contentBlock>
  <contentBlock page="5" id="i-881b8eff363d2b79">
    <textBlock id="i-36272582119d6ea4">Ordet lämnades på begäran till herr förste vice talmannen, som anförde: Herr talman! Jag ber att få hemställa, att kammaren måtte besluta, att</textBlock>
  </contentBlock>
  <contentBlock page="5" id="i-766d8052c044ed9b">
    <textBlock id="i-845655ec09f420ea">Kungl. Maj:ts propositioner nr 1 och 2 sättas sist på föredragningslistan för nästa plenum.</textBlock>
  </contentBlock>
  <contentBlock page="5" id="i-d14e88b94a955b01">
    <textBlock id="i-54dbf54acda5b739">Denna hemställan bifölls.</textBlock>
  </contentBlock>
  <contentBlock page="5" id="i-a6083841a6b6aecc">
    <textBlock id="i-0daea4bb0d4969ad">Justerades protokollsutdrag för denna dag, varefter kammarens sammanträde avslutades kl. 12.37 på dagen.</textBlock>
  </contentBlock>
  <contentBlock page="5" id="i-63abc031235be4f4">
    <textBlock id="i-834058d614a980a5">In fidem G. H. Berggren.</textBlock>
  </contentBlock>
  <contentBlock page="5" id="i-622fb34d8def82f4">
    <textBlock id="i-881b5700860d972d">Stockholm 1938. Kungl. Boktryckeriet, P. A. Norstedt &amp; Söner. 380302</textBlock>
  </contentBlock>
</protocol>
