<protocol id="prot-199192--22">
  <contentBlock ix="0">
    <textBlock ix="0">1 § Justering av protokoll</textBlock>
    <textBlock ix="1">Justerades protokollen för den 4 och 5 november.</textBlock>
    <textBlock ix="2">2 § Anmälan om kompletteringsval till jordbruksutskottet och utrikesutskottet</textBlock>
    <textBlock ix="3">Talmannen meddelade</textBlock>
    <textBlock ix="4">dels att moderata samlingspartiets riksdagsgrupp som suppleant i jordbruksutskottet under Mona Saint Cyrs ledighet anmält hennes ersättare Anna Stråkander,</textBlock>
    <textBlock ix="5">dels att vänsterpartiets riksdagsgrupp som suppleant i utrikesutskottet under Bertil Måbrinks ledighet anmält hans ersättare Seija Viitamäki- Carlsson.</textBlock>
    <textBlock ix="6">Talmannen förklarade valda till</textBlock>
    <textBlock ix="7">suppleant i jordbruksutskottet</textBlock>
    <textBlock ix="8">Anna Stråkander (m)</textBlock>
    <textBlock ix="9">suppleant i utrikesutskottet</textBlock>
    <textBlock ix="10">Seija Viitamäki-Carlsson (v)</textBlock>
    <textBlock ix="11">3 § Hänvisning av ärenden till utskott</textBlock>
    <textBlock ix="12">Föredrogs och hänvisades</textBlock>
    <textBlock ix="13">Propositionerna</textBlock>
    <textBlock ix="14">1991/92:51 till näringsutskottet</textBlock>
    <textBlock ix="15">1991/92:60 till skatteutskottet</textBlock>
    <textBlock ix="16">4 § Bordläggning</textBlock>
    <textBlock ix="17">Anmäldes och bordlades</textBlock>
    <textBlock ix="18">Propositionerna</textBlock>
    <textBlock ix="19">1991/92:69 Privatisering av statligt ägda företag, m.m.</textBlock>
    <textBlock ix="20">1991/92:71 Upphävande av regler om utländska före tagsförvärv m.m.</textBlock>
    <textBlock ix="21"> Skrivelse</textBlock>
    <textBlock ix="22">1991/92:68 Forskning och försök rörande alternativ till burhållning inom äggproduktionen</textBlock>
    <textBlock ix="23">5 § Anmälan om interpellation</textBlock>
    <textBlock ix="24">Anmäldes att följande interpellation framställts</textBlock>
    <textBlock ix="25">den 8 november</textBlock>
    <textBlock ix="26">1991/92:41 av Lars Bäckström (v) till finansministern om kommunerna och avräkningsskatten:</textBlock>
    <textBlock ix="27">Skatteomläggningen har stor betydelse för kommunernas ekonomi. Deras ekonomiska ställning förbättras både på utgifts- och inkomstsidan genom skatteomläggningen. Det finns även faktorer i omläggningen som minskar kommunernas ekonomiska utrymme.</textBlock>
    <textBlock ix="28">Sammantaget är emellertid de direkta positiva konsekvenserna större än de negativa. Kommunförbundet beräknar de totala positiva effekterna för kommunerna till drygt 4 miljarder per år.</textBlock>
    <textBlock ix="29">Riksdagsbehandlingen -- avräkningsskatten</textBlock>
    <textBlock ix="30">Om kommunerna fick disponera detta utrymme så skulle kommunerna delvis återfå delar av de medel som dragits in av staten under 1980-talet. Detta föreslog också vänsterpartiet i samband med besluten om skatteomläggningen våren 1990.</textBlock>
    <textBlock ix="31">Riksdagens majoritet ansåg i stället att skateomläggningen skulle ge ett neutralt ekonomiskt utfall i förhållandet mellan stat och kommun. I detta syfte beslöt riksdagen att införa den s.k. avräkningsskatten från 1991.</textBlock>
    <textBlock ix="32">Redan vid skatteutskottets behandling av regeringens proposition angående skatteomläggningen våren 1990 påtalade de båda kommunförbunden att beräkningsgrunderna för avräkningsskatten kunde ifrågasättas.</textBlock>
    <textBlock ix="33">Såväl kommunförbundet som landstingsförbundet har även därefter påtalat detta problem för regeringen. Kommunförbundet har tagit upp frågan bl.a. genom en skrivelse till riksdagens finansutskott i maj 1991, och en utförlig dokumentation i oktober 1991. Landstingsförbundet har aktualiserat frågan vid en särskild uppvaktning på finansdepartementet i oktober 1991.</textBlock>
    <textBlock ix="34">Kommunförbundet</textBlock>
    <textBlock ix="35">Enligt kommunförbundets beräkningar ligger de direkta vinsterna av skattereformen i genomsnitt på ca 4 miljarder eller ett minskat debiteringsbehov på 0,60 kr.</textBlock>
    <textBlock ix="36">Kommunförbundets siffror visar dock att effekterna skiljer sig väsentligt för olika kommuntyper. Bland de största vinnarna före avräkningsskatten finns vissa förortskommuner medan de lägsta vinsterna uppkommer i storstäderna. Denna skillnad har också i politisk enighet påpekats av företrädare för storstadskommunerna.</textBlock>
    <textBlock ix="37">Kommunförbundets beräkningar visar att den av riksdagen fastställda avräkningsskatten för 1995 i genomsnitt är nästan två och halv gånger högre än den erforderliga för att ge neutralitet mellan stat och kommun.</textBlock>
    <textBlock ix="38">För 1993 resp. 1995 erfordras en avräkningsskatt på ca 0,60 kr. för att ge neutralitet. Den fastställda skatten ligger i stället på 1,74 kr. för 1993 och 1,50 kr för 1995. Detta innebär en överindragning av skattemedel som motsvarar drygt 1 kr. för 1993 och nästan 0,90 kr. för 1995.</textBlock>
    <textBlock ix="39">Konsekvenserna skiljer sig åt mellan olika kommuntyper. Medan t.ex. en medelstor kommun som Uddevalla förlorar 0,85 kr. 1993, resp. 0,60 kr. 1995, så är förlusterna ännu större i storstäderna. För Stockholm kan förlusten enligt kommunförbundet beräknas till 1,82 kr. 1993, samt 1,25 kr. för 1995, och för Göteborg 2,45 kr. 1993 och 1,89 kr. 1995 samt för den störste förloraren Malmö 3,36 kr. 1993, och 2,29 kr. 1995.</textBlock>
    <textBlock ix="40">I miljoner kronor betyder detta att kommunsektorn förlorar ca 7,5 miljarder kronor 1993 och drygt 6 miljarder kronor 1995, allt beräknat i 1991 års priser. För ovanstående kommuner betyder detta förluster enligt följande, Uddevalla 1993 -- 27 miljader kronor, 1995 -- 19,5 miljarder kronor, Stockholm 1993 -- 1 112 miljarder kronor, 1995 -- 760 miljarder kronor, Göteborg 1993 -- 847 miljarder kronor, 1995 -- 653 miljarder kronor, Malmö 1993 -- 573 miljarder kronor, 1995 -- 391 miljarder kronor.</textBlock>
    <textBlock ix="41">Landstingsförbundet</textBlock>
    <textBlock ix="42">Vid en uppvaktning av finansministern den 28 oktober 1991 redovisade landstingsförbundet uppgifter som i stort sammanföll med kommunförbundets beräkningar. Landstingsförbundet anger att statens indragningar för att korrigera för skattereformens effekter på landstingen är 3 till 5 miljarder kronor för stora.</textBlock>
    <textBlock ix="43">Landstingsförbundet påtalade att detta är allvarligt då landstingens ekonomi redan är hårt ansträngd. Landstingen har tills nu kunnat lösa en del av sina åtaganden genom att minska sitt finansiella sparande, försäljningar av egendom, lån etc. De finansiella reserverna är nu tömda och ett flertal landsting tvingas låna till driften. Landstingens ekonomi försämras ytterligare genom en felaktig reglering av ÄDEL-reformen, som gör att landstingen förlorar ca 2 miljarder kronor.</textBlock>
    <textBlock ix="44">Med hänvisning till ovanstående vill jag fråga statsrådet och finansministern Anne Wibble följande.</textBlock>
    <textBlock ix="45">1.  Är finansministern villig att föreslå förändringar i avräkningsskatten som förbättrar utfallet för kommunsektorn?</textBlock>
    <textBlock ix="46">2.  Är finansministern villig att föreslå förändringar i avräkningsskatten som förbättrar utfallet för de värst drabbade kommunerna?</textBlock>
    <textBlock ix="47">6 § Kammaren åtskildes kl. 15.02.</textBlock>
    <textBlock ix="48">Förhandlingarna leddes av talmannen.</textBlock>
  </contentBlock>
</protocol>
