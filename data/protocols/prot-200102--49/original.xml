<protocol id="prot-200102--49">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">--------------------------------------------------------------------------</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">1 §  Hänvisning av ärenden till utskott och beslut om förlängd motionstid</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Föredrogs och hänvisades</textBlock>
      <textBlock ix="1">Propositioner</textBlock>
      <textBlock ix="2">2001/02:74 till konstitutionsutskottet</textBlock>
      <textBlock ix="3">2001/02:81 till socialförsäkringsutskottet</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Kammaren biföll talmannens förslag att motionstiden för ovanstående propositioner skulle förlängas till fredagen den 18 januari 2002.</textBlock>
      <textBlock ix="1">Motioner</textBlock>
      <textBlock ix="2">2001/02:Bo11-Bo20 till bostadsutskottet</textBlock>
      <textBlock ix="3">2001/02:K26-K29 till konstitutionsutskottet</textBlock>
      <textBlock ix="4">2001/02:Bo21-Bo26 till bostadsutskottet</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">2 §  Statsbudget för budgetåret 2002</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">Föredrogs finansutskottets betänkande 2001/02:FiU10</textBlock>
      <textBlock ix="1">Statsbudget för budgetåret 2002 (prop. 2001/02:1).</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">Kammaren biföll utskottets förslag om att ärendet fick avgöras efter endast en bordläggning.</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Talmannen konstaterade att ingen talare var anmäld.</textBlock>
      <textBlock ix="1">Beslut</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Kammaren biföll utskottets förslag.</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">3 §  Bordläggning</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Anmäldes och bordlades</textBlock>
      <textBlock ix="1">Motion</textBlock>
      <textBlock ix="2">Förhållandet mellan riksdag och regering i fråga om</textBlock>
      <textBlock ix="3">Sveriges agerande i EU av Agne Hansson m.fl. (c)</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Motionen väcktes med åberopande av 3 kap. 15 §</textBlock>
      <textBlock ix="1">riksdagsordningen om rätt att väcka motion med anledning av händelse av större vikt.</textBlock>
      <textBlock ix="2">Frågan om hänvisning av motionen till utskott skulle behandlas vid sammanträdet tisdagen den</textBlock>
      <textBlock ix="3">15 januari 2002.</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">4 §  Avslutning</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Anf.  1  TALMANNEN:</textBlock>
      <textBlock ix="1">Ärade riksdagsledamöter! Tre månader har förflutit sedan företrädare för riksdagen, för hela vårt samhälle och för vår omvärld samlades i riksdagens</textBlock>
      <textBlock ix="2">Andrakammarsal. Vi samlades, bara något dygn efter de besinningslösa terrordåden i New York, för att hedra offren och för att manifestera vår orubbliga enighet att försvara grundläggande demokratiska värden.</textBlock>
      <textBlock ix="3">Tre månader har förflutit. Ur sorgen, förvirringen och vreden har vi kunnat se beslutsamhet, stärkt ledarskap och internationellt samarbete växa.</textBlock>
      <textBlock ix="4">Tre månader har förflutit, och då riktas våra blickar på nytt mot ytterligare ett blödande sår av oförsonlighet - Mellanöstern.</textBlock>
      <textBlock ix="5">Det har varit en tung höst, en svår höst, där mänsklighetens och världssamfundets utsatthet och otillräcklighet med obarmhärtig slagkraft manifesterats. Det har varit en höst, vars tunga allvar och sorg påverkat oss alla, in i våra vardagsliv.</textBlock>
      <textBlock ix="6">Men det har också varit en höst då vi sett en förnyad och förstärkt uppslutning kring Förenta nationerna och en fördjupad tilltro till det internationella samarbetet.</textBlock>
      <textBlock ix="7">Det var en höst som avslutades med att Nobels fredspristagare, Förenta nationernas generalsekreterare Kofi Annan, formulerade sitt budskap om fredens och frihetens möjligheter, här i den svenska demokratins hjärta, riksdagens kammare.</textBlock>
      <textBlock ix="8">Det var ett tydligt budskap, men det var också en påtaglig symbolik.</textBlock>
      <textBlock ix="9">Kanske har det aldrig framstått som klarare än denna höst, att demokrati och internationellt samarbete är varandras förutsättningar. Internationellt samarbete kan bara nå framgång om det förankras hos dem besluten berör - medborgarna. Demokratin kan bara överleva i en värld av fred och samarbete över alla gränser.</textBlock>
      <textBlock ix="10">Ärade riksdagsledamöter! Två dygn efter terrordåden den 11 september skulle Europas talmän ha samlats här i Sveriges riksdag. Vår konferens fick skjutas upp. Parlamentens främsta företrädare behövdes då i sina hemländer. Men vi var fast beslutna att hålla vår konferens och därmed visa att demokratin är stark även när den utsätts för svåra påfrestningar.</textBlock>
      <textBlock ix="11">När talmännen från EU:s medlemsländer - för första gången också tillsammans med talmännen från kandidatländerna - till sist möttes här i Sveriges riksdag i mitten av november, var det en beslutsam och mycket samstämmig församling, som enades kring ett slutdokument. Enligt detta ska huvudtemat för konferenserna i kretsen av Europas talmän de närmaste tre åren inför regeringskonferensen 2004 vara de nationella parlamentens roll i det europeiska samarbetet, som ett led i ansträngningarna att säkerställa den demokratiska legitimiteten i det europeiska samarbetet.</textBlock>
      <textBlock ix="12">Det är en konsekvent och framåtsyftande inriktning, i ett Europa där det inte behövs fler institutioner av eliter eller längre avstånd mellan medborgare och förtroendevalda, men väl ett Europa där den folkliga förankringen behöver stärkas och utvecklas, och där det därför är nödvändigt att ta hem de internationella frågorna till den nationella vardagen.</textBlock>
      <textBlock ix="13">Ärade ledamöter! Innan vi avslutar arbetet för hösten vill jag tacka Birger Schlaug och Carl Bildt, som lämnat riksdagen denna höst.</textBlock>
      <textBlock ix="14">Birger Schlaug kom första gången in i riksdagen</textBlock>
      <textBlock ix="15">1988 och återkom 1994. Birger Schlaug har haft uppdrag i ett flertal utskott och varit språkrör för Miljöpartiet under många år, då Miljöpartiet steg för steg tog plats i Sveriges parlamentariska demokrati.</textBlock>
      <textBlock ix="16">Carl Bildt har varit verksam i den svenska - och internationella - politikens centrum i närmare tre decennier. Till riksdagen kom Carl Bildt som ledamot</textBlock>
      <textBlock ix="17">1979.</textBlock>
      <textBlock ix="18">Det är naturligtvis omöjligt att i dessa korta ordalag göra rättvisa åt Carl Bildts gärning i politiken, som riksdagsledamot, som partiordförande, som statsminister, som internationell fredsmäklare och inte minst som alltid engagerad och engagerande debattör, som vi även fortsättningsvis med säkerhet kommer att få höra av. Jag vill vid detta tillfälle på riksdagens vägnar få uttrycka vår tacksamhet till Carl</textBlock>
      <textBlock ix="19">Bildt och önska honom all framgång i hans fortsatta gärning.</textBlock>
      <textBlock ix="20">Tre ledamöter, Per-Richard Molén, Lars Tobisson och Viola Furubjelke, kommer att lämna riksdagen innan vi återsamlas i mitten av januari.</textBlock>
      <textBlock ix="21">Per-Richard Molén har varit riksdagsledamot i mer än ett årtionde, med näringsutskottet och trafikutskottet som verksamhetsområden.</textBlock>
      <textBlock ix="22">Lars Tobisson tillträder efter årsskiftet uppdraget som ledamot av Europeiska revisionsrätten och lämnar därmed riksdagen efter 22 år som ledamot, med många ansvarsfulla uppdrag, som gruppledare, som ledamot av bl.a. finansutskottet och Utrikesnämnden, som vice ordförande i EU-nämnden och med ett flertal viktiga uppdrag med anknytning till Sveriges inträde i Europeiska unionen. För detta har han åtnjutit respekt och uppskattning från oss alla.</textBlock>
      <textBlock ix="23">Jag vill personligen tacka Lars Tobisson för ett utomordentligt gott och givande samarbete under många och långa sammanträden, i gruppledarkretsen och i Riksdagskommittén. Lars Tobisson har varit en oundgänglig kraft och tillgång, med sin konstitutionella kunskap och erfarenhet, alltid konstruktiv och inriktad på att lösa svåra problem. Jag är övertygad om att Lars Tobisson, med dessa gedigna erfarenheter, kommer att göra en god insats i Europeiska revisionsrätten.</textBlock>
      <textBlock ix="24">Den 1 januari lämnar även Viola Furubjelke riksdagen, för att tillträda uppdraget som ambassadör i</textBlock>
      <textBlock ix="25">Damaskus.</textBlock>
      <textBlock ix="26">Viola Furubjelke har varit riksdagsledamot sedan</textBlock>
      <textBlock ix="27">1985 och varit verksam i utbildningsutskottet, justitieutskottet, lagutskottet och utrikesutskottet, där</textBlock>
      <textBlock ix="28">Viola Furubjelke varit ordförande sedan 1995 och därvid bl.a. gjort en viktig pionjärinsats när det gäller att utveckla utskottets arbetsformer. Viola Furubjelke har dessutom gjort framstående insatser inom det internationella samarbetet, bl.a. som FN-delegat, som ordförande i den svenska IPU-delegationen och i</textBlock>
      <textBlock ix="29">Svenska FN-förbundet.</textBlock>
      <textBlock ix="30">Vi tackar Viola Furubjelke för hennes sällsport framstående insatser i riksdagen och önskar henne varmt lycka till i diplomatins tjänst.</textBlock>
      <textBlock ix="31">Ärade riksdagsledamöter! Varmt tack till er alla -</textBlock>
      <textBlock ix="32">och till riksdagens anställda - för engagerade arbetsinsatser denna höst.</textBlock>
      <textBlock ix="33">Julens budskap - såsom den gamla texten i Karl</textBlock>
      <textBlock ix="34">XII:s bibel lyder - om "frid på jorden och människorna en god vilja" är ett budskap om människans eviga dröm, men också ett budskap om ett ansvar som tillkommer oss alla.</textBlock>
      <textBlock ix="35">Låt oss växa med ansvaret och glädjas - trots allt</textBlock>
      <textBlock ix="36">- av vårt hopp och vår tilltro till demokratins och det internationella samarbetets möjligheter.</textBlock>
      <textBlock ix="37">Till sist önskar jag er en riktigt god helg med tid för både återhämtning och ny stimulans, med tid för umgänge med era nära och kära.</textBlock>
      <textBlock ix="38">God Jul och Gott Nytt År!</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">5 §  Kammaren åtskildes kl. 17.02.</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0"></textBlock>
      <textBlock ix="1">Förhandlingarna leddes av talmannen.</textBlock>
    </textBlock>
  </contentBlock>
</protocol>
