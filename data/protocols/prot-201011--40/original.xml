<protocol id="prot-201011--40">
  <contentBlock ix="0">
    <textBlock ix="0">
   ﻿
  </textBlock>
    <textBlock ix="1">
   Riksdagens protokoll
  </textBlock>
    <textBlock ix="2">
   2010/11:40
  </textBlock>
    <textBlock ix="3">
   Tisdagen den 21 december
  </textBlock>
    <textBlock ix="4">
   Kl.  16:45 - 16:51
  </textBlock>
    <textBlock ix="5">
   
   
   
   
   1 § Statsbudget för 2011
  </textBlock>
  </contentBlock>
  <contentBlock ix="1">
    <textBlock ix="0">
   Föredrogs
  </textBlock>
  </contentBlock>
  <contentBlock ix="2"/>
  <contentBlock ix="3"/>
  <contentBlock ix="4">
    <textBlock ix="0">
   Kammaren biföll utskottets förslag att ärendet fick avgöras efter endast
   
    en
   
   bordläggning.
  </textBlock>
  </contentBlock>
  <contentBlock ix="5">
    <textBlock ix="0">
   Talmannen konstaterade att ingen talare var anmäld.
  </textBlock>
    <textBlock ix="1">
   
   
   
   
   Beslut
  </textBlock>
  </contentBlock>
  <contentBlock ix="6"/>
  <contentBlock ix="7"/>
  <contentBlock ix="8">
    <textBlock ix="0">
   
   
   
   
   2 § Avslutning
  </textBlock>
    <textBlock ix="1">
   
   
   
   
   Anf.  1  TALMANNEN:
  </textBlock>
    <textBlock ix="2">
   Ärade ledamöter! Vid varje avslutning konstaterar jag att vi har haft en mycket intensiv period bakom oss. Efter denna höst får man nog säga att det är mer sant än någonsin.
  </textBlock>
    <textBlock ix="3">
   För egen del är jag hedrad över förtroendet att få leda riksdagens kammare ytterligare en mandatperiod, och jag hoppas att vi kommer att ha ett bra arbets- och debattklimat även framöver.
  </textBlock>
    <textBlock ix="4">
   Ett antal frågor kring riksdagens arbetssätt diskuteras just nu.
  </textBlock>
    <textBlock ix="5">
   Vi ser över det internationella arbetet och har bland annat inrättat en beredningsgrupp för internationella frågor på försök. Vi har även permanentat det så kallade delegationspresidiemötet.
  </textBlock>
    <textBlock ix="6">
   Vi har också sett över riksdagens arbete med EU-frågor och motionsinstitut. Förslagen ska ut på bred remiss inom riksdagen, och sedan väntar en parlamentarisk beredningsgrupp för detta.
  </textBlock>
    <textBlock ix="7">
   Riksdagen har också för andra gången behandlat förändringar i regeringsformen. Valdagen flyttas därmed till den andra söndagen i september, och spärren för personrösterna sänks. Från och med nästa val kommer också stödet för statsministern att automatiskt prövas efter varje val.
  </textBlock>
    <textBlock ix="8">
   I början av nästa år kan vi också se fram emot att få börja testa en helt ny version av Riksdagen.se som jag hoppas ska göra det enklare att hitta information. Det blir en modernare webbplats som ska vara lättare att använda, helt enkelt.
  </textBlock>
    <textBlock ix="9">
   Glädjande är också att förtroendet för riksdagen ökar. En undersökning som gjordes i höstas visade den största uppgången sedan mätningarna startade för tio år sedan.
  </textBlock>
    <textBlock ix="10">
   Avslutningen innebär också att det är dags att tacka av de ledamöter som har lämnat riksdagen under hösten  det finns faktiskt sådana.
  </textBlock>
    <textBlock ix="11">
   Kortast tjänstgöringstid av dem som har lämnat riksdagen har H G Wessberg. Han blev invald vid höstens val och lämnade riksdagen strax därefter  ca 24 timmar därefter! Men trots den korta perioden och karriären som riksdagsman har han haft rätt många och nära kontakter med oss här i huset under sin tid som statssekreterare åt statsministern på Statsrådsberedningen.
  </textBlock>
    <textBlock ix="12">
   Anna König Jerlmyr kom in i riksdagen 2006 men har en lång politisk bakgrund från Moderat skolungdom och Moderata Ungdomsförbundet. Hon har varit ledamot av arbetsmarknadsutskottet och har som ledamot särskilt engagerat sig i trygghetsfrågor, till exempel att hitta åtgärder för att minska antalet våldtäkter. Hon har också engagerat sig i frågor om entreprenörskap.
  </textBlock>
    <textBlock ix="13">
   Tillsammans med Luciano Astudillo har hon också på Expressen drivit en särskild debattblogg.
  </textBlock>
    <textBlock ix="14">
   Anna König Jerlmyr är sedan början av oktober socialborgarråd i Stockholm, och jag önskar henne lycka till i det uppdraget.
  </textBlock>
    <textBlock ix="15">
   Tobias Krantz kom in i riksdagen 2002 och har varit ledamot av konstitutionsutskottet, socialförsäkringsutskottet och socialutskottet.
  </textBlock>
    <textBlock ix="16">
   Innan Tobias Krantz blev ledamot var han politisk sekreterare och blev även utredningschef på Folkpartiets kansli. 20092010 var Tobias, som också är filosofie doktor i statsvetenskap, högskole- och forskningsminister.
  </textBlock>
    <textBlock ix="17">
   Thomas Bodström kom in i riksdagen 2002, men han var då redan sedan två år tillbaka justitieminister. Denne mångsysslare med stor kapacitet har varit ordförande för bland annat justitieutskottet.
  </textBlock>
    <textBlock ix="18">
   Få riksdagsledamöter har som Thomas Bodström tagit plats i världen utanför riksdagen. Thomas Bodström valde, som bekant, att lämna riksdagen i oktober i år för att tillbringa tid med sin familj i USA.
  </textBlock>
    <textBlock ix="19">
   Torkild Strandberg kom in i riksdagen 2002 och satt som ledamot fram till början av 2007. I höst återvände han som ledamot för Skåne läns västra. Under hösten har Torkild varit ledamot i utbildningsutskottet och suppleant i arbetsmarknadsutskottet. Torkild Strandberg lämnar nu riksdagen för att åter bli kommunstyrelsens ordförande i Landskrona, och det finns anledning att önska honom lycka till i den befattningen.
  </textBlock>
    <textBlock ix="20">
   Jag vill också ta detta tillfälle i akt och tacka gruppledarna och övriga ledamöter i riksdagsstyrelsen. Jag vill även rikta ett särskilt tack till förvaltningen och vår nya riksdagsdirektör.
  </textBlock>
    <textBlock ix="21">
   Och så, så klart, vill jag önska er alla en god jul och ett gott nytt år med en lagom portion av arbete i valkretsen och lagom mycket politik på julafton. God jul och gott nytt år!
  </textBlock>
  </contentBlock>
  <contentBlock ix="9">
    <textBlock ix="0">
   
   
   
   
   Anf.  2  Tjänstgörande ålderspresidenten KRISTER ÖRNFJÄDER (S):
  </textBlock>
    <textBlock ix="1">
   Herr talman! Jag vill på ledamöternas vägnar önska talmannen och hans familj en god jul och ett gott nytt år. Vi ses på nyåret.
  </textBlock>
  </contentBlock>
  <contentBlock ix="10">
    <textBlock ix="0">
   
   
   
   
   3 § Kammaren åtskildes kl. 16.51.
  </textBlock>
  </contentBlock>
  <contentBlock ix="11"/>
  <contentBlock ix="12">
    <textBlock ix="0">
   Förhandlingarna leddes av talmannen.
  </textBlock>
  </contentBlock>
  <contentBlock ix="13"/>
  <contentBlock ix="14"/>
  <contentBlock ix="15"/>
  <contentBlock ix="16"/>
  <contentBlock ix="17"/>
  <contentBlock ix="18"/>
  <contentBlock ix="19"/>
  <contentBlock ix="20">
    <textBlock ix="0">
   
    /Eva-Lena Ekman
   
  </textBlock>
  </contentBlock>
  <contentBlock ix="21"/>
  <contentBlock ix="22"/>
  <contentBlock ix="23"/>
  <contentBlock ix="24"/>
  <contentBlock ix="25"/>
  <contentBlock ix="26"/>
  <contentBlock ix="27"/>
  <contentBlock ix="28"/>
  <contentBlock ix="29"/>
  <contentBlock ix="30"/>
  <contentBlock ix="31"/>
  <contentBlock ix="32"/>
  <contentBlock ix="33"/>
  <contentBlock ix="34"/>
  <contentBlock ix="35"/>
  <contentBlock ix="36"/>
  <contentBlock ix="37"/>
  <contentBlock ix="38"/>
  <contentBlock ix="39"/>
  <contentBlock ix="40"/>
  <contentBlock ix="41"/>
  <contentBlock ix="42"/>
  <contentBlock ix="43"/>
  <contentBlock ix="44"/>
  <contentBlock ix="45"/>
  <contentBlock ix="46"/>
  <contentBlock ix="47"/>
  <contentBlock ix="48"/>
  <contentBlock ix="49"/>
  <contentBlock ix="50"/>
  <contentBlock ix="51"/>
  <contentBlock ix="52"/>
  <contentBlock ix="53"/>
  <contentBlock ix="54"/>
  <contentBlock ix="55"/>
  <contentBlock ix="56"/>
</protocol>
