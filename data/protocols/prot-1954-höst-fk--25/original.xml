<protocol id="prot-1954-höst-fk--25">
  <contentBlock page="0" id="i-66d4345cc33e6c43">
    <textBlock id="i-e5308be95902e62e">RIKSDAGENS PROTOKOLL</textBlock>
  </contentBlock>
  <contentBlock page="0" id="i-4aa28c09f992c9a8">
    <textBlock id="i-e043735cffdef331"> </textBlock>
  </contentBlock>
  <contentBlock page="0" id="i-844f8391cec3cf3d">
    <textBlock id="i-a7319e3fd15066f5">1954 FÖRSTA KAMMAREN Nr 25</textBlock>
  </contentBlock>
  <contentBlock page="0" id="i-208d8792c1538453">
    <textBlock id="i-380ca7dd03bcb7cf"> </textBlock>
  </contentBlock>
  <contentBlock page="0" id="i-6ed09c858bc0c601">
    <textBlock id="i-10be3b338dbd774e">18—20 oktober.</textBlock>
  </contentBlock>
  <contentBlock page="0" id="i-12176e0b497a7a49">
    <textBlock id="i-47f75a8dfb431b2b">Debatter m. m.</textBlock>
  </contentBlock>
  <contentBlock page="0" id="i-b2822d1b3f0374b9">
    <textBlock id="i-3fb299116403dae6">Måndagen den 18 oktober. Sid. Hälsningstal av talmannen = ssssosseseeeeere rer ere rer er rer rett rt 3 Minnesord över herr Sandberg och herr Andersson, Elon ........ 3 Interpellationer: av herr Söderquist ang. förseglingen av valsedelspaket ........ 4 av herr Lundgren ang. publicerandet av en seglationsbeskrivning över Stockholms skärgård —.sssssssssss ser e rer ers rr rett rna 5 av herr Weiland ang. röstsammanräkningen vid stadsfullmäktige- VÄL — cs «sen ena tr mon or se 0 om a BÄ fa RA RE ÖR ÄT ÖR AEG BOR BOR I ROR JR EG BR OR IR ABA I IMER HRK SEG 6 PER KIRK 6 Onsdagen den 20 oktober.</textBlock>
    <textBlock id="i-377609be792ccacc">Interpellation av herr Ohlon om åtgärder mot lärarbristen vid de högre sSkoloörnä —-...s.ssssaceseream 0 8ERARARASENERSE KRK RRE ER KRA 8 Samtliga avgjorda ärenden m. m.</textBlock>
    <textBlock id="i-8e6a13fb2b8ae477">Måndagen den 18 oktober.</textBlock>
    <textBlock id="i-809e4ed1d2d2d068">Protokoll från justitiedepartementet ang. fullmaktsgranskning .... 3</textBlock>
  </contentBlock>
  <contentBlock page="0" id="i-9ee35ef48aeca759">
    <textBlock id="i-7ae004d3fe024814">1 Första kammarens protokoll 1954. Nr 25.</textBlock>
  </contentBlock>
  <contentBlock page="2" id="i-0effc64dbe715faf">
    <textBlock id="i-508f90f48dcd788d">Måndagen den 18 oktober 1954.</textBlock>
  </contentBlock>
  <contentBlock page="2" id="i-f7a862ef2ff38227">
    <textBlock id="i-c14b0f7bfbfa2530">Nr 25. 3</textBlock>
  </contentBlock>
  <contentBlock page="2" id="i-8abc163e04a053d3">
    <textBlock id="i-03e3047e1ea9d048">Måndagen den 18 oktober.</textBlock>
  </contentBlock>
  <contentBlock page="2" id="i-1d3a1b00e62fefbe">
    <textBlock id="i-5ebb0134dfc8cf9c">Kammaren sammanträdde kl. 14.00.</textBlock>
  </contentBlock>
  <contentBlock page="2" id="i-0c81797857a2f7ec">
    <textBlock id="i-79e529fc95a56c2c"> </textBlock>
  </contentBlock>
  <contentBlock page="2" id="i-43fed02376b7f7ff">
    <textBlock id="i-61696576ca198f39">Herr TALMANNEN öppnade sammanträdet med följande ord:</textBlock>
    <textBlock id="i-badd620df0f75762">Då 1954 års riksdags höstsession nu tager sin början får jag hälsa kammarens ärade ledamöter välkomna och förklarar härmed sessionen öppnad.</textBlock>
  </contentBlock>
  <contentBlock page="2" id="i-0cac368e84636140">
    <textBlock id="i-5a98d4776096e1a5">Herr TALMANNEN yttrade:</textBlock>
    <textBlock id="i-8132ff814ded983a">Någon tid efter vårsessionens slut, nämligen den 2 sistlidne juli, meddelades att ledamoten av denna kammare överlärare John Sandberg avlidit. Som representant här för Jönköpings län bevistade han i år sin trettonde riksdag. Detta dödsfall kom högst oväntat och ryckte bort en medborgare som med stort intresse och med självständig uppfattning deltog i vårt arbete. Något originell föreföll denne vår kamrat, men alltid älskvärd och plikttrogen. Vi tackar honom för här utförda arbeten och lyser frid över hans minne.</textBlock>
    <textBlock id="i-abc934b09af09b3a">Den 28 sistlidne september avled landshövdingen Elon Andersson. Han representerade här Gävleborgs län med Gävle stad och bevistade i år sin tjugonde riksdag. Hans officiella gärning präglades av försiktig klokhet. I besittning av mångsidig erfarenhet på olika områden var han en synnerligen värdefull ledamot av denna kammare, som jag tror vi alla i hög grad respekterade och beundrade. Hans personliga älskvärdhet kom förvisso oss alla till godo, och det är med känsla av djup sorg och saknad som frid lyses över hans minne.</textBlock>
  </contentBlock>
  <contentBlock page="2" id="i-f4caaa0cf9b02f35">
    <textBlock id="i-2be6770d778b4388">Detta anförande åhördes av kamma-</textBlock>
  </contentBlock>
  <contentBlock page="2" id="i-7e20cf5315e698ce">
    <textBlock id="i-2b8415350885883b">rens ledamöter stående.</textBlock>
  </contentBlock>
  <contentBlock page="2" id="i-65219a411458c497">
    <textBlock id="i-a1f8c881225e2414">Upplästes och lades till handlingarna tre från justitiedepartementet ankomna protokoll, så lydande:</textBlock>
  </contentBlock>
  <contentBlock page="2" id="i-254779059f0b92c6">
    <textBlock id="i-4cafc5cfc4811546">Protokoll, hållet inför statsrådet och chefen för justitiedepartementet den 11 juni 1954.</textBlock>
  </contentBlock>
  <contentBlock page="2" id="i-3827842f278db1f4">
    <textBlock id="i-d5c9f4e68675de1f">Till justitiedepartementet hade den 3 juni 1954 från länsstyrelsen i Gävleborgs län inkommit fullmakt för redaktören Yngve Möller, Gävle, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-6eceb4fb1d1a9c02">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-80a0fd986aa9ee05">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="2" id="i-294106050d65399c">
    <textBlock id="i-1bb46082f9933058">I ämbetet: Oskar Adelsohn.</textBlock>
  </contentBlock>
  <contentBlock page="2" id="i-60cb120a4583fc57">
    <textBlock id="i-0e3b42a83d572bf8">Protokoll, hållet inför statsrådet och tillförordnade chefen för justitiedepartementet den 30 augusti 1954.</textBlock>
  </contentBlock>
  <contentBlock page="2" id="i-b0a2e9a8254c61d4">
    <textBlock id="i-d3347356504cade9">Till justitiedepartementet hade den 16 augusti 1954 från länsstyrelsen i Jönköpings län inkommit fullmakt för redaktören Göran Karlsson, Huskvarna, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-28b9f77ea5f16d37">Vid granskning av fullmakten, som företogs inför tillförordnade chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-c00fc95c47e93698">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="2" id="i-6aec491145524d10">
    <textBlock id="i-de23d18f43159edd">I ämbetet: Oskar Adelsohn.</textBlock>
  </contentBlock>
  <contentBlock page="3" id="i-8121a16ba1261a3d">
    <textBlock id="i-cf966368e4700c6a">4 Nr 25.</textBlock>
  </contentBlock>
  <contentBlock page="3" id="i-e6bb324a5a4adcb3">
    <textBlock id="i-538dd6ce411c043d">Måndagen den 18 oktober 1954.</textBlock>
  </contentBlock>
  <contentBlock page="3" id="i-e73c2fee7c8b2f43">
    <textBlock id="i-f81227e920ea39a2">Interpellation ang. förseglingen av valsedelspaket.</textBlock>
  </contentBlock>
  <contentBlock page="3" id="i-bedbb0aa8c517ca4">
    <textBlock id="i-2f9b7c61a795fd16">Protokoll, hållet inför statsrådet och chefen för justitiedepartementet den 14 oktober 1954. :</textBlock>
  </contentBlock>
  <contentBlock page="3" id="i-4c802f617d0083b1">
    <textBlock id="i-a178062c3b5db3ca">Till justitiedepartementet hade den 14 oktober 1954 från länsstyrelsen i Gävleborgs län inkommit fullmakt för kamreraren Einar Danmans, Edsbyn, vilken vid ny röstsammanräkning blivit utsedd såsom ledamot av riksdagens första kammare i stället för avgången ledamot av samma kammare.</textBlock>
    <textBlock id="i-63ebefdb354ad6fe">Vid granskning av fullmakten, som företogs inför chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-34db00b78a66ab2a">Protokoll över vad sålunda förekommit skulle jämte den granskade fullmakten överlämnas till första kammaren.</textBlock>
  </contentBlock>
  <contentBlock page="3" id="i-aefa76d065839bed">
    <textBlock id="i-9a6746ab865fa7df">I ämbetet: Oskar Adelsohn.</textBlock>
  </contentBlock>
  <contentBlock page="3" id="i-f783c92472d5fff9">
    <textBlock id="i-748e00b28d518444">Det antecknades, att herrar Yngve Möller, Göran Karlsson och Danmans blivit utsedda att inträda såsom ledamöter av kammaren i stället för respektive herr Sten, herr Sandberg och herr Elon Andersson, vilka avlidit.</textBlock>
  </contentBlock>
  <contentBlock page="3" id="i-ddc04f46900ebf31">
    <textBlock id="i-60f8e21cee96b303">Herrar Yngve Möller, Göran Karlsson och Danmans infunno sig nu och intogo sina platser i kammaren.</textBlock>
  </contentBlock>
  <contentBlock page="3" id="i-2f85c0fad2bed769">
    <textBlock id="i-3985cc60c2b7bbb6">Ledighet från riksdagsgöromålen för fullgörande av uppdrag såsom ombud vid Förenta Nationernas generalförsamling i New York beviljades herrar Undén, Sandler, Ewerlöf, Wahlund och Bengtson för den tid, som åtginge för uppdragets fullgörande, samt herr Åman till den 25 innevarande månad.</textBlock>
  </contentBlock>
  <contentBlock page="3" id="i-ef29c2728ba9e60c">
    <textBlock id="i-6d289e7b5e2b3534"> </textBlock>
  </contentBlock>
  <contentBlock page="3" id="i-f1c97ce6a3de8438">
    <textBlock id="i-f66bd2883b19a49e">Interpellation ang. förseglingen av valsedelspaket.</textBlock>
  </contentBlock>
  <contentBlock page="3" id="i-645d104945ae4bca">
    <textBlock id="i-5926ce1a8accabc0">Herr SÖDERQUIST (fp) erhöll på begäran ordet och anförde:</textBlock>
    <textBlock id="i-66fe42d544f4d87a">Herr talman: I statistiska centralbyråns valredogörelse »Riksdagsmannava-</textBlock>
  </contentBlock>
  <contentBlock page="3" id="i-2a5bb2dab4042ad5">
    <textBlock id="i-c3ebede7baac5b59">len åren 1949—1952» anföres på sid. 37:</textBlock>
    <textBlock id="i-fef128dceed8c0d4">» Valförrättares försummelse i fråga om försegling vid insändandet till länsstyrelsen vållade större kassation nu än vid närmast föregående val. I dylika fall sker vanligen masskassering, i det att alla godkända valsedlar tillhörande ett eller flera partier kasseras, ibland till och med samtliga valsedlar från ett valdistrikt. Det senare inträffade i två fall vid det senaste valet mot ett år 1948 och nio år 1944.»</textBlock>
    <textBlock id="i-4a9c479461f79dc5">Det är troligt att statistiska centralbyrån vid sin redogörelse över de kommunala valen 1954 får anledning till ett uttalande av samma innehåll som det ovan citerade, nämligen att valförrättares försummelse vållade större kassation än vid närmast föregående val. I varje fall förefaller det av i pressen synliga uppgifter om kasserade valsedlar att döma som om det skulle ha inträtt en ökning. Det är emellertid ännu inte klart, om något omval måste företagas på grund av besvär över att kasserade valsedlar kunnat påverka valutgången,</textBlock>
    <textBlock id="i-6c43762bb914bee9">Det i år mest uppmärksammade fallet gäller Västerås. Där hängde det på endast 22 röster, att kasserade valsedlar kunnat påverka utgången av landstingsmannavalet. Om mandat överflyttats på grund av kasseringen och valet överklagats, hade utan tvivel stadens omkring 30 000 väljare måst underkasta sig ett omvals besvärligheter och detta endast av så att säga formella skäl. Ingen har gjort gällande, att risk förelåg, att de valsedelspaket, som det var fråga om, hade öppnats efter förseglingen. Faktum var emellertid, att förseglingen inte skett enligt lagen. I Kommunal vallag $ 34 liksom i Lag om val till riksdagen 8 68 heter det härom:</textBlock>
    <textBlock id="i-e16aa257f8809e63">»e) De omslag, varom i b)—d) förmäles, skola, utöver ovan föreskrivna anteckningar förses med anteckning, utvisande valdistrikt där förrättningen äger rum. Omslagen skola vara av hållfast beskaffenhet samt omsorgsfullt förseglas under minst två närvarandes sigill, vilka sigill avtryckas å protokollet.»</textBlock>
  </contentBlock>
  <contentBlock page="4" id="i-732dfa7bfec11ac1">
    <textBlock id="i-e9f641ed8476d09a">Måndagen den 18 oktober 1954.</textBlock>
  </contentBlock>
  <contentBlock page="4" id="i-7d25b4db02db7be4">
    <textBlock id="i-3dbc7c0959f234a8">Nr 25. 5</textBlock>
  </contentBlock>
  <contentBlock page="4" id="i-965e4c7a3384e2e1">
    <textBlock id="i-d7d82b1189bc0df1">Interpellation ang. publicerandet av en seglationsbeskrivning över Stockholms</textBlock>
  </contentBlock>
  <contentBlock page="4" id="i-869950bc2e9c066b">
    <textBlock id="i-c9c808c46fb4c249">Vallagarnas bestämmelser om omsorgsfull försegling och anbringande av sigill har varit och är av den största betydelse för att skydda väljarnas i val avgivna röster. I flertalet valdistrikt följes också vallagarnas stränga bestämmelser till punkt och pricka. Men efter varje valtillfälle återkommer i pressen uppgifter om att väljares godkända valsedlar blivit till intet på grund av valförrättares försumligheter. I regel kan visserligen inte något omval ifrågakomma, eftersom rösterna inte skulle ha kunnat påverka mandatfördelningen mellan partierna eller inom partierna mellan skilda listor. Men risken för ett omval, som ingen önskar och som drar stora och, som väljarna tycker, onödiga kostnader, kvarstår. Erfarenheten har f. ö. visat, att ett omval inte alltid fyller syftemålet. Valdeltagandet brukar nämligen — bl. a. av hänsyn till att omval kommer i fråga först under vintern — bli mindre än vid ordinarie val. Formellt sett sker omvalet under samma förutsättningar som det ordinarie valet, men reellt sett är detta inte alltid fallet.</textBlock>
    <textBlock id="i-54eadb8dd0a135bd">Antingen omval behövt företagas eller icke, är det ur allmänt demokratisk synpunkt stötande, att väljares godkända röster kasseras och att detta sker enbart på grund av valförrättares försumlighet.</textBlock>
    <textBlock id="i-c65b81b9a9643bcc">Särskilt efter de talrika meddelandena om kassationer av den nämnda anledningen vid sammanräkningarna efter 1954 års kommunala val, torde det vara anledning ställa frågan, vad som kan göras för att förebygga dylika händelser. Naturligtvis borde alla valförrättare kunna iakttaga bestämmelserna. Det övervägande flertalet gör det ju också. Men trots de före valen utsända mycket utförliga instruktionerna till valförrättarna — ingen kan säga, att han inte visste vad lagen föreskrev — återkommer vid varje valtillfälle de nämnda försummelserna. Resultatet blir alltså, att väljarna får sitta emellan, medan det väl i regel inte blir någon påföljd för de försumliga valförrättarna.</textBlock>
  </contentBlock>
  <contentBlock page="4" id="i-3400b4b779c1ec1e">
    <textBlock id="i-e5430ccd41048c78">skärgård.</textBlock>
    <textBlock id="i-3bf91ce0a9d45e18">Då reser sig frågan om det finns någon möjlighet att utan att ge efter på säkerhetssynpunkten ändra lagens bestämmelser om anbringande av sigill. Är det, som för närvarande stadgas, det enda tänkbara? Skulle det möjligen gå att ändra bestämmelserna på ett sådant sätt, att säkerheten tryggas, men den fortgående kassationen av väliarnas godkända röster kunde tänkas upphöra?</textBlock>
    <textBlock id="i-28c273daf60f4552">Under hänvisning till det anförda får jag anhålla om kammarens tillstånd att till statsrådet och chefen för justitiedepartementet få framställa följande frågor:</textBlock>
    <textBlock id="i-0c3a158cda6c1201">1) Anser herr statsrådet att nu gällande bestämmelser angående försegling av valsedelspaket, som omförmäles i $ 34 »Kommunal vallag» och 8 68 »Lag om val till riksdagen» är i behov av översyn och kan ändras utan att erforderlig säkerhet äventyras?</textBlock>
    <textBlock id="i-410b9a1bb74a2126">2) Har herr statsrådet i så fall för avsikt att vidtaga åtgärder i sådant syfte, varigenom kassation av godkända röster skulle kunna förhindras?</textBlock>
  </contentBlock>
  <contentBlock page="4" id="i-27b766c10bc86427">
    <textBlock id="i-c6aea94b6a643583">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="4" id="i-fd33ea72f15bf497">
    <textBlock id="i-042d01ab919d2912"> </textBlock>
  </contentBlock>
  <contentBlock page="4" id="i-73fb09f0be7e2ae7">
    <textBlock id="i-fce262b4bcd488c0">Interpellation ang. publicerandet av en seglationsbeskrivning över Stockholms skärgård.</textBlock>
  </contentBlock>
  <contentBlock page="4" id="i-18784a09825c1a35">
    <textBlock id="i-6157e77b16b7297a">Ordet lämnades härefter på begäran till herr LUNDGREN (h), som yttrade:</textBlock>
    <textBlock id="i-fc718605c86389b1">Herr talman! I våras utkom på Bonniers förlag en seglationsbeskrivning över Stockholms skärgård med titeln »Arholma—Landsort» författad av Åke Janhem. Det är uppenbart för alla att denna seglationsbeskrivning innehåller uppgifter som måste anses vara högst olämpliga för publicering och i hög grad underlätta obehörig kunskapstjänst rörande skärgården.</textBlock>
    <textBlock id="i-b7cd4745136e7697">Jag förstår mycket väl att det är synnerligen vanskligt att avgöra vad som utan skada för rikets säkerhet på detta område kan och får publiceras, och det är ingalunda min önskan att vilja åstad-</textBlock>
  </contentBlock>
  <contentBlock page="5" id="i-eed25b0f2625476c">
    <textBlock id="i-4662fe564ba5534f">6 Nr 25.</textBlock>
  </contentBlock>
  <contentBlock page="5" id="i-bee45a5ad9ab9480">
    <textBlock id="i-c9d78beb3fcf42c3">Måndagen den 18 oktober 1954.</textBlock>
  </contentBlock>
  <contentBlock page="5" id="i-24de80000031cb88">
    <textBlock id="i-9f7cee9f1debb2f4">Interpellation ang. röstsammanräkningen vid stadsfullmäktigeval.</textBlock>
  </contentBlock>
  <contentBlock page="5" id="i-5c8f8395b5267d29">
    <textBlock id="i-98af32b37a16ccbb">komma någon censur över svensk press och litteratur, men uppenbart är att i detta fall ett ingripande på tidigt stadium hade varit önskvärt, detta särskilt med hänsyn till den kontroll som de militära myndigheterna tidigare utövat rörande publicering av fotografier och kartor av vissa anläggningar.</textBlock>
    <textBlock id="i-f1069db184883657">På grund av det sålunda anförda får jag anhålla om kammarens tillstånd att till statsrådet och chefen för försvarsdepartementet få rikta följande fråga:</textBlock>
    <textBlock id="i-b84495154bc646fa">Har de militära myndigheterna granskat manuskripten till Janhems seglationsbeskrivning Arholma—Landsort och lämnat sitt medgivande till offentliggörandet?</textBlock>
  </contentBlock>
  <contentBlock page="5" id="i-2a804a5266e9516f">
    <textBlock id="i-56a7c6cd2573272e">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="5" id="i-803fd5ac386e387d">
    <textBlock id="i-316f05f3235f6cc8">Interpellation ang. röstsammanräkningen vid stadsfullmäktigeval.</textBlock>
  </contentBlock>
  <contentBlock page="5" id="i-88caa401f6097796">
    <textBlock id="i-9b98d8ef77865b44">Herr WEILAND (fp) fick nu ordet och anförde:</textBlock>
    <textBlock id="i-54705f4b2e3593b0">Herr talman! Vid nu senast förrättade stadsfullmäktigevalen har nu liksom tidigare i städer som består av mer än en valkrets ofta förekommit att personer blivit dubbelvalda, d. v. s. vid sammanräkningen blivit utsedda till stadsfullmäktigeledamöter i mer än en valkrets och sedan blivit hänvisade att hos stadsfullmäktige avsäga sig mandaten i den eller de kretsar, som man icke önskade representera, på samma sätt som avsägelse sker, då någon under mandatperioden önskar avgå från stadsfullmäktigeuppdraget. Härvid har man även i övrigt tillämpat de bestämmelser, som gäller för utseende av ny ledamot i stället för den som av stadsfullmäktige blivit befriad från uppdraget. I andra städer har man under sammanräkningen efter valet förfarit på så sätt, att sedan en person blivit inräknad i en krets, så har hans namn betraktats som obefintligt vid sammanräkningen för efterföljande valkretsar. Detta sistnämnda förfaringssätt torde enligt ett yttrande i första kammaren den 4 maj 1949 av borgmästare</textBlock>
  </contentBlock>
  <contentBlock page="5" id="i-fbf4c393bf6fd688">
    <textBlock id="i-a0e1525b9f9fb4c1">Johan Eric Ericsson vara det vanliga, till vilket yttrande även i övrigt hänvisas. Emellertid tillämpas alltjämt i somliga städer den förstnämnda metoden, vilket kan innebära, att andra personer blir valda än de som skulle blivit valda, om man tillämpat metoden att betrakta namnet på den redan valde som obefintligt vid efterföljande sammanräkningar.</textBlock>
    <textBlock id="i-d7009d24ad7c9750">Undertecknad hemställer nu om första kammarens tillstånd att till statsrådet och chefen för justitiedepartementet få framställa följande fråga:</textBlock>
    <textBlock id="i-d211da90ca15755c">Är herr statsrådet villig att vidtaga åtgärder för sådan ändring i nu gällande bestämmelser på hithörande område att någon villrådighet om huru man bör förfara vid sammanräkningen under här förut påtalade förhållanden ej behöver förekomma?</textBlock>
  </contentBlock>
  <contentBlock page="5" id="i-24c6274243858e32">
    <textBlock id="i-990f06d1fa6e42f8">Även denna hemställan bifölls.</textBlock>
  </contentBlock>
  <contentBlock page="5" id="i-20542cdbaa5eb94e">
    <textBlock id="i-bd9bdfed94e821d4">Anmäldes att till kammaren överlämnats Kungl. Maj:ts proposition nr 217, angående statstjänstemännens sjuklöneoch sjukvårdsförmåner efter den allmänna = sjukförsäkringens ikraftträdande m. m.</textBlock>
  </contentBlock>
  <contentBlock page="5" id="i-a063acf873219f7a">
    <textBlock id="i-927d8db411cae9d2">Den kungl. propositionen blev nu föredragen och lagd på bordet.</textBlock>
  </contentBlock>
  <contentBlock page="5" id="i-26937b292d53ccf0">
    <textBlock id="i-f305e3578276d23e"> </textBlock>
  </contentBlock>
  <contentBlock page="5" id="i-ff583cb542fa5000">
    <textBlock id="i-863649a4678d1512">Anmäldes och bordlades följande under sammanträdet till herr talmannen avlämnade motioner:</textBlock>
  </contentBlock>
  <contentBlock page="5" id="i-c4ba7d671d05d6c6">
    <textBlock id="i-a089bbabcb8d75e8">nr 552, av herr Ohlon m. fl., i anledning av Kungl. Maj:ts proposition angående vissa anslag för budgetåret 1954/ dv till universitetet i Göteborg och Stockholms högskola m. m., i vad propositionen avser den högre undervisningen i skeppsbyggeri; samt</textBlock>
    <textBlock id="i-4802256b75ed876b">nr 553, av herr Huss m. fl., i anledning av Kungl. Maj:ts proposition angående reformering av läkarutbildningen.</textBlock>
  </contentBlock>
  <contentBlock page="5" id="i-20d2a1ea4e2f0e92">
    <textBlock id="i-0c2ef791bf368475">Kammarens sammanträde avslutades kl. 14.16.</textBlock>
  </contentBlock>
  <contentBlock page="5" id="i-04ef059b686d0bc2">
    <textBlock id="i-675fea9495310f53">In fidem</textBlock>
  </contentBlock>
  <contentBlock page="5" id="i-21a6c3c20bcc30dd">
    <textBlock id="i-466b7424f42325f2">G. H. Berggren.</textBlock>
  </contentBlock>
  <contentBlock page="6" id="i-2d0934298a89ce4c">
    <textBlock id="i-92caae67c36f8d03">Tisdagen den 19 oktober 1954.</textBlock>
  </contentBlock>
  <contentBlock page="6" id="i-34d7088ab1ee806e">
    <textBlock id="i-294d0421c031953e">Nr 25. 7</textBlock>
  </contentBlock>
  <contentBlock page="6" id="i-2d166a849ee91e2c">
    <textBlock id="i-d8545c43c779329e">Tisdagen den 19 oktober.</textBlock>
  </contentBlock>
  <contentBlock page="6" id="i-c9493f474a32b3d3">
    <textBlock id="i-730c46010ac840e0">Kammaren sammanträdde kl. 16.00.</textBlock>
  </contentBlock>
  <contentBlock page="6" id="i-7c314419e83315a7">
    <textBlock id="i-160da88e8ccda089">Föredrogs och hänvisades till statsutskottet Kungl. Maj:ts proposition nr 217, angående statstjänstemännens sjuklöneoch sjukvårdsförmåner efter den allmänna sjukförsäkringens ikraftträdande m, m.</textBlock>
  </contentBlock>
  <contentBlock page="6" id="i-7f93415e8b6c7146">
    <textBlock id="i-9cd04d4646b6231a">Föredrogos och hänvisades till statsutskottet nedannämnda motioner:</textBlock>
  </contentBlock>
  <contentBlock page="6" id="i-2c5a02858c1cc7ab">
    <textBlock id="i-da0f8357ed566b30">nr 552, av herr Ohlon m. fl., i anledning av Kungl. Maj:ts proposition angående vissa anslag för budgetåret 1954/ 55 till universitetet i Göteborg och Stockholms högskola m. m., i vad propositionen avser den högre undervisningen i skeppsbyggeri; samt</textBlock>
    <textBlock id="i-58eadd4fb60ed06e">nr 553, av herr Huss m. fl., i anledning av Kungl. Maj:ts proposition angående reformering av läkarutbildningen.</textBlock>
  </contentBlock>
  <contentBlock page="6" id="i-4bfca646817c0291">
    <textBlock id="i-33cb03fa49a0752c">Anmäldes och bordlades följande under sammanträdet till herr talmannen avlämnade motioner:</textBlock>
  </contentBlock>
  <contentBlock page="6" id="i-1f589b886bc2efdc">
    <textBlock id="i-35df2ce8f90a7cf2">nr 554, av herrar Björnberg och Hansson, i anledning av Kungl. Maj:ts proposition angående det administrativa handhavandet av sjukoch yrkesskadeförsäkringarna, m. m.;</textBlock>
    <textBlock id="i-820c3571a50c0ce1">nr 555, av herr Ollén, i anledning av Kungl. Maj:ts proposition angående det administrativa handhavandet av sjukoch yrkesskadeförsäkringarna, m, m.; samt</textBlock>
    <textBlock id="i-055fb880d656a589">nr 556, av fru Svenson, i anledning av Kungl. Maj:ts proposition angående reformering av läkarutbildningen.</textBlock>
  </contentBlock>
  <contentBlock page="6" id="i-5387c7a4f7b0a14b">
    <textBlock id="i-25623db976140107">Justerades protokollsutdrag för denna dag, varefter kammarens sammanträde avslutades kl. 16.01.</textBlock>
    <textBlock id="i-b60b27aed67c4b2a">In fidem</textBlock>
  </contentBlock>
  <contentBlock page="6" id="i-55ad632b0e58ab43">
    <textBlock id="i-0027dd9aeaa15493">G. H. Berggren.</textBlock>
  </contentBlock>
  <contentBlock page="7" id="i-c49d581c9be06c48">
    <textBlock id="i-af19027c4e5646f9">8 Nr 25.</textBlock>
  </contentBlock>
  <contentBlock page="7" id="i-59690408edfd5419">
    <textBlock id="i-42b1efec3cbae6e0">Onsdagen den 20 oktober 1954.</textBlock>
  </contentBlock>
  <contentBlock page="7" id="i-a21b8def160545ae">
    <textBlock id="i-a93cc759962515cf">Onsdagen den 20 oktober.</textBlock>
  </contentBlock>
  <contentBlock page="7" id="i-cbd350e821564b87">
    <textBlock id="i-35611c2dba5c675d">Kammaren sammanträdde kl. 16.00.</textBlock>
  </contentBlock>
  <contentBlock page="7" id="i-9d7738c1b53feb9e">
    <textBlock id="i-509c1ab816a61b57">Föredrogos och hänvisades till statsutskottet nedannämnda motioner:</textBlock>
  </contentBlock>
  <contentBlock page="7" id="i-28b0ff580a23348e">
    <textBlock id="i-42ecc5373eaf7409">nr 554, av herrar Björnberg och Hansson, i anledning av Kungl. Maj:ts proposition angående det administrativa handhavandet av sjukoch yrkesskadeförsäkringarna, m. m.; samt</textBlock>
    <textBlock id="i-efa6c182622879ca">nr 555, av herr Ollén, i samma ämne.</textBlock>
  </contentBlock>
  <contentBlock page="7" id="i-e34b39e21715ed19">
    <textBlock id="i-158e30242fd61464">Föredrogs och hänvisades till statsutskottet den av fru Svenson väckta motionen, nr 556, i anledning av Kungl. Maj:ts proposition angående reformering av läkarutbildningen.</textBlock>
  </contentBlock>
  <contentBlock page="7" id="i-bc1b74fc835346ab">
    <textBlock id="i-0fe0da9f9062082b"> </textBlock>
  </contentBlock>
  <contentBlock page="7" id="i-4371852bd38867c6">
    <textBlock id="i-c5198edabed347e4">Interpellation om åtgärder mot lärarbristen vid de högre skolorna.</textBlock>
  </contentBlock>
  <contentBlock page="7" id="i-9becb9a6cefb8099">
    <textBlock id="i-ec9583922580a640">Herr OHLON erhöll på begäran ordet och yttrade:</textBlock>
    <textBlock id="i-8539f34f78cd6975">Lärarbristen vid de högre skolorna är i år värre än någonsin. Särskilt gäller detta de naturvetenskapliga ämnena, som ju utgör grundvalen för de studerandes fortsatta utbildning vid fackhögskolor av olika slag. Samtidigt är tillströmningen innevarande termin till de filosofiska fakulteterna, inklusive dessas naturvetenskapliga sektioner, större än vad den någonsin förr varit. Det borde alltså finnas förutsättningar för att inom en ej alltför avlägsen framtid få till stånd en effektiv minskning av lärarbristen. Men en sådan förutsättning saknas, nämligen en så stor kapacitet hos de naturvetenskapliga sektionerna, att de kan ta emot de växande studentkadrerna.</textBlock>
    <textBlock id="i-fd63d12a05b7d70b">Det var med tanke på dessa förhållanden, som riksdagen den 22 maj 1954 beslöt att tillstyrka i motioner framställ-</textBlock>
  </contentBlock>
  <contentBlock page="7" id="i-a07480541daf05b8">
    <textBlock id="i-d8a268dfd591ee6f">da yrkanden bl. a. om en förutsättningslös utredning angående möjligheterna för en utbyggnad av den nuvarande provisoriska undervisningen i botanik och zoologi vid Göteborgs högskola (nuvarande Göteborgs universitet) på så sätt, att fullständig akademisk undervisning i dessa ämnen därstädes kunde anordnas.</textBlock>
    <textBlock id="i-5d73ba88e4739bb7">Vid samma tillfälle förnyade riksdagen sitt redan år 1952 gjorda yrkande om en upprustningsplan för Stockholms högskola, så att högskolan i rimlig tid inom sitt verksamhetsområde måtte komma i paritet med statsuniversiteten i Uppsala och Lund. Upprustningsplanen borde, med utgångspunkt från högskolans nuvarande resurser, omfatta utformningen av utbyggnaden, behovens angelägenhetsgrad samt åtgärdernas fördelning på olika budgetår.</textBlock>
    <textBlock id="i-8a5830fdba988563">Med anledning av riksdagens här ovan anförda yrkanden hemställer jag att hos statsrådet och chefen för ecklesiastikdepartementet få göra följande förfrågningar:</textBlock>
    <textBlock id="i-e6a3c526c80c1855">1) Vilka åtgärder har herr statsrådet vidtagit för att få till stånd en fullständig biologisk-naturvetenskaplig undervisning vid Göteborgs universitet?</textBlock>
    <textBlock id="i-755fd455ede613a9">2) Vilka åtgärder har vidtagits för uppgörande av en plan för upprustningen av Stockholms högskola?</textBlock>
    <textBlock id="i-80d0a783fe0e3f26">3) När kan eventuellt redan påbörjade utredningar i ovan berörda spörsmål bli färdiga?</textBlock>
  </contentBlock>
  <contentBlock page="7" id="i-09e983fef39eacd6">
    <textBlock id="i-ba81050259c53e2c">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="7" id="i-07cd3f2caad1450c">
    <textBlock id="i-9aa5619d738a7e3c">Justerades protokollsutdrag för denna dag, varefter kammarens sammanträde avslutades kl. 16.04.</textBlock>
    <textBlock id="i-0ff8ce4df929c234">In fidem G. H. Berggren.</textBlock>
  </contentBlock>
  <contentBlock page="7" id="i-622b70e09861be1c">
    <textBlock id="i-c1aaf90fa49ddb0b">Stockholm 1954. Kungl. Boktryckeriet P. A. Norstedt &amp; Söner 542677</textBlock>
  </contentBlock>
</protocol>
