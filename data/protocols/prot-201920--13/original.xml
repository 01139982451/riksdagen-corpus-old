<protocol id="prot-201920--13">
  <contentBlock ix="0" page="0">
    <textBlock ix="0">§ 1 Avsägelse</textBlock>
  </contentBlock>
  <contentBlock ix="1" page="0">
    <textBlock ix="0">Talmannen meddelade att Mattias Ottosson (S) avsagt sig uppdraget som suppleant i EU-nämnden.</textBlock>
  </contentBlock>
  <contentBlock ix="2" page="0">
    <textBlock ix="0">Kammaren biföll denna avsägelse.</textBlock>
    <textBlock ix="1">§ 2 Anmälan om kompletteringsval</textBlock>
  </contentBlock>
  <contentBlock ix="3" page="0">
    <textBlock ix="0">T almannen meddelade att Socialdemokraternas riksdagsgrupp anmält Alexandra Völker som suppleant i EU-nämnden.</textBlock>
  </contentBlock>
  <contentBlock ix="4" page="0">
    <textBlock ix="0">T almannen förklarade vald till</textBlock>
  </contentBlock>
  <contentBlock ix="5" page="0">
    <textBlock ix="0">suppleant i EU-nämnden</textBlock>
    <textBlock ix="1">Alexandra Völker (S)</textBlock>
    <textBlock ix="2">§ 3 Anmälan om subsidiaritetsprövning</textBlock>
  </contentBlock>
  <contentBlock ix="6" page="0">
    <textBlock ix="0">Talmannen anmälde att utdrag ur prot. 2019/20:2 för torsdagen den 19 september i ärende om subsidiaritetsprövning av EU-förslag hade kommit in från trafikutskottet.</textBlock>
    <textBlock ix="1">§ 4 Ärenden för hänvisning till utskott</textBlock>
  </contentBlock>
  <contentBlock ix="7" page="0">
    <textBlock ix="0">Följande dokument hänvisades till utskott:</textBlock>
    <textBlock ix="1">Propositioner</textBlock>
    <textBlock ix="2">2019/20:5, 12, 13 och 20 till skatteutskottet</textBlock>
    <textBlock ix="3">2019/20:19 till justitieutskottet</textBlock>
    <textBlock ix="4">2019/20:22 till miljö- och jordbruksutskottet</textBlock>
    <textBlock ix="5">2019/20:23 till finansutskottet</textBlock>
  </contentBlock>
  <contentBlock ix="8" page="0">
    <textBlock ix="0">Motioner</textBlock>
    <textBlock ix="1">2019/20:108 till justitieutskottet</textBlock>
    <textBlock ix="2">2019/20:110, 263, 288, 300, 316 och 361 till justitieutskottet</textBlock>
    <textBlock ix="3">§ 5 Tillsyn över och ingripanden mot advokater och advokatbolag vid tillämpning av penningtvättslagen</textBlock>
  </contentBlock>
  <contentBlock ix="9" page="0">
    <textBlock ix="0">Justitieutskottets betänkande 2019/20:JuU2</textBlock>
    <textBlock ix="1">Tillsyn över och ingripanden mot advokater och advokatbolag vid tillämpning av penningtvättslagen (prop. 2018/19:125)</textBlock>
    <textBlock ix="2">föredrogs.</textBlock>
  </contentBlock>
  <contentBlock ix="10" page="0">
    <textBlock ix="0">Talmannen konstaterade att ingen talare var anmäld.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">§ 6 Genomförande av EU:s reviderade direktiv om säkerhet ombord på passagerarfartyg</textBlock>
  </contentBlock>
  <contentBlock ix="11" page="0">
    <textBlock ix="0">Trafikutskottets betänkande 2019/20:TU2</textBlock>
    <textBlock ix="1">Genomförande av EU:s reviderade direktiv om säkerhet ombord på passagerarfartyg (prop. 2018/19:116)</textBlock>
    <textBlock ix="2">föredrogs.</textBlock>
  </contentBlock>
  <contentBlock ix="12" page="0">
    <textBlock ix="0">Talmannen konstaterade att ingen talare var anmäld.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">§ 7 Genomförande av EU:s direktiv om arbete ombord på fiskefartyg</textBlock>
  </contentBlock>
  <contentBlock ix="13" page="0">
    <textBlock ix="0">Trafikutskottets betänkande 2019/20:TU3</textBlock>
    <textBlock ix="1">Genomförande av EU:s direktiv om arbete ombord på fiskefartyg (prop. 2018/19:137)</textBlock>
    <textBlock ix="2">föredrogs.</textBlock>
  </contentBlock>
  <contentBlock ix="14" page="0">
    <textBlock ix="0">Talmannen konstaterade att ingen talare var anmäld.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">§ 8 Riksrevisionens rapport om statens vägledning av kommunal tillsyn</textBlock>
  </contentBlock>
  <contentBlock ix="15" page="0">
    <textBlock ix="0">Miljö- och jordbruksutskottets betänkande 2019/20:MJU3</textBlock>
    <textBlock ix="1">Riksrevisionens rapport om statens vägledning av kommunal tillsyn (skr. 2018/19:87)</textBlock>
    <textBlock ix="2">föredrogs.</textBlock>
    <textBlock ix="3">Anf. 1 MARLÉNE LUND KOPPARKLINT (M):</textBlock>
    <textBlock ix="4">Herr talman! Detta handlar om Riksrevisionens rapport om statens vägledning av kommunal tillsyn, en oerhört viktig rapport. Vi moderater hade en följdmotion, Lika och förutsägbar tillsynsprövning, som man tyvärr valde att avslå, vilket vi tycker är tråkigt.</textBlock>
    <textBlock ix="5">Den granskning som Riksrevisionen har gjort handlar om fyra områden: alkoholtillsyn, kemikalietillsyn, livsmedelstillsyn och miljötillsyn – väldigt viktiga områden att ha kontroll över. Den har omfattat fyra myndigheter: Folkhälsomyndigheten, Livsmedelsverket, Kemikalieinspektio ­ nen och Naturvårdsverket.</textBlock>
    <textBlock ix="6">Följande frågor har varit utgångspunkt:</textBlock>
    <textBlock ix="7">Fungerar tillsynsvägledningen effektivt inom de valda områdena?</textBlock>
    <textBlock ix="8">Vad görs för att stödja och förbättra tillsynen, och hur värderas dessa insatser av berörda aktörer?</textBlock>
    <textBlock ix="9">Vad kännetecknar en välfungerande tillsynsvägledning, och vilka förutsättningar gynnar eller försvårar arbetet med tillsynsvägledning?</textBlock>
    <textBlock ix="10">Svaren på dessa frågor är att arbetet med detta spretar ute i landets kommuner, och det är inte kommunernas fel. Vi tycker givetvis att det är viktigt att staten tar sitt ansvar för att försäkra sig om att tillsynsvägledningen fungerar likvärdigt och bra.</textBlock>
    <textBlock ix="11">Riksrevisionen påtalar själva i sin granskning att det krävs en tydligare organisationsstyrning som ger en mer ändamålsenlig och rättssäker tillsyn på flera områden. På vissa områden har man valt en ineffektiv arbets- och ansvarsfördelning mellan central och regional nivå till följd av en otydlig organisationsstyrning från regeringen.</textBlock>
    <textBlock ix="12">Vi delar den bild som ges i Riksrevisionens rapport och understryker vikten av en lika och förutsägbar tillsynsprövning i hela landet. Reger ­ ingen bör därför vidta åtgärder i syfte att förbättra likvärdigheten. Därför yr kar jag bifall till reservation 1.</textBlock>
    <textBlock ix="13">Anf. 2 ULRIKA HEIE (C):</textBlock>
    <textBlock ix="14">Herr talman! Man kan ibland fundera på debatter om Riksrevisionens olika rapporter. Jag vill tacka utskottskollegan Lund Kopparklint för genomgången av det som ärendet handlar om: de fyra myndigheter som har granskats och vilken tillsynsvägledning de bidrar med för att upprätthålla en god tillsyn över hela landet.</textBlock>
    <textBlock ix="15">Men jag skulle vilja börja i en annan ände. Den tillsyn som ska ske både drabbar och hjälper många av våra små och medelstora företag. Jag skulle vilja lyfta fram en mindre kommun i mellersta Sverige, Rättvik, och den så kallade för Rättviksmodellen, som handlar om det man kallar för tillsyn och tillväxt.</textBlock>
    <textBlock ix="16">När dessa två perspektiv kombineras blir tillsynsvägledningen från de olika myndigheterna oerhört central. Vi utgår nämligen från att det hos aktörer inom olika områden – det kan gälla livsmedelsbranschen, de olika former av tillsynsvägledning som Naturvårdsverket ger eller de andra myndigheter som nämndes – finns en vilja och en ambition att göra rätt och att göra rätt val. Då är det otroligt viktigt att den vägledning som sker bidrar till detta.</textBlock>
    <textBlock ix="17">Rättviksmodellen utgår från det perspektivet, det vill säga både tillsyn och tillväxt. Man vill minska regelbördan och fokusera på att stärka entreprenörerna i deras vilja att välja rätt.</textBlock>
    <textBlock ix="18">Det blir inte bättre för att det blir krångligare, och just därför är det viktigt att Riksrevisionen har gjort denna tillsynsvägledning för att på olika sätt lyfta fram och peka på de brister som finns i dag. Man vill också peka på de styrkor som finns hos några av myndigheterna – här fungerar det bra , och man har organiserat verksamheten på ett sådant sätt att man kan se att vägledningen fungerar. På andra områden kommer Riksrevisionen med viss kritik.</textBlock>
    <textBlock ix="19">När det gäller hur regeringen har svarat på kritiken från Riksrevisionen tycker jag att man har tagit till sig kritiken på ett nästan mer positivt sätt än vad som varit fallet i samband med ett antal andra rapporter från Riksrevisionen som jag har sett genom åren. Därför skulle jag också vilja lyfta fram det svaret. Man har gett tydliga besked om att man ser den kritik som kommit och avser att verkligen göra förändringar. Sedan blir det upp till oss att granska den ambitionen och se till att detta blir verklighet.</textBlock>
    <textBlock ix="20">Jag vill därför med detta relativt korta inlägg lyfta betydelsen av en god tillsynsvägledning. Detta drabbar eller stärker ute i det yttersta ledet, där många av våra länsstyrelser eller kommuner ska genomföra en tillsyn som ska vara rättssäker, likvärdig och effektiv. Detta är viktiga ord att lyfta fram. Tillsynen ska vara enhetlig, likvärdig och effektiv så att både tillsyn och tillväxt gynnas. Det är viktiga perspektiv, inte minst mot bakgrund av en lagstiftning som handlar om att säkerställa detta inom livsmedelsområdet, naturvårdsområdet och ett antal andra områden. Därför vill jag yrka bifall till betänkandet.</textBlock>
    <textBlock ix="21">(Applåder)</textBlock>
    <textBlock ix="22">Anf. 3 MARIA GARDFJELL (MP):</textBlock>
    <textBlock ix="23">Herr talman! Det mest effektiva miljöarbetet är det miljöarbete som faktiskt görs. Miljötillsynen har uppgiften att kontrollera att miljöarbetet görs och att miljöbalkens regler efterlevs.</textBlock>
    <textBlock ix="24">Miljöinspektörerna är miljöpolitikens arbetsmyror. De har ibland ett ganska otacksamt och utsatt arbete. Det är inte alltid fullt ut finansierat, har inte särskilt hög status och är inte så bra betalt. Men det är väldigt viktigt.</textBlock>
    <textBlock ix="25">Herr talman! Jag vill passa på att tala om vikten av god miljötillsyn. Miljöbrott upptäcks faktiskt i huvudsak inom ramen för miljötillsynen. Miljöbrott är ett rättsområde där man i vissa fall kan se involvering av grov organiserad brottslighet och även tydlig koppling till ekonomisk brottslighet.</textBlock>
    <textBlock ix="26">Miljö- och jordbruksutskottet fick möjligheten att träffa Malmö stad i våras. I Malmö har man utvecklat ett arbete med samordnad tillsyn. Det har varit framgångsrikt just mot organiserad brottslighet kopplad till miljöbrott. Erfarenheter från detta sprids nu till statliga myndigheter och till andra kommuner. Det här är ett exempel på att professionella förvaltningschefer på lokal nivå kan utveckla verksamheten tillsammans med sina medarbetare och bli ledande föredömen.</textBlock>
    <textBlock ix="27">A tt enbart tro på ett uppifrån- och - ned - perspektiv där statliga myndigheter genom vägledningar ska säga åt kommunerna hur de ska arbeta är att ha ett synsätt som är lite för snävt.</textBlock>
    <textBlock ix="28">Riksrevisionen har alltså granskat tillsynsvägledningen inom fyra områden, bland annat miljötillsynen. Granskningen har omfattat fyra myndigheter: Folkhälsomyndigheten, Livsmedelsverket, Kemikalieinspektionen och Naturvårdsverket. Syftet har varit att bedöma om tillsynsvägledningen är bra.</textBlock>
    <textBlock ix="29">Riksrevisionens övergripande slutsats är att tillsynsvägledningen huvudsakligen fungerar tillfredsställande när det gäller kemikalietillsynen och livsmedelskontrollen men att det finns brister när det gäller alkoholtillsynen och miljötillsynen. Enkelt uttryckt kan man säga att det inte har varit tillräckligt hög servicenivå från centrala myndigheter till inspektörer som behöver vägledning eller hjälp att tolka regler.</textBlock>
    <textBlock ix="30">Parallellt med Riksrevisionens granskning har också den statliga Miljötillsynsutredningen kommit med ett betänkande. Regeringen kommer att vidta åtgärder för att förbättra ansvarsfördelningen mellan myndigheter och säkerställa att tillsynsvägledningarna fungerar bättre, helt i linje med Riksrevisionens och Miljötillsynsutredningens förslag.</textBlock>
    <textBlock ix="31">En del av den kritik som framkommer riktas mot brister i operativ tillsyn, bristande resurser och bristande kompetens hos enskilda inspektörer. Det är ju frågor som framför allt kommunerna och inte vi i riksdagen ansvarar för. Här är det ändå viktigt att vi som politiker, oavsett partifärg, främjar förbättrad miljötillsyn och verkar för att förbättra villkoren för alla dem som arbetar som miljöinspektörer.</textBlock>
    <textBlock ix="32">(Applåder)</textBlock>
  </contentBlock>
  <contentBlock ix="16" page="0">
    <textBlock ix="0">Överläggningen var härmed avslutad.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">§ 9 Genomförande av direktivet om skattetvistlösningsmekanismer inom EU</textBlock>
  </contentBlock>
  <contentBlock ix="17" page="0">
    <textBlock ix="0">Skatteutskottets betänkande 2019/20:SkU3</textBlock>
    <textBlock ix="1">Genomförande av direktivet om skattetvistlösningsmekanismer inom EU (prop. 2018/19:143)</textBlock>
    <textBlock ix="2">föredrogs.</textBlock>
  </contentBlock>
  <contentBlock ix="18" page="0">
    <textBlock ix="0">Talmannen konstaterade att ingen talare var anmäld.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">§ 10 Ändring i det nordiska skatteavtalet</textBlock>
  </contentBlock>
  <contentBlock ix="19" page="0">
    <textBlock ix="0">Skatteutskottets betänkande 2019/20:SkU2</textBlock>
    <textBlock ix="1">Ändring i det nordiska skatteavtalet (prop. 2018/19:126)</textBlock>
    <textBlock ix="2">föredrogs.</textBlock>
  </contentBlock>
  <contentBlock ix="20" page="0">
    <textBlock ix="0">Talmannen konstaterade att ingen talare var anmäld.</textBlock>
    <textBlock ix="1">(Beslut fattades under § 13.)</textBlock>
    <textBlock ix="2">Ajournering</textBlock>
  </contentBlock>
  <contentBlock ix="21" page="0">
    <textBlock ix="0">Kammaren beslutade kl. 9.12 på förslag av talmannen att ajournera sammanträdet till kl. 16.00, då val och votering skulle äga rum.</textBlock>
    <textBlock ix="1">Återupptaget sammanträde</textBlock>
  </contentBlock>
  <contentBlock ix="22" page="0">
    <textBlock ix="0">Sammanträdet återupptogs kl. 16.00.</textBlock>
    <textBlock ix="1">§ 11 Val av ledamöter i Nordiska rådets svenska delegation</textBlock>
  </contentBlock>
  <contentBlock ix="23" page="0">
    <textBlock ix="0">Val av 20 ledamöter i Nordiska rådets svenska delegation företogs.</textBlock>
  </contentBlock>
  <contentBlock ix="24" page="0">
    <textBlock ix="0">Sedan kammaren godkänt den gemensamma listan var följande personer valda till ledamöter i Nordiska rådets svenska delegation till dess nytt val till delegationen förrättats i början av nästa riksmöte:</textBlock>
  </contentBlock>
  <contentBlock ix="25" page="0">
    <textBlock ix="0">Gunilla Carlsson (S)</textBlock>
    <textBlock ix="1">Hans Wallmark (M)</textBlock>
    <textBlock ix="2">Pyry Niemi (S)</textBlock>
    <textBlock ix="3">Maria Stockhaus (M)</textBlock>
    <textBlock ix="4">Aron Emilsson (SD)</textBlock>
    <textBlock ix="5">Emilia Töyrä (S)</textBlock>
    <textBlock ix="6">Magnus Ek (C)</textBlock>
    <textBlock ix="7">Lorena Delgado Varas (V)</textBlock>
    <textBlock ix="8">Cecilie Tenfjord Toftby (M)</textBlock>
    <textBlock ix="9">Angelika Bengtsson (SD)</textBlock>
    <textBlock ix="10">Lars Mejern Larsson (S)</textBlock>
    <textBlock ix="11">Kjell-Arne Ottosson (KD)</textBlock>
    <textBlock ix="12">Eva Lindh (S)</textBlock>
    <textBlock ix="13">Arman Teimouri (L)</textBlock>
    <textBlock ix="14">Paula Bieler (SD)</textBlock>
    <textBlock ix="15">Per-Arne Håkansson (S)</textBlock>
    <textBlock ix="16">Pål Jonson (M)</textBlock>
    <textBlock ix="17">Janine Alm Ericson (MP)</textBlock>
    <textBlock ix="18">Linda Ylivainio (C)</textBlock>
    <textBlock ix="19">Daniel Riazat (V)</textBlock>
    <textBlock ix="20">§ 12 Val av suppleanter i Nordiska rådets svenska delegation</textBlock>
  </contentBlock>
  <contentBlock ix="26" page="0">
    <textBlock ix="0">Val av 20 suppleanter i Nordiska rådets svenska delegation företogs.</textBlock>
  </contentBlock>
  <contentBlock ix="27" page="0">
    <textBlock ix="0">Sedan kammaren godkänt den gemensamma listan var följande personer valda till suppleanter i Nordiska rådets svenska delegation till dess nytt val till delegationen förrättats i början av nästa riksmöte:</textBlock>
  </contentBlock>
  <contentBlock ix="28" page="0">
    <textBlock ix="0">Anna Vikström (S)</textBlock>
    <textBlock ix="1">Ann-Sofie Alm (M)</textBlock>
    <textBlock ix="2">Johan Andersson (S)</textBlock>
    <textBlock ix="3">Sofia Westergren (M)</textBlock>
    <textBlock ix="4">Cassandra Sundin (SD)</textBlock>
    <textBlock ix="5">Aylin Fazelian (S)</textBlock>
  </contentBlock>
  <contentBlock ix="29" page="0">
    <textBlock ix="0">Daniel Bäckström (C)</textBlock>
    <textBlock ix="1">Lotta Johnsson Fornarve (V)</textBlock>
    <textBlock ix="2">Lars Püss (M)</textBlock>
    <textBlock ix="3">Lars Andersson (SD)</textBlock>
    <textBlock ix="4">Patrik Björck (S)</textBlock>
    <textBlock ix="5">Magnus Jacobsson (KD)</textBlock>
    <textBlock ix="6">Åsa Karlsson (S)</textBlock>
    <textBlock ix="7">Maria Nilsson (L)</textBlock>
    <textBlock ix="8">Staffan Eklöf (SD)</textBlock>
    <textBlock ix="9">Annelie Karlsson (S)</textBlock>
    <textBlock ix="10">Mattias Karlsson i Luleå (M)</textBlock>
    <textBlock ix="11">Rebecka Le Moine (MP)</textBlock>
    <textBlock ix="12">Ola Johansson (C)</textBlock>
    <textBlock ix="13">Jonas Sjöstedt (V)</textBlock>
    <textBlock ix="14">§ 13 Beslut om ärenden som slutdebatterats vid dagens sammanträde</textBlock>
  </contentBlock>
  <contentBlock ix="30" page="0">
    <textBlock ix="0">JuU2 Tillsyn över och ingripanden mot advokater och advokatbolag vid tillämpning av penningtvättslagen</textBlock>
    <textBlock ix="1">Kammaren biföll utskottets förslag.</textBlock>
  </contentBlock>
  <contentBlock ix="31" page="0">
    <textBlock ix="0">TU2 Genomförande av EU:s reviderade direktiv om säkerhet ombord på passagerarfartyg</textBlock>
    <textBlock ix="1">Kammaren biföll utskottets förslag.</textBlock>
  </contentBlock>
  <contentBlock ix="32" page="0">
    <textBlock ix="0">TU3 Genomförande av EU:s direktiv om arbete ombord på fiskefartyg</textBlock>
    <textBlock ix="1">Punkt 1 (Sjöarbetscertifikat för fiskefartyg)</textBlock>
    <textBlock ix="2">Här hade endast yrkats bifall till utskottets förslag till beslut. Förslaget innebar dock att förvaltningsuppgifter som innefattade myndighetsutövning skulle få överlämnas till ett utländskt organ. Utskottet hade därför föreslagit att ändringarna skulle beslutas enligt 10 kap. 6 § andra stycket första meningen regeringsformen. Enligt denna bestämmelse krävdes att minst tre fjärdedelar av de röstande och mer än hälften av riksdagens ledamöter röstade för beslutet.</textBlock>
    <textBlock ix="3">Enligt riksdagsordningen skulle beslutet fattas genom omröstning.</textBlock>
    <textBlock ix="4">Votering:</textBlock>
    <textBlock ix="5">302 för bifall</textBlock>
    <textBlock ix="6">47 frånvarande</textBlock>
    <textBlock ix="7">Förste vice talmannen konstaterade att minst tre fjärdedelar av de röstande och mer än hälften av riksdagens ledamöter hade röstat ja. Kammaren hade således bifallit utskottets förslag till beslut.</textBlock>
    <textBlock ix="8">Partivis fördelning av rösterna:</textBlock>
    <textBlock ix="9">För bifall : 84 S, 61 M , 56 SD , 26 C, 24 V, 18 KD , 16 L, 15 MP, 2 -</textBlock>
    <textBlock ix="10">Frånvarande: 16 S, 9 M, 6 SD, 5 C, 3 V, 4 KD, 3 L, 1 MP</textBlock>
    <textBlock ix="11">Thomas Hammarberg (S) anmälde att han avsett att rösta ja men markerats som frånvarande.</textBlock>
  </contentBlock>
  <contentBlock ix="34" page="0">
    <textBlock ix="0">Punkt 2</textBlock>
    <textBlock ix="1">Kammaren biföll utskottets förslag.</textBlock>
  </contentBlock>
  <contentBlock ix="35" page="0">
    <textBlock ix="0">MJU3 Riksrevisionens rapport om statens vägledning av kommunal tillsyn</textBlock>
    <textBlock ix="1">Punkt 1 (Lika och förutsägbar tillsynsprövning)</textBlock>
    <textBlock ix="2">1. utskottet</textBlock>
    <textBlock ix="3">2. res. (M, SD, KD)</textBlock>
    <textBlock ix="4">Votering:</textBlock>
    <textBlock ix="5">167 för utskottet</textBlock>
    <textBlock ix="6">135 för res.</textBlock>
    <textBlock ix="7">47 frånvarande</textBlock>
    <textBlock ix="8">Kammaren biföll utskottets förslag.</textBlock>
    <textBlock ix="9">Partivis fördelning av rösterna:</textBlock>
    <textBlock ix="10">För utskottet: 84 S, 26 C, 24 V, 16 L, 15 MP, 2 -</textBlock>
    <textBlock ix="11">För res.: 61 M, 56 SD, 18 KD</textBlock>
    <textBlock ix="12">Frånvarande: 16 S, 9 M, 6 SD, 5 C, 3 V, 4 KD, 3 L, 1 MP</textBlock>
    <textBlock ix="13">Åsa Lindestam (S) anmälde att hon avsett att rösta ja men markerats som frånvarande.</textBlock>
  </contentBlock>
  <contentBlock ix="36" page="0">
    <textBlock ix="0">Punkt 2</textBlock>
    <textBlock ix="1">Kammaren biföll utskottets förslag.</textBlock>
  </contentBlock>
  <contentBlock ix="37" page="0">
    <textBlock ix="0">SkU3 Genomförande av direktivet om skattetvistlösningsmekanismer inom EU</textBlock>
    <textBlock ix="1">Kammaren biföll utskottets förslag.</textBlock>
  </contentBlock>
  <contentBlock ix="38" page="0">
    <textBlock ix="0">SkU2 Ändring i det nordiska skatteavtalet</textBlock>
    <textBlock ix="1">Kammaren biföll utskottets förslag.</textBlock>
    <textBlock ix="2">§ 14 Bordläggning</textBlock>
  </contentBlock>
  <contentBlock ix="39" page="0">
    <textBlock ix="0">Följande dokument anmäldes och bordlades:</textBlock>
    <textBlock ix="1">Skrivelse</textBlock>
    <textBlock ix="2">2019/20:18 Arbetet i frågor som rör Kina</textBlock>
    <textBlock ix="3">§ 15 Anmälan om fråga för skriftligt svar</textBlock>
  </contentBlock>
  <contentBlock ix="40" page="0">
    <textBlock ix="0">Följande fråga för skriftligt svar hade framställts:</textBlock>
  </contentBlock>
  <contentBlock ix="41" page="0">
    <textBlock ix="0">den 1 oktober</textBlock>
  </contentBlock>
  <contentBlock ix="42" page="0">
    <textBlock ix="0">2019/20:71 Placering av barn i familjehem där brottsutredning pågår</textBlock>
    <textBlock ix="1">av Carina Ståhl Herrstedt (SD)</textBlock>
    <textBlock ix="2">till socialminister Lena Hallengren (S)</textBlock>
  </contentBlock>
  <contentBlock ix="43" page="0">
    <textBlock ix="0">§ 16 Anmälan om skriftliga svar på frågor</textBlock>
  </contentBlock>
  <contentBlock ix="44" page="0">
    <textBlock ix="0">Skriftliga svar på följande frågor hade kommit in:</textBlock>
  </contentBlock>
  <contentBlock ix="45" page="0">
    <textBlock ix="0">den 1 oktober</textBlock>
  </contentBlock>
  <contentBlock ix="46" page="0">
    <textBlock ix="0">2019/20:26 Information om rysk kärnolycka</textBlock>
    <textBlock ix="1">av Linda Ylivainio (C)</textBlock>
    <textBlock ix="2">till miljö- och klimatminister Isabella Lövin (MP)</textBlock>
    <textBlock ix="3">2019/20:35 Högteknologiska och klimateffektiva arbetstillfällen i Västsverige</textBlock>
    <textBlock ix="4">av Ann-Sofie Alm (M)</textBlock>
    <textBlock ix="5">till näringsminister Ibrahim Baylan (S)</textBlock>
    <textBlock ix="6">2019/20:39 AIIB och OBOR</textBlock>
    <textBlock ix="7">av Ludvig Aspling (SD)</textBlock>
    <textBlock ix="8">till statsrådet Peter Eriksson (MP)</textBlock>
    <textBlock ix="9">2019/20:41 Utvärdering av AIIB</textBlock>
    <textBlock ix="10">av Ludvig Aspling (SD)</textBlock>
    <textBlock ix="11">till statsrådet Peter Eriksson (MP)</textBlock>
    <textBlock ix="12">2019/20:46 Ett förvar i norra Sverige</textBlock>
    <textBlock ix="13">av Maria Malmer Stenergard (M)</textBlock>
    <textBlock ix="14">till justitie- och migrationsminister Morgan Johansson (S)</textBlock>
    <textBlock ix="15">2019/20:49 Antalet förvarsplatser i Sverige</textBlock>
    <textBlock ix="16">av Maria Malmer Stenergard (M)</textBlock>
    <textBlock ix="17">till justitie- och migrationsminister Morgan Johansson (S)</textBlock>
    <textBlock ix="18">2019/20:47 Helgavskiljning/husarrest för unga lagöverträdare</textBlock>
    <textBlock ix="19">av Ellen Juntti (M)</textBlock>
    <textBlock ix="20">till justitie- och migrationsminister Morgan Johansson (S)</textBlock>
    <textBlock ix="21">2019/20:55 Missbruk av attefallsreglerna</textBlock>
    <textBlock ix="22">av Erik Ottoson (M)</textBlock>
    <textBlock ix="23">till statsrådet Per Bolund (MP)</textBlock>
    <textBlock ix="24">§ 17 Kammaren åtskildes kl. 16.06.</textBlock>
  </contentBlock>
  <contentBlock ix="48" page="0">
    <textBlock ix="0">Sammanträdet leddes</textBlock>
    <textBlock ix="1">av talmannen från dess början till ajourneringen kl. 9.12 och</textBlock>
    <textBlock ix="2">av förste vice talmannen därefter till dess slut.</textBlock>
  </contentBlock>
  <contentBlock ix="50" page="0">
    <textBlock ix="0">Vid protokollet</textBlock>
  </contentBlock>
  <contentBlock ix="52" page="0">
    <textBlock ix="0">ANNA ASPEGREN</textBlock>
  </contentBlock>
  <contentBlock ix="54" page="0">
    <textBlock ix="0">/Olof Pilo</textBlock>
  </contentBlock>
  <contentBlock ix="57" page="0">
    <textBlock ix="0">Innehållsförteckning</textBlock>
    <textBlock ix="1">§ 1 Avsägelse</textBlock>
    <textBlock ix="2">§ 2 Anmälan om kompletteringsval</textBlock>
    <textBlock ix="3">§ 3 Anmälan om subsidiaritetsprövning</textBlock>
    <textBlock ix="4">§ 4 Ärenden för hänvisning till utskott</textBlock>
    <textBlock ix="5">§ 5 Tillsyn över och ingripanden mot advokater och advokatbolag vid tillämpning av penningtvättslagen</textBlock>
    <textBlock ix="6">Justitieutskottets betänkande 2019/20:JuU2</textBlock>
    <textBlock ix="7">(Beslut fattades under § 13.)</textBlock>
    <textBlock ix="8">§ 6 Genomförande av EU:s reviderade direktiv om säkerhet ombord på passagerarfartyg</textBlock>
    <textBlock ix="9">Trafikutskottets betänkande 2019/20:TU2</textBlock>
    <textBlock ix="10">(Beslut fattades under § 13.)</textBlock>
    <textBlock ix="11">§ 7 Genomförande av EU:s direktiv om arbete ombord på fiskefartyg</textBlock>
    <textBlock ix="12">Trafikutskottets betänkande 2019/20:TU3</textBlock>
    <textBlock ix="13">(Beslut fattades under § 13.)</textBlock>
    <textBlock ix="14">§ 8 Riksrevisionens rapport om statens vägledning av kommunal tillsyn</textBlock>
    <textBlock ix="15">Miljö- och jordbruksutskottets betänkande 2019/20:MJU3</textBlock>
    <textBlock ix="16">Anf. 1 MARLÉNE LUND KOPPARKLINT (M)</textBlock>
    <textBlock ix="17">Anf. 2 ULRIKA HEIE (C)</textBlock>
    <textBlock ix="18">Anf. 3 MARIA GARDFJELL (MP)</textBlock>
    <textBlock ix="19">(Beslut fattades under § 13.)</textBlock>
    <textBlock ix="20">§ 9 Genomförande av direktivet om skattetvistlösningsmekanismer inom EU</textBlock>
    <textBlock ix="21">Skatteutskottets betänkande 2019/20:SkU3</textBlock>
    <textBlock ix="22">(Beslut fattades under § 13.)</textBlock>
    <textBlock ix="23">§ 10 Ändring i det nordiska skatteavtalet</textBlock>
    <textBlock ix="24">Skatteutskottets betänkande 2019/20:SkU2</textBlock>
    <textBlock ix="25">(Beslut fattades under § 13.)</textBlock>
    <textBlock ix="26">Ajournering</textBlock>
    <textBlock ix="27">Återupptaget sammanträde</textBlock>
    <textBlock ix="28">§ 11 Val av ledamöter i Nordiska rådets svenska delegation</textBlock>
    <textBlock ix="29">§ 12 Val av suppleanter i Nordiska rådets svenska delegation</textBlock>
    <textBlock ix="30">§ 13 Beslut om ärenden som slutdebatterats vid dagens sammanträde</textBlock>
    <textBlock ix="31">JuU2 Tillsyn över och ingripanden mot advokater och advokatbolag vid tillämpning av penningtvättslagen</textBlock>
    <textBlock ix="32">TU2 Genomförande av EU:s reviderade direktiv om säkerhet ombord på passagerarfartyg</textBlock>
    <textBlock ix="33">TU3 Genomförande av EU:s direktiv om arbete ombord på fiskefartyg</textBlock>
    <textBlock ix="34">MJU3 Riksrevisionens rapport om statens vägledning av kommunal tillsyn</textBlock>
    <textBlock ix="35">SkU3 Genomförande av direktivet om skattetvistlösningsmekanismer inom EU</textBlock>
    <textBlock ix="36">SkU2 Ändring i det nordiska skatteavtalet</textBlock>
    <textBlock ix="37">§ 14 Bordläggning</textBlock>
    <textBlock ix="38">§ 15 Anmälan om fråga för skriftligt svar</textBlock>
    <textBlock ix="39">§ 16 Anmälan om skriftliga svar på frågor</textBlock>
    <textBlock ix="40">§ 17 Kammaren åtskildes kl. 16.06.</textBlock>
  </contentBlock>
  <contentBlock ix="100" page="0">
    <textBlock ix="0">Tryck: Elanders Sverige AB, Vällingby 2019</textBlock>
  </contentBlock>
</protocol>
