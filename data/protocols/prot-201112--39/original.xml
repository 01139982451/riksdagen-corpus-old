<protocol id="prot-201112--39">
  <contentBlock page="0" id="i-41f1b8cce89b06e7">
    <textBlock id="i-ea6d91367df98d9d">﻿</textBlock>
    <textBlock id="i-9655e8f5d96aa30a">Riksdagens protokoll</textBlock>
    <textBlock id="i-a090af21e5098bd9">2011/12:39</textBlock>
    <textBlock id="i-c1a985789c1a7cc8">Onsdagen den 30 november</textBlock>
    <textBlock id="i-37ba534103443a31">Kl. 09:00 - 16:31</textBlock>
    <textBlock id="i-844f9c7058756fae">1 § Justering av protokoll</textBlock>
  </contentBlock>
  <contentBlock page="0" id="i-93607292a27cbbf4">
    <textBlock id="i-f0827716d8c30c66">Justerades protokollet för den 24 november.</textBlock>
    <textBlock id="i-464dd08e2805db94">2 § Anmälan om sammansatt utrikes- och försvarsutskott</textBlock>
  </contentBlock>
  <contentBlock page="0" id="i-70386c644bdd3ed8">
    <textBlock id="i-dbce9e1c09de42cb">Från sammansatta utrikes- och försvarsutskottet hade följande promemoria inkommit:</textBlock>
  </contentBlock>
  <contentBlock page="0" id="i-28e7cd17d339d126">
    <textBlock id="i-a480223f467b2490">Sammansatt utrikes- och försvarsutskott</textBlock>
  </contentBlock>
  <contentBlock page="0" id="i-879c97b4cced698d">
    <textBlock id="i-f2e903e543b4a732">Utrikesutskottet och försvarsutskottet har jämlikt riksdagsordningen 4 kap. 8 § i separata beslut den 15 november respektive den 22 november 2011 överenskommit att genom deputerade i sammansatt utskott gemensamt bereda propositionerna 2011/12:29 Fortsatt svenskt deltagande i den internationella säkerhetsstyrkan i Afghanistan (ISAF) och 2011/12:33 Fortsatt svenskt deltagande i den internationella Kosovostyrkan (KFOR) .</textBlock>
    <textBlock id="i-5ac0da28d09045ed">Till deputerade och suppleanter i det sammansatta utskottet har utsetts de i bifogade förteckning upptagna riksdagsledamöterna.</textBlock>
    <textBlock id="i-f2827bd31a92c85f">Det sammansatta utskottet, som benämns Sammansatta utrikes- och försvarsutskottet (UFöU), har vid konstituerande sammanträde den 24 november 2011 utsett följande presidium:</textBlock>
    <textBlock id="i-cb9b04a71048daa6">Karin Enström (M), ordförande</textBlock>
    <textBlock id="i-b868c6c65a71c8e3">Peter Hultqvist (S), vice ordförande</textBlock>
  </contentBlock>
  <contentBlock page="0" id="i-024c9d0e17aaaeb0">
    <textBlock id="i-367890e38cc9ff31">Martin Brothén</textBlock>
  </contentBlock>
  <contentBlock page="0" id="i-80f0d3c2d7021fe1">
    <textBlock id="i-575eab4747c6e5a4">Ingemar Wahlberg</textBlock>
  </contentBlock>
  <contentBlock page="0" id="i-f294e6aba13c48bb">
    <textBlock id="i-75673043219e6026">Bilagan hade följande lydelse:</textBlock>
  </contentBlock>
  <contentBlock page="0" id="i-417f1c2ac602ac94">
    <textBlock id="i-9bfae78beae33280">Ledamöter och suppleanter i sammansatta utrikes- och försvarsutskottet (UFöU)</textBlock>
  </contentBlock>
  <contentBlock page="0" id="i-60f551433f4ef200">
    <textBlock id="i-ee2695140e41af2a">LedamöterLedamöter</textBlock>
  </contentBlock>
  <contentBlock page="0" id="i-ae197a319f350d66">
    <textBlock id="i-35c48b4e242abebb">Suppleanter</textBlock>
  </contentBlock>
  <contentBlock page="0" id="i-47813289edd90d40">
    <textBlock id="i-3ee43b53d0d0f68f">Suppleanter</textBlock>
  </contentBlock>
  <contentBlock page="0" id="i-a5cbe48255946f04">
    <textBlock id="i-f07e5c7802e04611">Promemorian lades till handlingarna.</textBlock>
    <textBlock id="i-51eac80a0445b52f">3 § Anmälan om inkomna faktapromemorior om förslag från Europeiska kommissionen</textBlock>
  </contentBlock>
  <contentBlock page="0" id="i-be9563c0df01c7da">
    <textBlock id="i-552ec729aae47fbb">Tredje vice talmannen anmälde att följande faktapromemorior om förslag från Europeiska kommissionen inkommit och överlämnats till utskott:</textBlock>
    <textBlock id="i-2df6222823a37b5a">KOM(2011)651</textBlock>
  </contentBlock>
  <contentBlock page="0" id="i-4cfb250841aa76ad">
    <textBlock id="i-4cc60ef02991e251">KOM(2011)657</textBlock>
  </contentBlock>
  <contentBlock page="0" id="i-6573e0f0a93f917c">
    <textBlock id="i-2d95363b3a8da690">4 § Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-a9b2ea43872f8a71">
    <textBlock id="i-2a00ff0e3e729dd3">Till riksdagen hade inkommit följande skrivelser:</textBlock>
  </contentBlock>
  <contentBlock page="0" id="i-bed5a6af6ce4617d">
    <textBlock id="i-e46ad6ffbaf1a277">Interpellation 2011/12:145</textBlock>
  </contentBlock>
  <contentBlock page="0" id="i-f5d83baac38ca6c3">
    <textBlock id="i-b828123fcc5ec2c8">Interpellation 2011/12:145 Åtgärder för skadereducering inom beroendevården</textBlock>
  </contentBlock>
  <contentBlock page="0" id="i-a07e3d9d4a7ffd9b">
    <textBlock id="i-31466d47f10b2369">Interpellationen kommer att besvaras fredagen den 16 december.</textBlock>
    <textBlock id="i-c7af312a0987c90d">Skälet till dröjsmålet är redan inbokade engagemang.</textBlock>
  </contentBlock>
  <contentBlock page="0" id="i-0d5a7f3e54f1b9f0">
    <textBlock id="i-063af7337426a4a9">Marianne Jenryd</textBlock>
  </contentBlock>
  <contentBlock page="0" id="i-c7c73fc4355f3a5b">
    <textBlock id="i-d5c73c969621d080">Interpellation 2011/12:149</textBlock>
  </contentBlock>
  <contentBlock page="0" id="i-6fe2990b16c13ec4">
    <textBlock id="i-ffaff35088e39bb7">Interpellation 2011/12:149 Kvaliteten i äldreomsorgen</textBlock>
  </contentBlock>
  <contentBlock page="0" id="i-3fcc5fe19b17f8ef">
    <textBlock id="i-c1f3c47876522084">Interpellationen kommer att besvaras fredagen den 16 december.</textBlock>
    <textBlock id="i-b657128999ad7d04">Skälet till dröjsmålet är redan inbokade engagemang.</textBlock>
  </contentBlock>
  <contentBlock page="0" id="i-272c0412fe0e7a40">
    <textBlock id="i-15a3392e94ee6b44">Marianne Jenryd</textBlock>
  </contentBlock>
  <contentBlock page="0" id="i-d014cfdf56fef95f">
    <textBlock id="i-df2364b263346534">5 § Hänvisning av ärenden till utskott</textBlock>
  </contentBlock>
  <contentBlock page="0" id="i-7bbfede647f06f74">
    <textBlock id="i-71461a34701afaba">Föredrogs och hänvisades</textBlock>
  </contentBlock>
  <contentBlock page="0" id="i-1c868b3882e71ba2">
    <textBlock id="i-ff71a9df0a06b907">den 24 januari 2012</textBlock>
  </contentBlock>
  <contentBlock page="0" id="i-8e001fcf785c5062">
    <textBlock id="i-8c1f6e5dc16401e8">den 20 januari 2012</textBlock>
  </contentBlock>
  <contentBlock page="0" id="i-39309ce0998a9f4f">
    <textBlock id="i-951007e315fcc06d">6 § Internationell samverkan</textBlock>
  </contentBlock>
  <contentBlock page="0" id="i-6132822b6f5cb458">
    <textBlock id="i-a5c4a15f0c8f2df0">Föredrogs</textBlock>
  </contentBlock>
  <contentBlock page="0" id="i-f49c31b172771afa">
    <textBlock id="i-1cae9021b3e1ca4e">Anf. 1 BODIL CEBALLOS (MP):</textBlock>
    <textBlock id="i-99376de62ac65ee0">Fru talman! I det senaste numret av tidningen Riksdag det råder ingen tvekan om det. Därför ska vi inte bidra till infrastrukturinvesteringar, till vägar, reningsverk och så vidare. Det kan landet självt betala. Den förändringen av stödet har faktiskt skett.</textBlock>
    <textBlock id="i-ea2868529fbfa5c6">Vad det nu handlar om är att bidra till en modernisering av den ryska samhällsapparaten, om att i olika projekt kunna påverka för att man ska få en mer demokratisk attityd och för att man ska lyssna på sina egna medborgare och öppna upp sitt samhälle för mer tänk ungefär som här i Sverige. Det tycker jag är högst rimligt, så i den meningen försvarar jag regeringen.</textBlock>
    <textBlock id="i-7e3386f633aab199">Det bistånd som förr fanns till Ryssland har förändrats till att nu mer vara ett systemförändrande stöd, något som jag ställer upp på och tycker är bra. Det är rimligt att vi finns med för att ge Ryssland impulser till att modernisera sitt arbetssätt.</textBlock>
    <textBlock id="i-b6c79cfa5dfaf82d">Med detta yrkar jag ännu en gång bifall till utskottets förslag i betänkandet.</textBlock>
    <textBlock id="i-e6785de7071b82d2">Anf. 8 KARIN ENSTRÖM (M):</textBlock>
    <textBlock id="i-45bb0d7b7f978185">Fru talman! Temat för morgonens debatt här är utrikesutskottets betänkande om utgiftsområde 5, Internationell samverkan. Det handlar om ett ramanslag om drygt 2 miljarder kronor, vilket i det stora sammanhanget kanske är en förhållandevis liten del av budgetpropositionen som helhet. Men här är kanske inte pengarna, krontalet, det viktiga, utan här berörs områden och ställningstaganden som är helt centrala för svensk utrikespolitik.</textBlock>
    <textBlock id="i-4f256a52f0559a8c">Bra med betänkandet är att det är ett utryck för den breda parlamentariska uppslutning som finns kring att Sverige ska ha och driva en aktiv utrikespolitik där frågor som rör internationell samverkan och arbetet för fred och säkerhet ska stå allra högst på dagordningen. Det är något som jag varmt välkomnar.</textBlock>
    <textBlock id="i-1613b9b55999c788">Fru talman! Jag vill göra ett par nedslag i de delar av utskottets betänkande som jag uppfattar som särskilt viktiga.</textBlock>
    <textBlock id="i-6a1fd9af5b6e26cc">För det första tar man i betänkandet fasta på att Europeiska unionen är det centrala forumet för svensk utrikes- och säkerhetspolitik. Så är det, och så kommer det att förbli. Europasamarbetet har under de senaste åren utsatts för påfrestningar genom den ekonomiska krisen. Ändå finns det nu ännu större anledning att fördjupa och förstärka vår gemensamma utrikespolitik.</textBlock>
    <textBlock id="i-be15ef7edf924c4a">Det är genom ett aktivt deltagande inom EU:s utrikespolitik som vi allra bäst förvaltar Sveriges intressen. Det är då vi kan uppnå verklig skillnad genom att påverka en union som i sig består av en halv miljard människor och som utgör världens största gemensamma marknad. Därför är det också centralt att EU:s utrikespolitik fortsätter att utvecklas och att den nya utrikestjänsten får möjlighet att spela roll i det framtagandet.</textBlock>
    <textBlock id="i-bc419465ec11317c">I utskottets betänkande välkomnas också regeringens ambition att stärka det militära och civila samarbetet mellan EU och FN. Det är en viktig signal. Det finns de som vill ge sken av att utvecklingen av en krishanteringsförmåga inom EU skulle vara någonting negativt för FN. Jag tror att det är precis tvärtom. Det är inget nollsummespel när vi arbetar för fred och säkerhet i världen. Ju fler som vill vara med och som kan ta ansvar och dra sitt strå till stacken, desto bättre!</textBlock>
    <textBlock id="i-e12fce463247ea84">FN och dess generalsekreterare har välkomnat att EU utvecklar en ökad förmåga att hantera väpnade konflikter, inte minst för att avlasta FN:s redan hårt ansträngda fredsinsatser som i dag omfattar cirka hundra tusen soldater i ett femtontal insatser runt om i världen. Här har EU en viktig roll att spela. Vi hoppas att den rollen kan bli ännu större.</textBlock>
    <textBlock id="i-b306d88a3aa7b0e3">För det andra, fru talman, tas i betänkandet fasta på att Sverige fortsatt ska ha ett starkt engagemang för internationell fred och säkerhet. Ett uttryck för detta är naturligtvis våra fredsfrämjande insatser i Afghanistan och på västra Balkan. Det gäller även den nyligen avslutade insatsen i Libyen. Men insatser som dessa kostar pengar. Det gör att man måste prioritera detta område om man menar allvar med sin ambition. Det är också därför anslaget inom ett annat utgiftsområde, nämligen 6, har fördubblats för de internationella insatserna den senaste mandatperioden.</textBlock>
    <textBlock id="i-4aec16e129b47665">Att främja internationell fred och säkerhet ställer dock andra krav än att skicka ut soldater på fredsfrämjande insatser. Det handlar också om att säkra att vi har kompetens, information och forskning även inom Sverige på detta område. Sipri, som redan har varit uppe i denna debatt, spelar här en viktig roll och är världsledande på sitt område. Jag tycker att det är bra att utskottet klart och tydligt skriver i betänkandet att det är viktigt att det finns en grund, men det är också viktigt att Sipri liksom andra forskningsinstitut måste kunna attrahera andra forskningspengar. Det har man lyckats väldigt bra med, och det fick vi väldigt bra förklarat hos utskottet. Det finns med i betänkandet.</textBlock>
    <textBlock id="i-01c628531c848f77">För det tredje handlar det om att stå upp för och värna de mänskliga rättigheterna, och då inte minst kvinnors situation i väpnade konflikter. Här är det viktigt att fortsätta betona det engagemang som redan finns och som visar sig inför resolution 1325 och 1820. Regeringen har antagit en förstärkt handlingsplan för att försöka få stopp på sexuellt våld mot kvinnor och flickor, motverka straffrihet i dessa länder och, precis som varit uppe tidigare i debatten, stärka kvinnors delaktighet, deltagande och inflytande i att bygga fred. Min kollega Elisabeth Björnsdotter-Rahm kommer strax att tala mer om detta.</textBlock>
    <textBlock id="i-d29a9f0a8e4852d5">Fru talman! Avslutningsvis yrkar jag bifall till utskottets förslag och avslag på reservationerna.</textBlock>
    <textBlock id="i-8930451c0787593a">Anf. 9 JULIA KRONLID (SD) replik:</textBlock>
    <textBlock id="i-7f13c87055cafb3b">Fru talman! Vi har hört lite olika infallsvinklar, och nu tänker jag att jag skulle vilja få lite klarhet i detta med svenska skattemedel till ryska reningsverk och till en form av biståndsinsatser i Ryssland även om det inte längre kallas bistånd inom detta utgiftsområde.</textBlock>
    <textBlock id="i-261bb539451f5b60">I regeringens budget står det nämligen klart och tydligt att inom anslaget till Sida för Östersjösamarbetet går huvuddelen inom miljösamarbetet till att finansiera reningsverk i Ryssland. Jag undrar lite hur regeringen anser det försvarbart att man inte har råd att ta ansvar för till exempel äldreomsorgen i Sverige men har råd att finansiera reningsverk i Ryssland. Jag skulle också vilja ha ett svar på när detta kommer att avslutas, om det nu är så att man instämmer i det jag har sagt om att det är dags att avsluta. Jag skulle vilja veta när regeringen tänker avsluta denna form av bidrag.</textBlock>
    <textBlock id="i-40f274160a81b4fb">Anf. 10 KARIN ENSTRÖM (M) replik:</textBlock>
    <textBlock id="i-3cbbf60ce129e1f3">Fru talman! När man ställer olika utgifter mot varandra kan det ibland bli konstiga jämförelser.</textBlock>
    <textBlock id="i-ecd3ed44e7231881">Här handlar det om att vi från Sveriges sida tycker att det är väldigt viktigt att vi som är strandländer runt Östersjön samarbetar för att försöka rädda vårt innanhav, som är väldigt känsligt. Det är känsligare än många andra hav; det är grundare, har mindre utbyte och en speciell fauna under vattnet som absolut är värd att beskydda. Därför har vi satsat mycket, och tidigare har vi hjälpt många länder runt Östersjön både med kompetens och med reda pengar för att se till att vi tillsammans får ett renare hav som vi ska kunna njuta av och fiska i. Det ska även våra barn och barnbarn kunna göra.</textBlock>
    <textBlock id="i-ff05afa861176c11">Däremot håller vi på med en omsvängning, vilket Urban Ahlin också redovisade. Här måste man väga olika saker mot varandra. Detta är så pass viktigt både för Sverige och för de andra Östersjöländerna att vi fortsätter att prioritera detta. Jag tror att vi alla tjänar på att ha ett renare Östersjön.</textBlock>
    <textBlock id="i-495809b6afab7ee9">Anf. 11 JULIA KRONLID (SD) replik:</textBlock>
    <textBlock id="i-04af11b847a0d604">Fru talman! Jag ifrågasätter inte att vi har ett behov av ett renare Östersjön och att det absolut är viktigt. Jag kan mycket väl tänka mig att Sverige kan bidra och hjälpa länder som inte har de ekonomiska möjligheterna. Vi är till exempel det kommer vi att ha en debatt om senare i december positiva till att bidra med miljösatsningar i utvecklingsländer.</textBlock>
    <textBlock id="i-36168f0cc55b871d">Det jag frågar här i dag är dock varför vi ska bidra med finansiering till ett land som Ryssland, som har de ekonomiska möjligheterna att stå för detta själva. Har det inte funnits möjligheter att genom olika avtal trycka på för att Ryssland också ska ta ansvar för Östersjön och att det ansvaret inte ska ligga på svenska skattebetalare? Jag är alltså inte emot ett renare Östersjön i sak, men här är det fråga om ansvar. Sverige tar ansvar för sin del, och Ryssland tar ansvar för sin del. Sedan kan vi samarbeta i utbildning och kompetens absolut.</textBlock>
    <textBlock id="i-982a3feed9c966cf">Regeringen har sagt ja till ett samarbete om den ryska gasledningen. Jag undrar om man inte här hade kunnat ställa vissa villkor och krav på Ryssland att ta ansvar för Östersjön när det gäller deras reningsverk. Hade detta kunnat vara en möjlighet att ställa lite krav?</textBlock>
    <textBlock id="i-2a1a38e4be4f683d">Anf. 12 KARIN ENSTRÖM (M) replik:</textBlock>
    <textBlock id="i-47388f354c49465f">Fru talman! Julia Kronlid har rätt i att vi ska ställa krav, och vi ställer också krav. Länder som kan betala själva ska göra det i så stor utsträckning som möjligt. Detta har snarare handlat om att med kompetens och viss finansiering se till att vi får ordning på de stora miljöproblem som finns.</textBlock>
    <textBlock id="i-154d5a9b30d65a7d">Att koppla ihop detta med gasledningen tror jag är olyckligt, för det handlar om två olika typer av miljöfrågor. När det gäller gasledningen handlar det om en miljöprövning där Sverige skulle svara på frågan hur vi såg på gasledningens effekter på miljön.</textBlock>
    <textBlock id="i-c487238c30be36c7">Anf. 13 FREDRIK MALM (FP):</textBlock>
    <textBlock id="i-2e6bb3f5b35e762f">Fru talman! Vi har i dag att debattera utrikesutskottets första betänkande under detta riksmöte. Det berör utskottets behandling av utgiftsområde 5 i budgetpropositionen, om internationell samverkan för år 2012. Utgiftsområde 5 i statsbudgeten berör Sveriges förhållanden till och överenskommelser med andra stater och internationella organisationer. Det huserar också två myndigheter under detta utgiftsområde. Det är ISP, alltså Inspektionen för strategiska produkter, och Svenska institutet.</textBlock>
    <textBlock id="i-1423ce7210b1af01">Betänkandet sträcker sig från frågor som rör forskning kring konflikter, fred och nedrustning över Sveriges engagemang för kvinnors rättigheter i exempelvis konflikter till vårt arbete inom regionala och internationella organisationer såsom Europeiska unionen, Förenta nationerna, Nordiska rådet, Nordiska ministerrådet och så vidare. Detta utgiftsområde omfattar ungefär 2 miljarder svenska kronor.</textBlock>
    <textBlock id="i-46149020f4b7266a">Fru talman! Sverige är ett förhållandevis litet land. Vi befinner oss i centrum av globaliseringen, men vi befinner oss samtidigt geografiskt i utkanten av Europa. Vi är ett fredligt land det vet vi. Vi är ett land med en välutbildad befolkning. Vi har många människor från andra länder som bor, lever och jobbar här. Vi har alltid haft en ekonomi som är öppen för omvärlden. Vi är ett land som bejakar demokrati och frihet men också ett land som bejakar en öppen ekonomi, kapitalistiska principer och fri handel.</textBlock>
    <textBlock id="i-a0bef4b968e083cf">Detta innebär att det är viktigt för oss i Sverige att vi inte bara är väl integrerade i världsekonomin utan att vi också har ett politiskt fördjupat samarbete med andra länder i världen, inom utvecklingssamarbetet och mycket annat. Det innebär i klartext, fru talman, att Sverige bör tillhöra kärnan i det europeiska samarbetet. Vi bör vara en aktiv medlemsstat i andra internationella organisationer såsom Nordiska rådet, Nordiska ministerrådet, Förenta nationerna, WTO, OECD med flera. I Folkpartiets fall anser vi också att Sverige bör vara medlem i Nato.</textBlock>
    <textBlock id="i-4167a6aac51f3cf0">Det innebär att Sverige också satsar på forskning. Att vi är en del av det internationella samfundet och den globala ekonomin innebär att vi satsar på forskning inom viktiga områden såsom nedrustning, ickespridning, freds- och konfliktforskning och annat som kan bidra till att vår värld blir bättre genom en ökad stabilitet och bättre möjligheter att motverka väpnade konflikter.</textBlock>
    <textBlock id="i-f05bb14fbc18b864">Fru talman! Mitt största problem här i världen är inte att Sverige hjälper Ryssland med reningsverk. Det stora problemet är att Ryssland inte har genomgått ett reningsbad efter det sovjetiska imperialistiska, reaktionära och odemokratiska styre som landet hade i sju decennier till det mycket auktoritära styre som man nu ser under Putin, som dessutom återigen äntrar scenen som Rysslands främste man, även om han alltid har haft det bakom kulisserna på olika sätt, också under Medvedev. Vi ser en utveckling i Ryssland som på ett politiskt demokratiskt plan är djupt oroväckande. Det är förstås på det vi ska fokusera om vi riktar kritik mot Ryssland. Det är betydligt viktigare att fokusera på reningsbadet än på reningsverk, tycker jag.</textBlock>
    <textBlock id="i-5c15b36abe1c1c2c">Fru talman! Det här innebär också att Sverige måste ligga i framkant för att värna kvinnors rättigheter, och det har nämnts av flera talare här tidigare. Förenta nationernas säkerhetsråd antog år 2000 resolution 1325 om kvinnor, fred och säkerhet. Resolutionen betonar vikten av att kvinnor som berörs av konflikter också deltar i lösningarna av dem och att kvinnor finns representerade som aktörer i det internationella samfundets insatser för att skapa fred.</textBlock>
    <textBlock id="i-3c4889eb9eabb3d4">Resolution 1325 följdes upp av resolution 1820, som handlar om att stoppa sexuellt våld mot civila med utgångspunkten att kvinnor och flickor är särskilt utsatta i konflikter. Den resolutionen har sedan följts upp och konkretiserats genom andra resolutioner. Och Margot Wallström har även utsetts till särskild representant för att bekämpa sexuellt våld i konflikter, vilket vi tycker är väldigt bra. Därutöver har regeringen antagit handlingsplaner och Europeiska unionen har antagit handlingsplaner, vilket också är väldigt positivt. Sverige har också som partnerland till Nato lyckats få in detta tänk och skrivningar om detta i Natos nya strategiska koncept som man enades om i Lissabon för ett år sedan.</textBlock>
    <textBlock id="i-eca7be41fd49bc6c">Det här innebär att det finns en plattform att ta avstamp ifrån för att värna kvinnors rättigheter i konflikter. Problemet är bara att de länder som lite oftare än vi i Sverige går ut i krig inte alltid bryr sig särskilt mycket om de resolutioner som har undertecknats. Det är en väsentlig skillnad mellan att Sverige undertecknar resolution 1325 och vad som händer när det pågår massutrensningar och massvåldtäkter i Toroprovinsen i östra Kongo. Det finns ett enormt glapp här mellan vad vi förbinder oss till inom världssamfundet och i de internationella organisationer som vi verkar i och vad som sedan blir fallet i konfliktzoner.</textBlock>
    <textBlock id="i-4968eceaf06e06ec">Därför, fru talman, är det viktigt att vi ser att det svenska arbetet för att synliggöra dessa resolutioner inte bara handlar om att vi själva ska efterleva dem bättre i till exempel internationella insatser. Det handlar också om att verka för att andra länder ska respektera kvinnors rättigheter bättre. Det är alltså i hög grad ett normativt arbete, och om Sverige sviker i detta arbete kan vi inte förvänta oss att andra länder ska leverera engagemang och resultat. Det är alltså väldigt viktigt i detta sammanhang att vi inte bara ser resolutionerna som en hemläxa för oss själva utan också som ett sätt att kunna påverka andra.</textBlock>
    <textBlock id="i-dd6d8961d6335460">Det är viktigt att fler länder följer FN:s resolutioner och att varje land gör sin hemläxa för att dessa viktiga frågor ska vara en integrerad del inom säkerhetspolitiken, försvarspolitiken, de internationella insatserna och andra områden som berör kvinnor och flickor i konfliktsituationer.</textBlock>
    <textBlock id="i-45c02030291f830d">Med dessa ord, fru talman, vill jag yrka bifall till utskottets förslag och avslag på motionerna.</textBlock>
    <textBlock id="i-a9a79735bcc326eb">Anf. 14 ABIR AL-SAHLANI (C):</textBlock>
    <textBlock id="i-58c5332334c92107">Fru talman! Oavsett hur många gånger jag kommer att ställa mig här i talarstolen kommer jag att känna mig lika ödmjuk. I dag är jag extra nervös inför denna debatt eftersom det är min första utrikespolitiska debatt. Men jag känner också ett stort ansvar och en stor tacksamhet för denna möjlighet.</textBlock>
    <textBlock id="i-0cb685daefad6c9a">Innan jag börjar irra i väg vill jag yrka bifall till utskottets förslag och avslag på de reservationer som finns.</textBlock>
    <textBlock id="i-27a8e6a0674931f9">Detta betänkande handlar om den svenska internationella samverkan. Där anger man olika inriktningar för hur den svenska internationella samverkan ska se ut. Bland annat skriver man ganska klart och tydligt att det är just freds- och säkerhetsfrämjande insatser, jämställdhetsfrågor och genomförandet av FN:s olika resolutioner, bland annat 1325, 1820, 1888 och 1889, som ska stå i fokus för vårt arbete, liksom nedrustnings- och ickespridningssamarbetet och redovisning av Sveriges engagemang i internationella organisationer såsom EU, FN, OSSE, Europarådet med flera.</textBlock>
    <textBlock id="i-169b153e4ef552b1">Jag kommer att resonera om olika punkter i detta betänkande.</textBlock>
    <textBlock id="i-e0e85d979b77739f">Trovärdighet är oerhört viktigt i utrikespolitiken. Det är A och O, speciellt för ett land av mindre mått som Sverige är. Därför går det inte att tala om fred samtidigt som Sverige säljer vapen eller olika komponenter som kan användas i stridssyfte till olika länder med något otydlig demokratisk eller icke demokratisk agenda.</textBlock>
    <textBlock id="i-eb2d8289bd29f38b">Centerpartiet tog klar och stark ställning för en översyn av en ny lagstiftning om export av krigsmateriel på sin stämma i Åre i år. Därför välkomnar vi den lagstiftning som är på väg från regeringen. Det är jätteviktigt att vi inte talar med kluven tunga, att vi in till slutet orkar och vågar stå för människors rätt till demokrati och frihet.</textBlock>
    <textBlock id="i-1c39f3472de15dba">Fattigdom är ett begrepp som har flera dimensioner. Det handlar inte bara om kronor och ören. Det handlar också om brist på respekt för det enskilda livet, brist på mänskliga rättigheter och brist på frihet och demokrati. Därför kan ingen här säga att Ryssland är en demokratiskt fungerande stat. Jag kan inte påstå det, även om det finns massor av naturtillgångar och pengar.</textBlock>
    <textBlock id="i-e4d5db6fb863cfbf">Miljöaspekten är en oerhört viktig dimension av utrikes- och säkerhetspolitiken. Denna medvetenhet kanske inte finns i Ryssland. Därför måste Sverige finnas där och stötta i miljöarbetet.</textBlock>
    <textBlock id="i-0642eb2ed1f885e3">Därför vill jag rikta ett ord till Sverigedemokraterna och Julia Kronlid. Om vi menar allvar med att vi vill ha rent vatten i Östersjön kan vi inte stå med armarna i kors i ett hörn och sura och säga till Ryssland: Ja, men ni har pengar. Satsa på det själva! Vi måste i stället föregå med gott exempel, och om vi föregår med gott exempel följer förhoppningsvis Ryssland efter och kan kanske så småningom börja betala sina egna reningsverk. Men Östersjön och miljön väntar inte på att Ryssland ska få denna medvetenhet. Därför är det viktigt att Sverige går före.</textBlock>
    <textBlock id="i-640c7c699296e7ed">Jag vill nu tala om ett ämne som ligger mig väldigt varmt om hjärtat, nämligen det europeiska samarbetet och speciellt utrikes- och säkerhetssamarbetet.</textBlock>
    <textBlock id="i-55c73cbd0327227b">Jag ser på EU som en god stormakt. Det provocerar många när jag säger stormakt, men EU är en union av demokratiska stater, och tillsammans är vi ganska stora och mäktiga och kan göra väldigt mycket. Jag hoppas att vi så småningom genom detta gemensamma utrikes- och säkerhetssamarbete lyckas omvandla våra stora vackra ord för människans rättigheter, för individens frihet, för demokrati och fred till handling och inte bara ord. Det krävs ett enat EU. Det krävs ett starkt men också handlingskraftigt EU.</textBlock>
    <textBlock id="i-25cf64ee642da716">Det är klart att jag hade önskat att FN var en annan typ av organisation, ett FN som var handlingskraftigt och verkligen stod upp för varje människas rättighet och varje enskild människas liv. Men där är vi inte än. FN är inte en union av demokratiska stater; FN är en union av stater som har territoriell kontroll över sina länder. Thats it.</textBlock>
    <textBlock id="i-a31371902307156d">Tyvärr kan inte FN agera, och det senaste exemplet på det är Syrien. FN har inte kunnat enas om ett gemensamt ställningstagande mot det lågintensiva inbördeskriget i Syrien. Jag tycker att det är en stor brist.</textBlock>
    <textBlock id="i-2302ccd30a079d9b">Därför måste EU agera med sina medlemsländer, och Sverige måste höra till EU:s kärna. Jag brukar tänka på Sverige som en liten myra i sammanhanget. Vi är ett ganska litet land, men vi har ett stort förtroendekapital i utrikespolitiken. Om vi är en myra är EU en elefant, och lyckas vi pusha elefanten i rätt riktning kan vi tillsammans åstadkomma mycket för människor överallt i världen, inte bara inom unionens gränser.</textBlock>
    <textBlock id="i-8ae8a782dba7b895">Fru talman! Sverige är som sagt ett litet land i sammanhanget men också ett land med stort förtroendekapital. Jag välkomnar regeringens inriktningar, bland annat vad gäller genomförandet av de olika resolutionerna om kvinnors utsatthet och situation i väpnade konflikter. Jag hoppas att vi orkar hela vägen. Jag lovar att Centerpartiet kommer att göra sitt yttersta för att få Sverige att alltid stå upp för alla människor oavsett var de är.</textBlock>
    <textBlock id="i-d6c3dd90135ed4aa">Jag lovar också att Centerpartiet kommer att göra sitt yttersta för att få den nya lagstiftningen om krigsmateriel på plats.</textBlock>
    <textBlock id="i-a8ecd8f43912120e">Anf. 15 HANS LINDE (V):</textBlock>
    <textBlock id="i-b5971b74fe4c1092">Fru talman! Utgiftsområde 5 Internationell samverkan är sällan det område som skapar mest debatt i kammaren när vi debatterar budgeten. Det gör det dock inte till ett mindre viktigt utgiftsområde. Hur vi väljer att samverka med andra stater avgör många gånger hur vi uppfattas internationellt. Det är inte bara orden i de högtidliga deklarationerna som avgör hur vi uppfattas utan också vad vi gör.</textBlock>
    <textBlock id="i-3bb2c88d1c32d6a3">Inom detta utgiftsområde ryms mycket av det viktiga arbete som Sverige gör för att bidra till fred, säkerhet och konfliktförebyggande insatser. Stockholms internationella fredsforskningsinstitut, Sipri, är ett tydligt exempel. Det är ett erkänt och oberoende forskningsinstitut som genom årsbok, hemsida och konferenser bedriver ett viktigt arbete i freds- och nedrustningsfrågor som inte ska underskattas och som kan påverka och har trovärdighet inte bara i Sverige utan också internationellt. Genom Sipris arbete har inte bara Sipri i sig fått trovärdighet. Även Sverige har fått ökad trovärdighet i freds- och nedrustningsfrågor.</textBlock>
    <textBlock id="i-82d0855974a3ca8d">Sipri har debatterats mycket de senaste åren. Vi är många som har känt oro och varit kritiska till den skakighet som funnits i den borgerliga regeringens stöd till Sipri eftersom stödet vid tidigare tillfällen minskat. I år minskas det inte, och därför har inte Vänsterpartiet lagt fram några förslag till förändring i anslagen på utgiftsområdet.</textBlock>
    <textBlock id="i-e5a1515af1fae4f1">I samband med att utrikesutskottet har behandlat anslagen i utgiftsområdet har man besvarat en rad motioner, bland annat från Vänsterpartiet om kvinnor i fredsfrämjande arbete, väpnade konflikter och konflikthantering.</textBlock>
    <textBlock id="i-fb304cfb0ff8d072">Jag yrkar bifall till reservation 3 från Miljöpartiet. Vänsterpartiet hade också stått bakom denna reservation om jag inte missat justeringstillfället på grund av ett mycket försenat nattåg från Umeå, vilket är ytterligare en konsekvens av att vi har en borgerlig regering som nedprioriterar banunderhållet.</textBlock>
    <textBlock id="i-97eeadecaf889126">Jag tar tillfället i akt att ta upp just frågan om kvinnor i fred och konflikter. När vi diskuterar krig och konflikter i kammaren och i internationella sammanhang, vilket vi gör tämligen ofta, är det nästan alltid utifrån mäns erfarenheter och behov. Kvinnors erfarenheter och situation osynliggörs alltför ofta, och kvinnors behov diskuteras som särintressen.</textBlock>
    <textBlock id="i-bbb6d1519a80b108">Krig och internationella militära insatser är dock aldrig könsneutrala. De påverkar män och kvinnor på olika sätt och i olika utsträckning. I många av världens konflikter är mäns våld mot kvinnor, det sexualiserade våldet, en bärande del av de stridande parternas krigföring. Det ser vi tyvärr många exempel på i dag. I många konflikter är det ett massförstörelsevapen och måste betraktas som det.</textBlock>
    <textBlock id="i-810c5a449f992b3b">Det här är ett våld som ofta ignoreras av de internationella insatserna och som alltför ofta fortsätter även efter att männen lagt ned sina vapen och det formellt råder vapenvila. Från Liberia, Kongo och en rad andra konflikter har vi lärt oss att även om det formellt råder fred mellan männen fortsätter männens krig mot kvinnorna.</textBlock>
    <textBlock id="i-3fcc2133a79e27d7">Vi vet också att krig och konflikter får andra konsekvenser för kvinnor. Det drabbar kvinnor på sätt som det inte drabbar män. Vi vet i dag att ingenting bidrar till att öka mödradödligheten så mycket som en väpnad konflikt. Det är ingen slump att de högsta nivåerna av mödradödlighet finns bland annat i östra Kongo och Sierra Leone. Kvinnor dör i samband med missfall och förlossningar på grund av det råder väpnad konflikt.</textBlock>
    <textBlock id="i-6d962290d564a721">För elva år sedan kom FN:s säkerhetsresolution 1325 som tillsammans med resolution 1820 understryker vikten av kvinnors deltagande för att uppnå hållbar fred. Under dessa elva år har det skett framsteg; det kan man inte blunda för. Medvetenheten om sexualiserat våld i väpnade konflikter har ökat i Sverige och världen. Våld mot kvinnor erkänns i dag som en säkerhetsfråga. Resolutionen i sig räddar dock inga liv. Det krävs att resolutionen omsätts i handling, och det är något vi ser alldeles för sällan.</textBlock>
    <textBlock id="i-c73ad9dc4cf4fd22">Ett framgångsrikt arbete med att möta och motverka konflikter måste inkludera kvinnor. Det måste inkludera ett feministiskt perspektiv där vi ser och synliggör kvinnors situation i konfliktområden. Det handlar om att i det konfliktförebyggande arbetet inkludera kvinnor och se bristande jämställdhet som en av de faktorer som skapar konflikter.</textBlock>
    <textBlock id="i-d135104c161426dd">Under väpnade konflikter måste vi se och synliggöra hur kvinnor drabbas, kvinnors situation, och genomföra riktade insatser för att stödja kvinnor. I de internationella insatserna måste vi ha med både män och kvinnor, och det måste finnas kompetens och kunskap att se och förstå hur våld drabbar män och kvinnor på olika sätt. Sist men inte minst måste vi i freds- och försoningsprocesser också inkludera kvinnor.</textBlock>
    <textBlock id="i-27f02ff245ce707e">Jag vill understryka att det är viktigt att vi inte ser kvinnor i konflikter som passiva offer. Vi ser i många av världens konfliktområden och i före detta konfliktområden som befinner sig i fredsprocesser hur kvinnor spelar en helt avgörande roll. Kvinnor är inte passiva offer utan aktörer. Det understryks inte minst genom årets Nobels fredspris som ger en utmärkt signal på detta område.</textBlock>
    <textBlock id="i-80115603a11a2b96">Min och Vänsterpartiets målsättning är att de kvinnor som kämpar för fred och säkerhet i världen ska känna att de har en tydlig allierad i Sverige.</textBlock>
    <textBlock id="i-197f06a8c51ad170">Fru talman! Jag vill avslutningsvis säga något om samarbetet kring Östersjön. I och med att vårt närområde har förändrats behöver Sveriges relationer också förändras. De massiva biståndsinsatser som Sverige genomförde i Baltikum och Ryssland på 90-talet har i dag till stor del fasats ut. Att förändra samarbetet får dock inte innebära att vi vänder våra grannländer ryggen, och framför allt inte befolkningen i dessa länder.</textBlock>
    <textBlock id="i-ad8c0398f1432dd5">Låt mig ge ett konkret exempel på det svenska demokratistöd vi har i dag i Ryssland. Genom detta ger vi stöd till hbt-aktivister i Sankt Petersburg. Det innebär att de kan ha föreningar och ge ut informationsmaterial där de informerar allmänheten om vad det innebär att vara hbt-person i Ryssland som är ett land med mycket homofoba fördomar. Man har även haft en filmfestival och gett hbt-aktivister möjlighet att besöka Sverige.</textBlock>
    <textBlock id="i-4171da547d7c2e7f">Nu diskuterar man i Sankt Petersburg, faktiskt i detta nu, att införa en lagstiftning som skulle förbjuda det man kallar propaganda för homosexualitet. Med den nya lagstiftningen är risken stor att det i framtiden inte är möjligt att till exempel ge ut informationsmaterial, kunna ha en filmfestival eller för den delen hålla den man älskar i handen när man går på stan eftersom man då riskerar fängelsestraff.</textBlock>
    <textBlock id="i-b5b289e0f8c3510f">I detta läge finns det uppenbarligen de som tycker att Sverige ska dra tillbaka sitt stöd, vända hbt-aktivisterna ryggen. Vänsterpartiet är inte ett sådant parti. Vi ska vara ett parti som står upp för hbt-personers rättigheter oavsett var, när och med vilka motiv de kränks och inskränks.</textBlock>
    <textBlock id="i-290e535a8856d9c9">Anf. 16 DÉSIRÉE PETHRUS (KD):</textBlock>
    <textBlock id="i-1dda61ed72dd0759">Fru talman! Vi debatterar nu betänkandet Internationell samverkan . Det handlar om hur mycket medel vi ska anslå för konflikthantering, medling och fredsarbete inom det internationella samfundet. Medlen avser elva olika anslag på 2 miljarder och har bäring på Sveriges förhållande till och överenskommelser med andra stater och internationella organisationer.</textBlock>
    <textBlock id="i-7d102378972575e3">Som ett litet land är vi beroende av goda kontakter internationellt och av att kunna verka genom olika internationella organisationer FN, OSSE, Europarådet, Nato, Arktiska rådet, Nordiska ministerrådet och EU. Vi i Sverige ser framför allt EU som en viktig arena för arbetet på det internationella området för att främja fred.</textBlock>
    <textBlock id="i-4832f3e67e6d213f">EU har en särställning i Sveriges utrikes- och säkerhetspolitik, och vi ser att det finns behov av att ytterligare utveckla EU:s gemensamma utrikes- och säkerhetspolitik. Den gemensamma utrikestjänsten i EU, EEAS, har nu startat sin verksamhet och ska förhoppningsvis ge EU en starkare röst i internationella sammanhang. Som jag ser det kan EU därigenom bidra till att framför allt stärka mänskliga rättigheter i olika internationella kontakter och insatser.</textBlock>
    <textBlock id="i-77a8935e5215b616">Vi ser behov av att i vissa fall delta i insatser för att lösa konflikter, vilket också kan bidra till att viktiga mål som fattigdomsbekämpning och stärkande av demokrati och mänskliga rättigheter genomförs. Insatsen i Libyen är exempel på en insats där fokus var på att skydda civila i en väpnad konflikt, och förhoppningsvis kan vi i förlängningen bidra till att stärka mänskliga rättigheter och demokrati i landet. Där leddes insatsen av Nato, men vi kristdemokrater välkomnar också fler insatser i FN:s regi, i form av FN:s fredsbevarande styrkor.</textBlock>
    <textBlock id="i-82b11a42c2911ee2">Fru talman! I den arabiska vårens spår återstår mycket arbete på området fred och säkerhet. Här kan Sverige bidra på många olika sätt för att verka för demokrati och mänskliga rättigheter, som ju är en av våra prioriteringar i utrikespolitiken. I utgiftsområde 5, som vi nu debatterar, finns ett anslag till Svenska institutet. När vi nyligen besökte dem visade de oss ett projekt för bloggare med deltagare från Nordafrika och Mellanöstern. De kan mycket väl ha varit med och bidragit till den arabiska våren.</textBlock>
    <textBlock id="i-40764a4d7a854947">Utrikes-, utvecklings-, säkerhets- och försvarspolitiken ska understödja varandra inom ramen för sammanhållna svenska insatser för freds- och säkerhetsfrämjande. Vi vet att folket i samband med den arabiska våren krävt demokrati och frihet, men också jobb, utveckling och mänskliga rättigheter. Alla människor berörs på olika sätt och vill ha bostad, arbete, utbildning, mediefrihet, en rättsstat, hälsa, fria och rättvisa val med mera. Här är det viktigt att vår politik håller ihop, i den sammanhållna politik som vi beslutat om i riksdagen, det som benämns politik för global utveckling, PGU.</textBlock>
    <textBlock id="i-8b0c1918339ab7fe">Fru talman! Sipri besökte nyligen utrikesutskottet. De har ett stort förtroende i det internationella arbetet för forskning om fred och säkerhet. De jobbar med en bred palett av frågor. På en aidskonferens nyligen mötte jag några forskare från Sipri som studerade förhållandet mellan hälsa och säkerhet. Som vi tidigare varit inne på har vi också kopplingar mellan miljö och säkerhet, vilket jag tror behöver uppmärksammas mer i framtiden. Många frågor i politiken hänger ihop, och det är viktigt att vi stöder den forskning som kan ge oss politiker ett brett underlag. Säkerhetspolitiken har ett brett anslag; det handlar inte enbart om vapen och militära förmågor.</textBlock>
    <textBlock id="i-c8bb8cf7f93c8901">Sverige har en lång tradition av att arbeta för fred och säkerhet. Regeringen visar i budgetpropositionen på vikten av att arbeta med nedrustning och icke-spridningsarbete. I våras beslutade vi i utskottet att ge regeringen i uppdrag att återkomma angående ett så kallat demokratikriterium vad avser vapenexporten. Det är ett viktigt steg för att markera riksdagens vilja att vapen inte ska exporteras till icke-demokratier. Det finns till stora delar redan reglerat men behöver ytterligare förtydligas. Regeringen bereder, som det står i betänkandet, för närvarande ett förslag om ny lagstiftning om krigsmateriel. Vi kristdemokrater hoppas att regeringen snarast möjligt återkommer i frågan.</textBlock>
    <textBlock id="i-632fef531aff6ce4">Fru talman! Det är viktigt att Sverige verkar på många olika områden med fredsarbete. Det är bra att vi försöker bidra till medling i olika konflikter. Där kan vi säkert bli bättre, precis som Urban Ahlin från Socialdemokraterna sade tidigare i debatten. Det är bra att vi är pådrivande för att stärka EU:s dialog och medlingskapacitet. Sverige bör fortsätta att arbeta för att det etableras ett europeiskt fredsinstitut.</textBlock>
    <textBlock id="i-eae36cc5bc414962">Även FN har en viktig roll som medlare, och där är Folke Bernadotteakademins utbildningsinsatser viktiga. Deras arbete och forskning kring FN-resolutionerna 1325 och 1820 visar på Sveriges engagemang för kvinnors utsatthet i krig och konflikter. Sverige har varit drivande i att det förra året inrättades en funktion med en särskild representant för FN:s generalsekreterare för att bekämpa sexuellt våld i krig och konflikter. Sveriges ekonomiska bidrag var viktigt för att snabbt få uppdraget på plats. Margot Wallström har ett tvåårigt mandat, och hon har gjort ett mycket bra arbete med dessa frågor. Vi vet att kvinnor drabbas mer av det sexuella våldet, och från Kongo har vi fått fasansfulla historier om massvåldtäkter som ger skador och men för livet för dem som blir utsatta. Det är en krigföring som påverkar hela samhället.</textBlock>
    <textBlock id="i-dd2e9d234807e20c">Kvinnors roll i konflikter behöver uppmärksammas än mer. Det handlar naturligtvis om skyddsaspekten men även om att öka kvinnors deltagande i fredsprocesserna och i de internationella freds- och säkerhetsfrämjande insatserna för att förbättra insatsernas effektivitet och kvalitet. Regeringens politik syftar dessutom till att fler kvinnor ska delta i internationella insatser för att stärka jämställdheten ute i fält. Resolution 1325 har funnits i ganska många år, och många talar om den, men det är ofta svårt att få den att bli konkret när vi ser de olika konflikter som finns runt om i världen.</textBlock>
    <textBlock id="i-8696e10c42be07e6">I många länder är kvinnor inte en naturlig del i konfliktarbetet. Man hittar olika anledningar till att kvinnor inte behöver införlivas i arbetet. Här måste vi anstränga oss mer för att hitta smarta vägar framåt. Det gäller framför allt i kulturer som sätter stopp i ett tidigt skede. Jag hör att det ofta sker i Afghanistan där lokala ledare säger att de inte vill ha en diskussion om jämställdhet och kvinnors rättigheter. Hur tacklar vi det? Och hur kan kvinnorna i Libyen delta nu, efter kriget och konflikten? Vilka möjligheter får kvinnorna att verkligen delta? Här tror jag att vi måste göra mer för att utveckla och göra arbetet mer konkret när det gäller de viktiga resolutionerna 1325 och 1820.</textBlock>
    <textBlock id="i-5682e24bdb1ae4f2">Fru talman! Vi har fortfarande många utmaningar framför oss vad gäller freds- och konflikthantering. Nordafrika och Mellanöstern är regioner i vårt närområde där vi bör bidra till fred och stabilitet. Vi har också områden som Afrikas horn där det mänskliga lidandet är enormt på grund av konflikter som når in i Somalia, Eritrea, Etiopien, Sudan. Där måste Sverige i både EU och FN öka ansträngningarna för att få till stånd en fredlig utveckling. Sverige ska fortsätta att ha höga ambitioner när det gäller att bidra till fred och utveckling i världen. Sverige ska arbeta i enlighet med de ambitioner som fastslås i politik för global utveckling. Det gäller konflikthanteringsinsatser i konfliktländer runt om i världen, men det gäller även andra områden. Vi ska stödja fredlig utveckling. Vårt bistånd och vår krigsmaterielexport måste verka i samma riktning.</textBlock>
    <textBlock id="i-056d8802ee801d19">Med detta vill jag, fru talman, yrka bifall till utskottets förslag i betänkandet.</textBlock>
    <textBlock id="i-d3d6907f4b1f6953">Anf. 17 ELISABETH BJÖRNSDOTTER RAHM (M):</textBlock>
    <textBlock id="i-fed858311bdeb232">Fru talman! Många kvinnor världen över saknar i dag makt över sitt eget liv. De förvägras grundläggande rättigheter och utbildning och utsätts för diskriminering. Även avsaknaden av kvinnligt inflytande inom politik och samhällsutveckling är på många platser i världen ett hinder för en demokratisk och hållbar global utveckling.</textBlock>
    <textBlock id="i-819aceec24898c1e">I dag debatterar vi i kammaren betänkandet UU1, Internationell samverkan , ett betänkande som bland annat lyfter fram konflikthantering och kvinnor samt fred och säkerhet, vilket med tanke på vår omvärld känns oerhört angeläget.</textBlock>
    <textBlock id="i-5b57fffeb4451807">Under den arabiska våren spelade kvinnorna en viktig roll för den förändring som kom till stånd. Men många vittnar nu om att det är svårt för kvinnorna att vara en del av den fortsatta processen. I det civila samhället har kvinnorna inte i någon särskilt stor utsträckning kunnat vara aktiva och delta. Därför saknar både kvinnorna själva och samhället deras erfarenheter.</textBlock>
    <textBlock id="i-51f036a00ce2ba41">Av denna anledning finns det inte en naturlig plattform, eftersom kvinnorna har varit både begränsade och marginaliserade. Det är därför mycket viktigt att kvinnorna nu ges utrymme. Det är avgörande för den fortsatta demokratiseringsprocessen att kvinnorna deltar fullt ut, precis som de gjorde under protesterna.</textBlock>
    <textBlock id="i-65b8eea32501e10f">Sverige har en stark tradition av att främja och stödja demokratiprocesser runt om i världen. Behovet av en tydlig svensk röst i frågor som rör mänskliga rättigheter och demokrati är fortsatt stort.</textBlock>
    <textBlock id="i-84a6ff53b923859f">Fru talman! Demokrati är en ständigt pågående process som grundar sig i människors lika värde. Varje individ har en unik rätt att leva sitt liv i frihet och att få säga, tycka och skriva vad hon vill utan risk för repressalier. Själva förutsättningen för ett lands demokratiska utveckling är att de mänskliga rättigheterna tas på allvar. Kvinnors medverkan i både civilsamhället och uppbyggandet av institutioner är avgörande för att skapa ett demokratiskt samhälle.</textBlock>
    <textBlock id="i-0f17c1556c9acc62">Ett jämställdhetsperspektiv och ett särskilt fokus på kvinnors fri- och rättigheter genomsyrar Moderaternas nya utrikespolitiska plattform. Vår politik handlar om frihet och människors rättigheter. För oss är det självklart att svensk utrikespolitik ska vara en tydlig röst för frihet och mänskliga rättigheter runt om i världen. Kränkningar av kvinnors rättigheter är ett av de största hindren för demokrati och ekonomisk utveckling.</textBlock>
    <textBlock id="i-37108534372860d0">Under det gångna året har vi följt revolutionerna i Nordafrika och Mellanöstern, där kvinnorna har varit en naturlig del av protesterna. I Moderaternas nya utrikesplattform lyfts FN:s resolution 1325 fram. Den handlar om kvinnor, fred och säkerhet. Resolutionen betonar vikten av att kvinnor som berörs av konflikter också deltar i lösningen av dem och av att kvinnor finns representerade som aktörer i det internationella samfundets insatser för att skapa fred.</textBlock>
    <textBlock id="i-b858b86d605d05dc">Fru talman! Sverige är ett öppet land med ett långtgående internationellt engagemang. Demokratin och de mänskliga fri- och rättigheterna utgör hörnstenarna i vår utrikespolitik. Dessa sköts bäst genom kraftfulla internationella institutioner och en stark internationell rättsordning. Vi ska medverka till frihet, fred och försoning såväl i vår egen som i andra delar av världen. Detta kräver att vi ställer tydliga krav på våra samarbetsländer. Kultur, religion och tradition kan aldrig motivera avsteg från principen om jämställdhet, icke-diskriminering och alla människors frihet och lika värde.</textBlock>
    <textBlock id="i-31715e9f753b2d54">Det är först när kvinnor i samma omfattning och utsträckning som män är delaktiga i civilsamhället, får tillgång till utbildning, förvärvsarbete och äganderätt samt kan skyddas mot övergrepp som ett lands utveckling kan ta verklig fart. Vi ska därför lägga fortsatt stor kraft på dessa områden inom såväl utvecklingsarbetet som övrigt internationellt arbete.</textBlock>
    <textBlock id="i-f3b12374e02126a1">Vi i Sverige visar vår solidaritet genom att stötta de demokratiska processerna, vara tydliga med våra krav på mänskliga rättigheter samt genom bistånd, FN-stödda insatser och icke-politiska organisationer vara på plats i världen där det händer.</textBlock>
    <textBlock id="i-194a336313835d4f">Därför yrkar jag bifall till förslaget i utskottets betänkande och avslag på motionerna.</textBlock>
  </contentBlock>
  <contentBlock page="0" id="i-83acdfd3612632df">
    <textBlock id="i-b26dd55bb4d0eaf0">Överläggningen var härmed avslutad.</textBlock>
  </contentBlock>
  <contentBlock page="0" id="i-d5fdafc08c1b3211">
    <textBlock id="i-5db40ee77da3a604">7 § Statliga insatser för akademiker med utländsk utbildning</textBlock>
  </contentBlock>
  <contentBlock page="0" id="i-2e56942f1bf1b2a4">
    <textBlock id="i-50b69c28369e0056">Föredrogs</textBlock>
  </contentBlock>
  <contentBlock page="0" id="i-3d95d3392f066580">
    <textBlock id="i-de3fa5c7c953fea1">Tredje vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-71d1f8739f7abdb3">
    <textBlock id="i-78679e25ee1217bd">8 § Ändring i lagen om tävling med hästdjur</textBlock>
  </contentBlock>
  <contentBlock page="0" id="i-74f9d503cb3e2a0a">
    <textBlock id="i-98e072f0468c02f3">Föredrogs</textBlock>
  </contentBlock>
  <contentBlock page="0" id="i-a634cff6591e72d8">
    <textBlock id="i-c7b249e2848595b6">Tredje vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-39a4e71960604933">
    <textBlock id="i-495c31e298805a04">9 § Utdelning av livsmedel till de sämst ställda i unionen</textBlock>
  </contentBlock>
  <contentBlock page="0" id="i-5f5fb47509736f44">
    <textBlock id="i-9abd2a3f379ab22b">Föredrogs</textBlock>
  </contentBlock>
  <contentBlock page="0" id="i-e9049a39bc9e532d">
    <textBlock id="i-d31ccf2ee4e2e480">Tredje vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-0898f330dd0b7ce9">
    <textBlock id="i-6eda628c68b14316">10 § Utlåtande med anledning av kommissionens meddelande om den gemensamma fiskeripolitikens internationella dimension</textBlock>
  </contentBlock>
  <contentBlock page="0" id="i-088a7593de929788">
    <textBlock id="i-172ae36495f20347">Föredrogs</textBlock>
  </contentBlock>
  <contentBlock page="0" id="i-418218714bf79107">
    <textBlock id="i-127dfb750e36a44c">Tredje vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-a5643b8343e30d7f">
    <textBlock id="i-0d274804a2b8e53a">11 § Subsidiaritetsprövning av kommissionens förslag om skatt på finansiella transaktioner</textBlock>
  </contentBlock>
  <contentBlock page="0" id="i-7260cc01cfc65afb">
    <textBlock id="i-d0fb3e6f8b8caa35">Föredrogs</textBlock>
  </contentBlock>
  <contentBlock page="0" id="i-3c76ce84eaaa8bda">
    <textBlock id="i-2b9e5632ac0f433d">Anf. 18 FREDRIK OLOVSSON (S):</textBlock>
    <textBlock id="i-67937af268a02059">Fru talman! Alltsedan den väldigt allvarliga finanskrisen briserade under 2008 har den internationella debatten om hur den finansiella sektorn bör regleras och beskattas diskuterats med förnyad kraft. På bordet ligger frågor om bankernas kapitaltäckning, om tillsynen av finansmarknaden, om stabilitetsavgifter till stabilitetsfonder och om behovet av en bättre beskattning, som är dagens debattämne.</textBlock>
    <textBlock id="i-121f3280e20a8017">Det finns flera skäl att diskutera just skattefrågorna och den finansiella sektorn.</textBlock>
    <textBlock id="i-8659c35ecd0ffc19">För det första är finanssektorn underbeskattad i förhållande till andra delar av ekonomin.</textBlock>
    <textBlock id="i-be2ff3c29583b5e1">För det andra är det en sektor som genom sitt sätt att fungera eller möjligen inte fungera har bidragit till stora välfärdsförluster, arbetslöshet och stora underskott i de stater som tvingats rycka ut till dess försvar. När bankdirektörer och finansfolk har löpt amok är det löntagare, barn och pensionärer som fått betala.</textBlock>
    <textBlock id="i-02a75839fcc59e7f">För det tredje finns det skäl att fundera över hur en beskattning kan utformas så att den i sig kan bidra till att marknaden fungerar på ett bättre sätt.</textBlock>
    <textBlock id="i-104cd4ddda54914f">De här skälen gör att frågan om beskattning av finansiella transaktioner, som EU-kommissionen nu har föreslagit, är intressant. Det är spännande och bra att de driver den diskussionen och processen framåt, tycker jag. Lägg märke till att det vi i dag ska diskutera är en subsidiaritetsprövning. Det innebär inte att riksdagen tar ställning till förslaget i detalj utan att vi ska se huruvida det håller sig inom det kompetensområde som EU:s institutioner har att hålla sig inom.</textBlock>
    <textBlock id="i-b987216b4911ff83">Även om vi socialdemokrater anser att idén om en finansiell transaktionsskatt är intressant och att förslaget därför bör mötas med en form av välvilligt intresse finns det inslag som vi inte kan acceptera. Att införa en skatt med det huvudsakliga syftet att dra in egna medel till EU:s budget vid sidan av medlemsstaterna anser vi inte vara acceptabelt.</textBlock>
    <textBlock id="i-fcc5046ea368e4d6">Vi har inga invändningar mot att en eventuell framtida skatt på finansiella transaktioner i stor utsträckning måste styras av gemensamma och övernationella regelverk. Det säger sig självt att nationella skillnader i den här typen av beskattning gör att den förlorar i effektivitet. Möjligheterna att utnyttja skillnader i systemet skulle i sig göra det möjligt för aktörer att tjäna pengar genom skatteplanering eller att helt undvika skatt genom att lägga om sin verksamhet till andra länder. Ska en sådan här skatt bli framgångsrik måste många och helst alla betydelsefulla finansiella centrum vara med. Ska den fungera i EU måste i princip alla stater ställa upp.</textBlock>
    <textBlock id="i-8f97c4560b483ae5">Det är dock en diskussion som ligger närmare en sakbehandling än en subsidiaritetsprövning. I den prövningen menar vi att de delar av EU-kommissionens förslag som gör skatten på finansiella transaktioner till en EU-skatt måste arbetas om. Där har kommissionen gått utöver den kompetens som medlemsstaterna tilldelat den.</textBlock>
    <textBlock id="i-93cfec93df4924b2">Vi vill att ett motiverat yttrande, som det heter, från Sveriges riksdag ska innehålla ett tydligt besked om att vi inte accepterar att EU flyttar fram sina positioner på skatteområdet genom att skapa egna medel till unionen vid sidan av medlemsstaterna. Men vi anser också att ett motiverat yttrande bör ge stöd till idén om en bättre beskattning av den finansiella sektorn.</textBlock>
    <textBlock id="i-04ef7015feceb6df">Därför, fru talman, yrkar jag bifall till Socialdemokraternas reservation i utlåtandet. Riksdagen bör rösta ja till ett sunt, klokt och balanserat motiverat yttrande, med ett nej till EU-skatt men med en positiv inställning till det fortsatta arbetet med att bättre beskatta den finansiella sektorn.</textBlock>
    <textBlock id="i-70e55ea638b492ac">Anf. 19 MATS PERTOFT (MP):</textBlock>
    <textBlock id="i-83af59752cd57504">Fru talman! Riksdagen ska i dag ta ställning till var inom Europeiska unionen beslutet om en skatt på finansiella transaktioner ska tas. Det handlar om en subsidiaritetsprövning. Subsidiaritet är ett ord från katolicismen som handlar just om på vilken nivå beslut ska tas.</textBlock>
    <textBlock id="i-ac8134fc1639af3c">Från Miljöpartiets sida här är vi överens med Vänsterpartiet menar vi att beslutet om skatt på finansiella transaktioner bör tas på EU-nivå, om ett sådant beslut ska tas. I Sverige har vi redan tidigare prövat att ta det på nationell nivå. Det var ingen vidare succé med den så kallade valpskatten.</textBlock>
    <textBlock id="i-3e4096e7d42b0fb3">Finansiell handel över huvud taget är mer internationell än att ett enskilt land kan styra över den. Därför menar vi att det är rätt att ta beslutet på EU-nivå. Däremot är vi väldigt noggranna med att betona att vi inte anser att Europeiska unionen och kommissionen ska få egen beskattningsrätt. Det är en helt annan fråga. Visserligen är det inte detta som avgörs i dag här i kammaren, men man måste ändå ta in denna fråga i debatten eftersom beskattningsrätt ju kan bli följden av detta beslut. Först ska vi besluta var beslutet ska tas, men vi måste samtidigt tänka på vad det egentligen är vi ska besluta om.</textBlock>
    <textBlock id="i-8a50b05f96a6e7f9">När det gäller skatt på finansiella transaktioner kan jag också hänvisa till vad föregående talare sade om underbeskattningen, det vill säga att handeln i den finansiella sektorn i dag inte är tillräckligt beskattad. Där finns ett utrymme, av likvärdighetsskäl men också för att resurserna behövs.</textBlock>
    <textBlock id="i-69968041a66724ca">Nu är väl Sverige inte ett land där vi kan säga att finanssektorn har dragit med sig stora kostnader sedan vi klarade av 90-talskrisen, och det ska vi vara glada över. Men det finns andra länder inom EU där det tydligt har visat sig att den här sektorn inte har fungerat. Det gäller även länder utanför EU. Jag kan nämna att vi de senaste dagarna har hört väldigt positiva rapporter från Island, som långsamt kravlar sig upp ur sitt katastrofscenario. Där har den finansiella sektorn dragit ned en hel nation i en djup kris.</textBlock>
    <textBlock id="i-02bd956dcbeafec5">Visst finns det fog för att kräva beskattning av finansiella transaktioner. Dessa medel skulle mycket väl behövas i krisens Europa. Förutom på de finansiella kostnaderna tänker jag till exempel på vad som framkom i en rapport som kom häromdagen detta anknyter till ett helt annat område, nämligen klimatmötet i Durban nämligen att EU-länderna i princip har skurit ned sina klimatsatsningar med 45 miljarder enligt en beräkning från revisionsfirman Ernst det är klart. Jag förstår att det är problematiskt för Socialdemokraterna.</textBlock>
    <textBlock id="i-45da94f8bf454e95">När globaliseringsfonden blev aktuell i riksdagen 2005 var samtliga partier i Sveriges riksdag motståndare till dess bildande. Även om vi också då hade olika ståndpunkter om arbetsmarknadspolitiken var vi överens om att detta är ett ansvar för respektive medlemsland. Den dåvarande socialdemokratiska regeringen tvingades trots detta till slut acceptera fonden som en del av en större uppgörelse om EU:s långtidsbudget.</textBlock>
    <textBlock id="i-49801fe6ec051b90">Sedan dess har fonden expanderat, men det har inte rått någon oklarhet om att när programperioden är avslutad ska Sverige verka för en uppfattning i linje med den svenska modellen, det vill säga att globaliseringsfonden ska avslutas.</textBlock>
    <textBlock id="i-3f29682a49625e97">Fru talman! Jag nämnde tidigare att globaliseringsfonden med tiden har expanderat. Nu föreslås inte bara en fortsättning utan en ytterligare breddning. Det ska inte bara handla om hjälp för uppsagda i företag runt om i Europa, utan nu siktar man även in sig på att till exempel tillhandahålla ekonomiskt stöd till icke konkurrenskraftigt jordbruk, och man vill ha detta för hela programperioden 20142020. Det handlar om totalt 3 miljarder euro där max 2 ½ miljard ska kunna användas till jordbruk. I svenska kronor handlar det om 29 miljarder.</textBlock>
    <textBlock id="i-68ea3df79f8aadc3">Ur svensk synvinkel är detta problematiskt ur flera aspekter. Vi anser inte att det finns ett europeiskt mervärde med den typen av arbetsmarknadspolitik. Det är varje medlemsstats eget ansvar. Vidare anser vi att en för stor del av EU:s budget redan går till jordbruksstöd. Vi anser dessutom inte att EU-avgiften behöver höjas. Om man i alla lägen behåller alla fonder och dessutom säger ja till nya kommer EU-avgiften så klart att höjas. Det handlar om att ta ansvar för ekonomin inte bara här hemma i Sverige utan också på Europanivå.</textBlock>
    <textBlock id="i-ebd14845ff752d65">Fru talman! Jag vill klargöra att erfarenhetsutbyte, utvärdering och gemensamma målsättningar är arbetssätt som givetvis bör användas av samtliga medlemsstater. Vi kan lära och ska lära av varandra, men varje land inom EU är ansvarigt för den egna sysselsättnings- och socialpolitiken. Låt det inte råda någon oklarhet om detta! Ett effektivt EU-samarbete på sysselsättningsområdet kräver respekt för såväl medlemsländernas olika utgångspunkter som nationell praxis på arbetsmarknaden. EU:s roll bör i detta fall enbart vara stödjande och kompletterande.</textBlock>
    <textBlock id="i-c4eb219337159b6e">Jag var övertygad om att vi skulle vara överens om detta inför dagens debatt, men jag kan tyvärr konstatera att socialdemokraterna i arbetsmarknadsutskottet har haft en egen politikutveckling i denna fråga. Det kan väl ibland vara bra med politikutveckling, men det gick kanske lite väl fort i den här frågan och det blev kanske lite väl fel.</textBlock>
    <textBlock id="i-3ebb4586db2fc305">Socialdemokraterna har med sin nya linje i denna fråga övergivit en lång tradition av att hävda att arbetsmarknadspolitiken är en fråga för varje medlemsland, och det beklagar jag.</textBlock>
    <textBlock id="i-b1a9c4bda164192d">Det kan i sammanhanget vara intressant att berätta hur till exempel Göran Persson, Socialdemokraternas före detta partiledare och statsminister, uttryckte sig om förhandlingarna när globaliseringsfonden var aktuell. Så här sade han: Jag ska säga att jag dessutom naturligtvis har kritiserat hårt The Global Adjustment Solidarity Fund, eller vad den nu heter den där skapelsen som Barroso och hans gäng hittat på. Men jag kan till min stora ledsnad konstatera att jag är ensam om att göra det, åtminstone vid de offentliga överläggningarna.</textBlock>
    <textBlock id="i-3c6fe1b9a193d230">Detta är ord som i dag lika gärna skulle kunna beskriva en förhandling mellan Göran Persson och socialdemokraterna i arbetsmarknadsutskottet.</textBlock>
    <textBlock id="i-06fe95b28c307584">Fru talman! Det är såväl Alliansens som en majoritet av utskottets ledamöters bedömning att varje EU-land självt kan uppnå målen med globaliseringsfonden. Det ligger inom varje medlemsstats eget ansvar. Förslaget kan i dess nuvarande skick inte anses förenligt med subsidiaritetsprincipen. Riksdagen bör därför besluta att avge ett motiverat yttrande till Europaparlamentets, rådets och kommissionens ordförande i enlighet med 10 kap. 6 § i riksdagsordningen. Vår inställning är densamma oavsett om det just för stunden passar oss eller inte. Därmed yrkar jag bifall till förslaget i utlåtande AU3.</textBlock>
    <textBlock id="i-7cdf41293616c0aa">Anf. 26 PATRIK BJÖRCK (S) replik:</textBlock>
    <textBlock id="i-6f3285b492ab8890">Fru talman! Efter det här eldfängda talet måste jag erkänna att jag inte var beredd på att det skulle bli ett replikskifte. Till skillnad från Tomas Tobé visste jag att vi hade lämnat in en reservation och blev inte alls förvånad över att så var fallet. Jag kommer inte ihåg om Tomas Tobé var ordförande vid det möte när vi gjorde detta, men jag tror det. Det var väl något möte i utskottet som Tomas Tobé missade. Men Tomas Tobé har tydligen blivit lite förvånad över den här reservationen och väldigt ideologiskt uppladdad och hållit en långt och mycket EU-kritiskt anförande där han försökt att använda den här subsidiaritetsprövningen för att distansera sig från EU-samarbetet. Man kan fundera över vem det är som förflyttar sig i Europafrågorna, om det är vi socialdemokrater eller om det är Tomas Tobé och Moderaterna.</textBlock>
    <textBlock id="i-676c5434df19306d">Det jag försökte säga i mitt anförande var att oavsett vad vi tycker om alla olika hanteringar av Europafrågorna i det svenska parlamentet prövar vi oss fram och försöker att hantera Lissabonfördraget, de regler som gäller och våra olika processer för att det ska fungera. Det kommer nog att ta lite tid innan den subsidiaritetsprövning som vi nu är inne i sätter sig så att vi får en rimlig behandling av detta och så att det kommer att fungera som det är tänkt och som är rimligt för kommissionen, Europaparlamentet och Sveriges riksdag.</textBlock>
    <textBlock id="i-bbaad82868df4b38">I det läget var det min tanke att man skulle kunna ha en subsidiaritetsprövning som prövade just subsidiariteten och inte sakfrågan. Jag inser att alla som är motståndare till samarbete på Europanivå kommer att använda subsidiaritetsprövningarna för att hävda sin Europakritiska linje. Jag blir möjligen lite förvånad över att det kommer från Moderaterna och Tomas Tobé.</textBlock>
    <textBlock id="i-bf34b04eb7ce31a8">Anf. 27 TOMAS TOBÉ (M) replik:</textBlock>
    <textBlock id="i-e50b590dcdcb39ad">Fru talman! Tack för möjligheten till ett replikskifte, Patrik Björck! Vi är tydliga. Vi är stora vänner av EU-samarbetet. Vi driver starkt på för att vi ska ha ett starkt Europa, och särskilt i dessa allvarliga tider. Men det finns en sak som uppenbarligen skiljer oss i denna fråga. Vi står nämligen fast vid uppfattningen att arbetsmarknadspolitik är en nationell fråga. Vi tycker inte att vi i varje läge ska se till att få en förflyttning bort ifrån detta. Om detta har Socialdemokraterna och vi varit fullkomligt överens. Det har aldrig rått någon tvekan om att när det kommer till det principiella är vi helt överens. Vi har stor förståelse för att man kan ha olika åsikter när vi under loppets gång har prövat detta med inriktning på globaliseringsfonden. Det är fullt naturligt för det har vi i inrikesdebatten.</textBlock>
    <textBlock id="i-c9fb98ea2a18a019">Men vad är det som har gjort att Socialdemokraterna har svängt 180 grader och numera anser att det finns ett europeiskt mervärde av en arbetsmarknadspolitik? Vilket ansvar vill Socialdemokraterna ta när man nu öppnar för att Sverige inte har en enhällighet i den här frågan?</textBlock>
    <textBlock id="i-dc0a0d49a26ff86b">Avslutningsvis skulle jag vilja fråga om Patrik Björck menar att den här nya linjen kommer att ligga fast. Eller är det här en rörlig materia där det finns en politisk utveckling i den socialdemokratiska riksdagsgruppen? Eller är detta bara kopplat till ledamöterna i arbetsmarknadsutskottet?</textBlock>
    <textBlock id="i-4ebf9423285af469">Anf. 28 PATRIK BJÖRCK (S) replik:</textBlock>
    <textBlock id="i-29b6b9944fd2e0d4">Fru talman! Det här handlar om vår uppfattning i subsidiaritetsprövningen. Det är den vi har tagit ställning till och inget annat. Tomas Tobé var lite sen in i kammaren och missade tydligen de delar av mitt anförande där jag mycket tydligt slog fast att den svenska modellen baserad på kollektivavtal mellan starka parter inte i något läge får inskränkas utan ska stärkas. Där kan jag lugna Tomas Tobé.</textBlock>
    <textBlock id="i-4e84df5405e2e7ac">Däremot har vi fört en helt annan debatt, bland annat i går kväll, om hur den moderata politiken, som Tomas Tobé framför allt för fram i arbetsmarknadsutskottet, kraftfullt försvårar för parterna att agera på den svenska arbetsmarknaden. Ni lägger förslag efter förslag som kraftigt försämrar möjligheten att driva den svenska modellen, men det är en helt annan debatt, fru talman. Det är inte en debatt som vi ska föra här. Jag för gärna en debatt om hur moderat politik urholkar den svenska modellen, men det har inte med dagens ärende att göra.</textBlock>
    <textBlock id="i-01cff6d9966ee3ae">Här handlar det om bedömningen av om det är möjligt att visa solidaritet i Europa genom att medlemsstaterna själva agerar eller om man gör det bättre på unionsnivå. Vi har konstaterat att vi delar kommissionens uppfattning att detta kan göras på unionsnivå. Det är det vi tar ställning till här i dag.</textBlock>
    <textBlock id="i-7bf0f3557144d984">Sedan kan man naturligtvis använda subsidiaritetsprövningar för att hävda en EU-kritisk linje i största allmänhet. Det är naturligtvis vars och ens möjlighet att göra det i den här kammaren, och jag kan inte på något sätt moralisera över det. Jag kan bara vara lite fundersam inför att det kommer just från Tomas Tobé.</textBlock>
    <textBlock id="i-2d952c419a7710f0">Debatten i sakfrågan kommer vi att få återkomma till, och den ser jag fram emot. Det ska bli spännande att få ta den med Tomas Tobé.</textBlock>
    <textBlock id="i-eec9daf1bf590279">Anf. 29 TOMAS TOBÉ (M) replik:</textBlock>
    <textBlock id="i-5762bd58aa68e311">Herr talman! Det är intressant att Patrik Björck och Socialdemokraterna inte i sak vill argumentera för sitt ställningstagande. Man konstaterar lite kort att man delar kommissionens bedömning. Det var ju det vi ville komma fram till. Vad är det för nytt som har skett i Socialdemokraternas linje när man nu helt plötsligt tycker att det finns ett EU-mervärde i att vi ska ha en arbetsmarknadspolitik? Det är ju det som jag i grunden beklagar. Sedan kommer vi i sak att ha en debatt.</textBlock>
    <textBlock id="i-e2c53cf23bb41695">Vi tycker att det är oroväckande att det ska bli 3 miljarder i ytterligare programinsatser till detta och att en stor del ska riktas in mot jordbruk. Det kommer vi att ha en vidare debatt om, men det intressanta här är ju vad det är som har gjort att Socialdemokraterna helt plötsligt har svängt 180 grader. Jag kan bara hoppas att det handlar om en process bland ledamöterna i arbetsmarknadsutskottet som har handlat om att det har gått lite för fort och där man tyvärr har landat fel.</textBlock>
    <textBlock id="i-77d26eff69de9a46">Vi är väldigt tydliga med att vi är positiva till EU-samarbete, men vi står fast vid att arbetsmarknadspolitiken är någonting som ligger på de enskilda medlemsstaterna. Det är ju om detta vi hela tiden har försökt att vara överens. Det är klart att det är viktigt, om man har den inställning som vi har, att också vara tydlig om detta när man gör en subsidiaritetsprövning.</textBlock>
    <textBlock id="i-16924e380f443e77">Det är bara att beklaga att Socialdemokraterna uppenbarligen har vaknat upp på fel sida i den här frågan.</textBlock>
  </contentBlock>
  <contentBlock page="0" id="i-56202afcb74856a0">
    <textBlock id="i-d374446a405ec745">Överläggningen var härmed avslutad.</textBlock>
  </contentBlock>
  <contentBlock page="0" id="i-00489fb491ec6c20">
    <textBlock id="i-323b03bb695f1042">13 § Subsidiaritetsprövning av förslaget till förordning om Europeiska unionens program för social förändring och social innovation</textBlock>
  </contentBlock>
  <contentBlock page="0" id="i-ba85b5329b7b4d9f">
    <textBlock id="i-6b73a6fa617db10f">Föredrogs</textBlock>
  </contentBlock>
  <contentBlock page="0" id="i-eb6a53cabfe890ca">
    <textBlock id="i-cf174e19b5161fcf">Kammaren biföll utskottets förslag att ärendet fick avgöras efter endast en bordläggning.</textBlock>
    <textBlock id="i-dda31cfc0e43844c">Anf. 30 SVEN-OLOF SÄLLSTRÖM (SD):</textBlock>
    <textBlock id="i-ef7b577838a2c2ed">Herr talman! Vi ska debattera subsidiaritetsprövning av förslaget till förordning om Europeiska unionens program för social förändring och social innovation. Först vill jag yrka bifall till reservation 1.</textBlock>
    <textBlock id="i-3077c39f8abd17eb">Sverigedemokraterna anser att medlemsstaterna har ansvaret för att utforma och genomföra politiken på det sysselsättnings- och socialpolitiska området. Vi bedömer till skillnad från utskottsmajoriteten att programdelarna Progress och Eures strider mot subsidiaritetsprincipen. Vi gör bedömningen att medlemsstaterna själva bäst och med bästa resultat kan uppnå målen för programmen på nationell nivå.</textBlock>
    <textBlock id="i-c62d6e7d224f4f8a">Någon skulle nu kunna påstå att vår bedömning har färgats av vårt motstånd mot en harmonisering av arbetsmarknads- och socialpolitiken. Men det är vår övertygelse att denna övervakning i syfte att harmonisera inte är till gagn för medlemsstaterna. Det ska erkännas att den påverkan på framför allt arbetsmarknadspolitiken och arbetsmarknaden som EU-medlemskapet har haft de senaste åren förskräcker.</textBlock>
    <textBlock id="i-455c29cac6ac951d">När det gäller den tredje programdelen, som rör mikrofinansiering och socialt entreprenörskap, delar vi utskottsmajoritetens bedömning, förutom att vi har en mer skeptisk syn på mikrokrediter som sådana.</textBlock>
    <textBlock id="i-7301d8e118827b08">Jag kan också konstatera att det som under förra riksdagsåret var någonting nytt och unikt, att Alliansen hävdade svenskt självbestämmande i subsidiaritetsprövningar, numera närmast verkar vara en omläggning av politiken, om vi tittar på de ärenden vi i går hade på riksdagsgruppens bord. Jag hälsar Alliansen välkommen till den EU-kritiska planhalvan.</textBlock>
    <textBlock id="i-84d5212392b3e855">Anf. 31 JOSEFIN BRINK (V):</textBlock>
    <textBlock id="i-9daa9a2b4983c2f3">Herr talman! Jag har väldigt begränsade röstresurser på grund av en infektion så jag ska fatta mig kort.</textBlock>
    <textBlock id="i-574f904685d67375">Vänsterpartiet anser att det är positivt att människor ges möjlighet att söka och ta arbete i andra länder. Vi har därför inga invändningar mot den programdel som innebär utökad samordning av arbetsförmedlingstjänster så att det blir enklare för arbetssökande och arbetsgivare att hitta varandra över gränserna. Men vi är positiva till detta under förutsättning att den här rörligheten inte sker på bekostnad av löner, arbetsvillkor och det nationella självbestämmandet över arbetsmarknadspolitiken.</textBlock>
    <textBlock id="i-7a030ca8d1afb278">Vi vänder oss därför emot den ständiga och gradvisa ökningen av EU:s inflytande över utformningen av arbetsmarknads- och socialpolitiken. Under de senare åren har vi sett hur de fackliga rättigheterna bit för bit har inskränkts av EU:s olika institutioner och hur allt hårdare press från olika håll har satts på medlemsstaterna att harmonisera och samordna sin arbetsmarknadspolitik. Vi har också sett hur de värst drabbade euroländerna under året i praktiken har tvingats genomföra kraftiga försämringar av löntagarnas villkor.</textBlock>
    <textBlock id="i-b9b9fb0af6b0374c">Det är mot den här bakgrunden som vi vänder oss mot att sjösätta ett program som ytterligare ökar EU:s inflytande och styrning över medlemsstaternas arbetsmarknads- och socialpolitik. Det är frågor som demokratiskt valda företrädare i varje land är bäst lämpade att besluta om och utforma.</textBlock>
    <textBlock id="i-2825361e6656beee">Vi anser därför, till skillnad från majoriteten, att programdelen Progress strider mot subsidiaritetsprincipen. Jag yrkar därför avslag på majoritetens förslag och på Sverigedemokraternas reservation men bifall till reservation nr 2.</textBlock>
    <textBlock id="i-2c90b9a809b2a4f4">Anf. 32 PATRIK BJÖRCK (S):</textBlock>
    <textBlock id="i-a98301c84565dbdd">Herr talman! I det här ärendet, som är en subsidiaritetsprövning av förslaget till förordning om Europeiska unionens program för social förändring och social innovation, stöder vi regeringens och utskottets förslag.</textBlock>
    <textBlock id="i-f551e01686289acf">Jag tänker egentligen bara uttrycka det stödet och försöka avhålla mig från den typ av debatt som Tomas Tobé försökte dra i gång. Jag lovar, herr talman, både den här kammaren och Tomas Tobé, att vi självklart kommer att kunna diskutera sakinnehållet i både detta utlåtande och det andra utlåtandet när det är dags att diskutera och besluta om detta. Det vi tar ställning till i dag är subsidiaritetsprövningen. Där ställer vi oss bakom utskottets förslag i utlåtandet.</textBlock>
    <textBlock id="i-b0c1fccf91b9cf07">Anf. 33 PENILLA GUNTHER (KD):</textBlock>
    <textBlock id="i-5b0470d1d280ea54">Herr talman! Alliansen vill väldigt gärna se en utveckling av det sociala företagandet i Sverige. Den strategi för socialt entreprenörskap som presenterades av Europeiska ekonomiska och sociala kommittén, EESK, i oktober i år speglar mycket väl det åtagande för sociala företag som varje land i EU bör ha.</textBlock>
    <textBlock id="i-cb2b1261e708bdcb">EESK vill ha en gemensam beskrivning av det sociala företagandet, och vi i Sverige känner igen oss i den beskrivningen. Det ska vara primära sociala ändamål före vinständamål. De ska vara av samhällsnyttig karaktär och i allmänhetens eller medlemmarnas intressen. Det ska företrädesvis vara icke vinstdrivande, och det huvudsakliga överskottet ska investeras i verksamheten.</textBlock>
    <textBlock id="i-cbbdaed7de97d7b0">Detta med mera är beskrivningar som EU har gjort i det program som vi diskuterar kring social förändring och social innovation, men inte minst som sagt i den strategi som har lagts fram av EESK.</textBlock>
    <textBlock id="i-f488af869d987fa1">Förbättrad tillgång till kapital och skräddarsydda finansiella lösningar är av högsta prioritet för det sociala företagandet. EU:s medlemsstater och dess institutioner och myndigheter måste säkerställa att sociala företag inkluderas och beaktas på liknande villkor som andra företagsformer i politiska initiativ och program som är riktade till företagande över huvud taget.</textBlock>
    <textBlock id="i-154eb61b5ffae074">Vikten av det sociala företagandet och potentialen för tillväxten, sociala värden och breddad arbetsmarknad ska inte underskattas. Att ha en överblick över de olika initiativ som finns inom medlemsländerna skulle gynna beslutsfattare, utförare och deltagare i arbetsintegrerande sociala företag. Storbritannien, Slovenien, Italien och Finland har särskilda lagar för sociala företag. Det är olika juridiska företagsformer, olika slags uppdrag och innehåll, som i vissa länder ger till exempel skattelättnader.</textBlock>
    <textBlock id="i-e38c47fa29ec6ffa">EESK föreslår att man ska skapa en observationsgrupp för socialt företagande på EU-nivå, och det är något som vi i Alliansen stöder. Gruppen ska ansvara för att statistik över sociala och ekonomiska resultat samlas in och sprids samt inkludera det sociala företagandet i forsknings-, innovations- och utvecklingsprogram. Det innebär att huvudansvaret för sociala företags tillväxt och utveckling ligger på varje land men att förutsättningarna öppnas för gemensamma initiativ på området. Därför anser vi med anledning av dagens ärende, det vill säga subsidiaritetsprövning av förslaget till förordning om Europeiska unionens program för social förändring och social innovation, att rollfördelningen är så viktig att aktiviteterna ska ske på rätt nivå. Det är precis det som subsidiaritet handlar om. Hela principen handlar om att beslut ska fattas på lägsta möjliga effektiva nivå. Det som landet självt kan besluta om ska landet naturligtvis besluta om.</textBlock>
    <textBlock id="i-06d68375646a1b7c">Herr talman! EU-kommissionen har lämnat ett förslag som vi diskuterar nu. Det bygger på tre befintliga instrument, nämligen Progress, Eures och instrumentet för mikrokrediter inom Progress. Syftet är att bidra till genomförandet av Europa 2020-strategin och dess övergripande mål och integrerade riktlinjer.</textBlock>
    <textBlock id="i-93384beec78e83ce">En del av förslaget handlar om mikrofinansiering och socialt entreprenörskap. Därför anser vi, återigen, från Alliansens sida att det är viktigt att ha en övergripande strategi för utveckling av detta inom EU. Men inriktningen av europeiska insatser och instrument ska styras av principerna om ett europeiskt mervärde. De europeiska åtgärderna ska ses som ett komplement till medlemsstaternas egna insatser på sysselsättningsområdet. Det är medlemsstaterna som har huvudansvaret och innehar de främsta instrumenten för att utforma och genomföra politiken på de sysselsättnings- och socialpolitiska områdena.</textBlock>
    <textBlock id="i-6dcaaf02765e5865">Mot denna bakgrund välkomnar Alliansen programdelarna Progress och Eures. Målen för programmen är det som inte i tillräcklig utsträckning kan uppnås av medlemsstaterna själva. Vi är däremot tveksamma till om det finns ett europeiskt mervärde i att främja mikrokreditgivning och stöd till socialt företagande från EU. Varje EU-land bör självt kunna nå dessa mål. Alliansen anser att denna del av förslaget strider mot subsidiaritetsprincipen och vill därför att riksdagen skickar ett motiverat yttrande till EU.</textBlock>
    <textBlock id="i-223e113d3f38959d">Herr talman! Jag yrkar bifall till utskottets förslag.</textBlock>
  </contentBlock>
  <contentBlock page="0" id="i-c66cd081ef255d09">
    <textBlock id="i-32aa5426ec352c38">Överläggningen var härmed avslutad.</textBlock>
  </contentBlock>
  <contentBlock page="0" id="i-04cd7c3630cdaca2">
    <textBlock id="i-d0301c9453aba4f8">Ajournering</textBlock>
  </contentBlock>
  <contentBlock page="0" id="i-05ea831036bce97a">
    <textBlock id="i-8d28d756b37d6b62">Kammaren beslutade kl. 11.13 på förslag av talmannen att ajournera förhandlingarna till kl. 16.00 då votering skulle äga rum.</textBlock>
    <textBlock id="i-5dc150ce0f267cfb">Återupptagna förhandlingar</textBlock>
  </contentBlock>
  <contentBlock page="0" id="i-c8bb7b32720f748b">
    <textBlock id="i-b051321474efaaa5">Förhandlingarna återupptogs kl. 16.00.</textBlock>
    <textBlock id="i-fdc7d8213db85324">14 § Beslut om ärenden som slutdebatterats den 24 november</textBlock>
  </contentBlock>
  <contentBlock page="0" id="i-a1f91f1365823a53">
    <textBlock id="i-39bbcc872e608f2f">Punkt 1</textBlock>
  </contentBlock>
  <contentBlock page="0" id="i-9d68b667a96fff78">
    <textBlock id="i-14d591be3ca69dc5">Punkt 2</textBlock>
  </contentBlock>
  <contentBlock page="0" id="i-ff9d361effc52f21">
    <textBlock id="i-864dcd1f2090b835">Punkt 3</textBlock>
  </contentBlock>
  <contentBlock page="0" id="i-4c17544152396e37">
    <textBlock id="i-3b905a62631e6ee8">Punkt 4</textBlock>
  </contentBlock>
  <contentBlock page="0" id="i-10034a7a12f59b56">
    <textBlock id="i-b253f887005dab08">Punkt 6</textBlock>
  </contentBlock>
  <contentBlock page="0" id="i-10b95eefef792261">
    <textBlock id="i-d995d7d87af9ea60">Punkt 8</textBlock>
  </contentBlock>
  <contentBlock page="0" id="i-e1de3c6ca0cfc6f6">
    <textBlock id="i-de8ac0d0f8c5968e">Övriga punkter</textBlock>
  </contentBlock>
  <contentBlock page="0" id="i-5085593ebf7588a7">
    <textBlock id="i-916cfbfd7cb7cb5f">Punkt 1</textBlock>
  </contentBlock>
  <contentBlock page="0" id="i-8b9cea5399a09fe9">
    <textBlock id="i-30ced64bdd83de0f">Punkt 2</textBlock>
  </contentBlock>
  <contentBlock page="0" id="i-036aa57f184d9496">
    <textBlock id="i-91f2962b7b9aeeca">Punkt 3</textBlock>
  </contentBlock>
  <contentBlock page="0" id="i-7fdcb6a6197216cd">
    <textBlock id="i-e1cd8b40ae547b26">Punkt 4</textBlock>
  </contentBlock>
  <contentBlock page="0" id="i-4b570665fa4138b2">
    <textBlock id="i-c41fc04c064c302e">Punkt 5</textBlock>
  </contentBlock>
  <contentBlock page="0" id="i-ba83b6e2baec3698">
    <textBlock id="i-5b9a2a8f124d57fa">Punkterna 6 och 7</textBlock>
  </contentBlock>
  <contentBlock page="0" id="i-6c45b8dfd87aea36">
    <textBlock id="i-e314f4f70f4b7023">Punkt 1</textBlock>
  </contentBlock>
  <contentBlock page="0" id="i-bb52ecbddf8825fb">
    <textBlock id="i-973eaebce4d9b5aa">Punkt 2</textBlock>
  </contentBlock>
  <contentBlock page="0" id="i-06b7427adb837530">
    <textBlock id="i-6bf7385e2e86ba09">Punkt 3</textBlock>
  </contentBlock>
  <contentBlock page="0" id="i-0b87d9ea45c3723f">
    <textBlock id="i-476ace57db2de8ef">Punkterna 4 och 5</textBlock>
  </contentBlock>
  <contentBlock page="0" id="i-995bd76adda1e75d">
    <textBlock id="i-5168c5c122715f2c">Punkt 1</textBlock>
  </contentBlock>
  <contentBlock page="0" id="i-9c5fdb27ba2d4d0c">
    <textBlock id="i-13081d1174ed617d">Punkt 2</textBlock>
  </contentBlock>
  <contentBlock page="0" id="i-423a6031964a6f5f">
    <textBlock id="i-e0622b7f5629c370">Punkt 3</textBlock>
  </contentBlock>
  <contentBlock page="0" id="i-287a173173b84d45">
    <textBlock id="i-c888ad9c4e9b1d15">Punkterna 4 och 5</textBlock>
  </contentBlock>
  <contentBlock page="0" id="i-581129b92bb8016b">
    <textBlock id="i-511fedff9f4a1bcd">Punkt 1</textBlock>
  </contentBlock>
  <contentBlock page="0" id="i-789dc32ec353db3b">
    <textBlock id="i-8997ec2e5590fe6d">Punkt 2</textBlock>
  </contentBlock>
  <contentBlock page="0" id="i-b7d62be79c3a6cdc">
    <textBlock id="i-0f454f6dba1bd91e">Punkt 3</textBlock>
  </contentBlock>
  <contentBlock page="0" id="i-dccd4273cd09df6d">
    <textBlock id="i-71ab4a4ec17f9fbb">15 § Beslut om ärenden som slutdebatterats vid dagens sammanträde</textBlock>
  </contentBlock>
  <contentBlock page="0" id="i-67e4a6db20f9e60c">
    <textBlock id="i-f1d16d699157a274">Punkt 2</textBlock>
  </contentBlock>
  <contentBlock page="0" id="i-9df673d00a118048">
    <textBlock id="i-ac9c0721e16823fd">Punkt 3</textBlock>
  </contentBlock>
  <contentBlock page="0" id="i-13e8fdae872debd4">
    <textBlock id="i-4cd0645ed0791777">Punkt 4</textBlock>
  </contentBlock>
  <contentBlock page="0" id="i-c51c8b9be94de430">
    <textBlock id="i-4a5fd4587660267f">Övriga punkter</textBlock>
  </contentBlock>
  <contentBlock page="0" id="i-0eb0b85ea3ad6b03">
    <textBlock id="i-cd2db22802aaa938">16 § Bordläggning</textBlock>
  </contentBlock>
  <contentBlock page="0" id="i-fea664d68124323a">
    <textBlock id="i-d122ab6529177821">Anmäldes och bordlades</textBlock>
  </contentBlock>
  <contentBlock page="0" id="i-2ff50d7c35cf9b6a">
    <textBlock id="i-d11cce7a38a267f9">17 § Anmälan om interpellation</textBlock>
  </contentBlock>
  <contentBlock page="0" id="i-2aa1091de317fa22">
    <textBlock id="i-7c23cabca1b53b6d">Anmäldes att följande interpellation framställts</textBlock>
  </contentBlock>
  <contentBlock page="0" id="i-65cb995485edef98">
    <textBlock id="i-293600a98c8e7d3a">den 30 november</textBlock>
  </contentBlock>
  <contentBlock page="0" id="i-f3e79eb6bc675f9f">
    <textBlock id="i-90d0df3c4aa5a226">Tina Ehn</textBlock>
  </contentBlock>
  <contentBlock page="0" id="i-93f91499a8ba8ef0">
    <textBlock id="i-ec3a018fe2297b71">Interpellationen redovisas i bilaga som fogats till riksdagens snabbprotokoll tisdagen den 6 december.</textBlock>
    <textBlock id="i-98a353f4fd10b55f">18 § Anmälan om frågor för skriftliga svar</textBlock>
  </contentBlock>
  <contentBlock page="0" id="i-dffbe27a2b13eb73">
    <textBlock id="i-ef38a4ac0c50e7ee">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-78c621afc2a7b85a">
    <textBlock id="i-b91cd19cfbf4a67f">den 30 november</textBlock>
  </contentBlock>
  <contentBlock page="0" id="i-bf718eb7eec3b261">
    <textBlock id="i-dbb5de2264261608">Siv Holma</textBlock>
  </contentBlock>
  <contentBlock page="0" id="i-515f25acb001b727">
    <textBlock id="i-4acfd8b153af9e01">Hans Olsson</textBlock>
  </contentBlock>
  <contentBlock page="0" id="i-c53154b8fefef502">
    <textBlock id="i-3691b98cecd063b3">Roza Güclü Hedin</textBlock>
  </contentBlock>
  <contentBlock page="0" id="i-f5a22866f2f8491a">
    <textBlock id="i-9b8a65e6e710caca">Lars Mejern Larsson</textBlock>
  </contentBlock>
  <contentBlock page="0" id="i-6ee24e313664cb15">
    <textBlock id="i-e40c3c1524c91d44">Lena Hallengren</textBlock>
  </contentBlock>
  <contentBlock page="0" id="i-fc7832551a3376a9">
    <textBlock id="i-7930d173170a06e3">Frågorna redovisas i bilaga som fogats till riksdagens snabbprotokoll tisdagen den 6 december.</textBlock>
    <textBlock id="i-46d99ee5c8811d55">19 § Anmälan om skriftliga svar på frågor</textBlock>
  </contentBlock>
  <contentBlock page="0" id="i-a91d043de14703b3">
    <textBlock id="i-d8d854d8c3153639">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-14a41451f8c0f389">
    <textBlock id="i-d1e94fb558705d48">den 30 november</textBlock>
  </contentBlock>
  <contentBlock page="0" id="i-3406a69f11aa1041">
    <textBlock id="i-a3dbed6062b71314">Hans Olsson</textBlock>
  </contentBlock>
  <contentBlock page="0" id="i-15426576bfc8373a">
    <textBlock id="i-91d5c44681270e28">Hans Olsson</textBlock>
  </contentBlock>
  <contentBlock page="0" id="i-dbf08bc4dc07f8a8">
    <textBlock id="i-aa35f480bf92b215">Carina Hägg</textBlock>
  </contentBlock>
  <contentBlock page="0" id="i-8619116aeff68ae6">
    <textBlock id="i-76661b2539454b80">Lars Mejern Larsson</textBlock>
  </contentBlock>
  <contentBlock page="0" id="i-28816bf25efb4c37">
    <textBlock id="i-5a9c02cd4edef7ca">Lars Mejern Larsson</textBlock>
  </contentBlock>
  <contentBlock page="0" id="i-01788ed69f7fc26f">
    <textBlock id="i-16e3e436f1cf88ab">Lars Mejern Larsson</textBlock>
  </contentBlock>
  <contentBlock page="0" id="i-d9984ee70a544222">
    <textBlock id="i-f24f54875f68bd59">Carina Hägg</textBlock>
  </contentBlock>
  <contentBlock page="0" id="i-3278e6458bf788f4">
    <textBlock id="i-122b1142581649b0">Carina Hägg</textBlock>
  </contentBlock>
  <contentBlock page="0" id="i-63df0c4f9fcdbc5f">
    <textBlock id="i-3ddecdc1722c0351">Jens Holm</textBlock>
  </contentBlock>
  <contentBlock page="0" id="i-fcb61b51d019010b">
    <textBlock id="i-f7de2416c8d1a1ab">Allan Widman</textBlock>
  </contentBlock>
  <contentBlock page="0" id="i-916002d531ec8301">
    <textBlock id="i-7ce05b3a56cc07e8">Roger Haddad</textBlock>
  </contentBlock>
  <contentBlock page="0" id="i-387ec9fe1706b40c">
    <textBlock id="i-5489c74573579cb7">Marianne Berg</textBlock>
  </contentBlock>
  <contentBlock page="0" id="i-d87c3f8fba3a1c72">
    <textBlock id="i-2430c034dccc68e6">Monica Green</textBlock>
  </contentBlock>
  <contentBlock page="0" id="i-7624422e4a6e2b1f">
    <textBlock id="i-95c33c7f741e659f">Jens Holm</textBlock>
  </contentBlock>
  <contentBlock page="0" id="i-730d98b388df5752">
    <textBlock id="i-5daa2789b62c659e">Suzanne Svensson</textBlock>
  </contentBlock>
  <contentBlock page="0" id="i-08ff7ceeb0bc88a4">
    <textBlock id="i-58f438eb20193edd">Jonas Sjöstedt</textBlock>
  </contentBlock>
  <contentBlock page="0" id="i-3890cfe9b043c704">
    <textBlock id="i-5c95fb29769ae0d4">Johan Andersson</textBlock>
  </contentBlock>
  <contentBlock page="0" id="i-cb1d5871f5a10f6f">
    <textBlock id="i-814a30b39acb3236">Gunnar Sandberg</textBlock>
  </contentBlock>
  <contentBlock page="0" id="i-6e9a73a8e1566ed1">
    <textBlock id="i-9e15e18ff5682477">Carina Hägg</textBlock>
  </contentBlock>
  <contentBlock page="0" id="i-1b73da3c521e7520">
    <textBlock id="i-829627ab677f3f58">Lena Olsson</textBlock>
  </contentBlock>
  <contentBlock page="0" id="i-30408a8357d2b2af">
    <textBlock id="i-d030828dd0e0a363">Peter Hultqvist</textBlock>
  </contentBlock>
  <contentBlock page="0" id="i-45dead7ff0e7859f">
    <textBlock id="i-314fa0b4a97e8a20">Roger Haddad</textBlock>
  </contentBlock>
  <contentBlock page="0" id="i-3a2100269ae5c673">
    <textBlock id="i-f07211c9a78051fd">Carina Hägg</textBlock>
  </contentBlock>
  <contentBlock page="0" id="i-d60b3e2b5db6b2e1">
    <textBlock id="i-70dc919eb8d90557">Carina Hägg</textBlock>
  </contentBlock>
  <contentBlock page="0" id="i-975f5730cbdfb34b">
    <textBlock id="i-e5c5c30d52715e39">Krister Örnfjäder</textBlock>
  </contentBlock>
  <contentBlock page="0" id="i-e5464e2f7677e707">
    <textBlock id="i-cb6ca20ffa2107e7">Siv Holma</textBlock>
  </contentBlock>
  <contentBlock page="0" id="i-111f5afc46bb09ea">
    <textBlock id="i-0aa2f466f6611a79">Ulla Andersson</textBlock>
  </contentBlock>
  <contentBlock page="0" id="i-e687843220c854a8">
    <textBlock id="i-ffbd53bb7c1b12f8">Gunilla Svantorp</textBlock>
  </contentBlock>
  <contentBlock page="0" id="i-64f1d19c11634dd9">
    <textBlock id="i-53850383cf83942e">Svaren redovisas i bilaga som fogats till riksdagens snabbprotokoll tisdagen den 6 december.</textBlock>
    <textBlock id="i-c8b33ed1e1217994">20 § Kammaren åtskildes kl. 16.31.</textBlock>
  </contentBlock>
  <contentBlock page="0" id="i-e547e3d500d5fbc0">
    <textBlock id="i-d3ee1f631151918d">Förhandlingarna leddes</textBlock>
  </contentBlock>
  <contentBlock page="0" id="i-b6c8258b8b819edf">
    <textBlock id="i-50a631141d321406">/Eva-Lena Ekman</textBlock>
  </contentBlock>
</protocol>
