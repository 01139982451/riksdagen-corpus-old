<protocol id="prot-1946--ak--16">
  <contentBlock page="0" id="i-b7c4c6cd07a2e80d">
    <textBlock id="i-184e43307fdb7967">RIKSDAGENS PROTOKOLL. 1946. Andra kammaren. Nr 16.</textBlock>
  </contentBlock>
  <contentBlock page="0" id="i-61795ab3de2abc29">
    <textBlock id="i-64789309c85261dd"> </textBlock>
  </contentBlock>
  <contentBlock page="0" id="i-93b57ada125224b1">
    <textBlock id="i-f58f22b3524c081b"> </textBlock>
  </contentBlock>
  <contentBlock page="0" id="i-6a5ad39a83bfa143">
    <textBlock id="i-10c91261030c5a94"> </textBlock>
  </contentBlock>
  <contentBlock page="0" id="i-33926b524aba9bc4">
    <textBlock id="i-33a1ae7424da8d0f">Torsdagen den 25 april.</textBlock>
  </contentBlock>
  <contentBlock page="0" id="i-2b1a7385def16d51">
    <textBlock id="i-08d569c2991971f3">Kl. 2 em.</textBlock>
  </contentBlock>
  <contentBlock page="0" id="i-b5ff1be8408b157e">
    <textBlock id="i-1c8d50fd3ecf52b4">$ 1.</textBlock>
  </contentBlock>
  <contentBlock page="0" id="i-397d88b67358b595">
    <textBlock id="i-485ae4420bbbdcc7">Anställdes, jämlikt 8 65 riksdagsordningen, omröstning över följande av statsutskottet i dess memorial nr 95 föreslagna, av riksdagens båda kamrar godkända voteringsproposition:</textBlock>
    <textBlock id="i-bc54f83065e829e8">Den, som i likhet med första kammaren vill, att riksdagen må, i anledning av Kungl. Maj:ts förslag och motionen I: 13, till Understöd åt inhemska skönlitterära författare av utmärkt förtjänst för budgetåret 1946/47 anvisa ett anslag av 50 000 kronor, röstar -</textBlock>
    <textBlock id="i-b4969d85ffa39c76">a;</textBlock>
  </contentBlock>
  <contentBlock page="0" id="i-2beb3893c41ebc28">
    <textBlock id="i-4a698aaa8144a793">Den, det ej vill, röstar Nej;</textBlock>
    <textBlock id="i-0826ea785c57cd29">Vinner Nej, har riksdagen i likhet med andra kammaren, med bifall till Kungl. Maj:ts förslag och med avslag å motionen I: 13, till Understöd åt inhemska skönlitterära författare av utmärkt förtjänst för budgetåret 1946/47 anvisat ett anslag av 40 000 kronor.</textBlock>
  </contentBlock>
  <contentBlock page="0" id="i-fe1cb6a7063ebd45">
    <textBlock id="i-037380bec815a118">Sedan efter given varsel kammarens ledamöter intagit sina platser samt voteringspropositionen blivit uppläst, verkställdes omröstningen medelst omröstningsapparat, och utföll densamma med 100 ja och 102 nej, varjämte 5 av kammarens ledamöter förklarade sig avstå från att rösta.</textBlock>
  </contentBlock>
  <contentBlock page="0" id="i-b4679b896cfcc563">
    <textBlock id="i-4a0263d20468ea4b">Den omröstning över ovanintagna voteringsproposition, som, enligt ankommet och nu uppläst protokoll, blivit av första kammaren samtidigt anställd,</textBlock>
  </contentBlock>
  <contentBlock page="0" id="i-0a5cdf31d96480d8">
    <textBlock id="i-a55f50848a8b8eca"> </textBlock>
  </contentBlock>
  <contentBlock page="0" id="i-019bbc3a1446e9bf">
    <textBlock id="i-5edfc5e3088261f6">hade utfallit med ........ssosssserrsrrsrsersrr reor a 90 Ja och 42 Nej, vadan, då därtill lades andra kammarens röster eller .. 100 Ja och 102 Nej, sammanräkningen visade = os.ssoresessereserrerr rer 190 Ja och 144 Nej,</textBlock>
  </contentBlock>
  <contentBlock page="0" id="i-8b52b164b8d4b9bc">
    <textBlock id="i-d09ca47125a88ba7">och hade alltså beslut i denna fråga blivit av riksdagen fattat i överensstämmelse med ja-propositionens innehåll.</textBlock>
  </contentBlock>
  <contentBlock page="0" id="i-a389a1309983e5ce">
    <textBlock id="i-904358b3e361448e">$ 2.</textBlock>
  </contentBlock>
  <contentBlock page="0" id="i-115909657753f2ca">
    <textBlock id="i-10e15b98f7ac7a53">Herr statsrådet Ericsson avlämnade Kungl. Maj:ts proposition, nr 238, angående anslag för budgetåret 1946/47 till trådradioanläggningar.</textBlock>
  </contentBlock>
  <contentBlock page="0" id="i-5e4bac94b572b71f">
    <textBlock id="i-8f2155c9a9d5acb4">Denna proposition bordlades.</textBlock>
  </contentBlock>
  <contentBlock page="0" id="i-296e536af3bcc5e8">
    <textBlock id="i-038f08193ed6f7c7">$ 3.</textBlock>
  </contentBlock>
  <contentBlock page="0" id="i-457ed544aa14515f">
    <textBlock id="i-a2656cb547575a3a">I enlighet med kammarens beslut den 10 innevarande april företogs nu val av tolv ledamöter i det särskilda utskott, som enligt kamrarnas samstämmiga beslut skulle tillsättas.</textBlock>
  </contentBlock>
  <contentBlock page="0" id="i-cc1acd7d235421ba">
    <textBlock id="i-50695a98bb9a4eef">Andra kammarens protokoll 1946. Nr 16. 1</textBlock>
  </contentBlock>
  <contentBlock page="1" id="i-73bddd3576798c2c">
    <textBlock id="i-bd948195fedb45f4">2 Nr 16. Torsdagen den 25 april 1946.</textBlock>
  </contentBlock>
  <contentBlock page="1" id="i-85c6e9a7d8e3b574">
    <textBlock id="i-84be2eaeff7131fa">Därvid avgåvos 173 godkända valsedlar, samtliga med partibeteckningen »Gemensam lista». Av dessa upptogo 172 valsedlar namnen på nedan nämnda personer i följande ordning:</textBlock>
    <textBlock id="i-4b37412928ba0bed">Herr Olsson i Gävle,</textBlock>
    <textBlock id="i-f7e70afae9b5a3be">&gt;» Skoglund i Doverstorp, » Olovson i Västerås, » Pettersson i Dahl,</textBlock>
    <textBlock id="i-1e575ca3cf0524da">Fru Nordgren,</textBlock>
    <textBlock id="i-21eca3d6638db873">Herr Ohlin,</textBlock>
    <textBlock id="i-aa65a3412f9a5278">Fru Alvén,</textBlock>
    <textBlock id="i-26306bc1b8185117">Herr Hagberg i Malmö,</textBlock>
    <textBlock id="i-e73bab5556aedd03">&gt;» Viklund,</textBlock>
    <textBlock id="i-fc82281ec7ffed7c">» Johansson i Mysinge,</textBlock>
    <textBlock id="i-54a408dd9960d7a7">» Andersson i Eskilstuna och &gt;» Brandt.</textBlock>
  </contentBlock>
  <contentBlock page="1" id="i-1ff912427975ae31">
    <textBlock id="i-a4e75735a8b29b4e">Dessa personer hade alltså utsetts till ledamöter i särskilda utskottet.</textBlock>
  </contentBlock>
  <contentBlock page="1" id="i-e700d6bd7b21adb1">
    <textBlock id="i-109ae6d771961dee">$ 4.</textBlock>
  </contentBlock>
  <contentBlock page="1" id="i-52ac2fff6bbb17a9">
    <textBlock id="i-1548286f440f6e5e">Anställdes val av tjugo suppleanter i särskilda utskottet. Därvid avgåvos 152 godkända valsedlar, samtliga med partibeteckningen »Gemensam lista» och upptagande namnen på nedan nämnda personer i föl- Jande ordning: Herr Karlsson i Grängesberg, » Staxäng, » Eriksson i Sandby, » Andersson i Hedensbyn, » Sundström i Skövde, » Jacobsson i Igelsbo, Fru Johansson, Herr Olson i Göteborg, » Nilsson i Landskrona, » Svensson i Vä, » Ohlsson i Kastlösa, &gt;» Hagård, » Forsberg, » Senander, » Andersson i Alfredshem, Fru Sandström, Herr Lundberg, » Larsson i Luttra, » Jonsson i Järvsand och » Håstad.</textBlock>
  </contentBlock>
  <contentBlock page="1" id="i-5525d08774b63bf7">
    <textBlock id="i-83b284ec98420dbe">Dessa personer hade alltså utsetts till suppleanter i särskilda utskottet.</textBlock>
  </contentBlock>
  <contentBlock page="1" id="i-fc6d115abb1537fe">
    <textBlock id="i-581e6a14bd28fd8f">$ 5.</textBlock>
  </contentBlock>
  <contentBlock page="1" id="i-71c680b6c4f882a8">
    <textBlock id="i-60a07bb4e0e6c71f">Justerades protokollsutdrag angående de i $$ 3 och 4 här ovan omförmälda valen.</textBlock>
  </contentBlock>
  <contentBlock page="1" id="i-5d30747524d91f63">
    <textBlock id="i-dda5e81a13acd45e">$ 6.</textBlock>
  </contentBlock>
  <contentBlock page="1" id="i-685a53a16e1be159">
    <textBlock id="i-0026481885e688d9">Justerades protokollen för den 6, den 9 och den 10 innevarande april.</textBlock>
  </contentBlock>
  <contentBlock page="2" id="i-5a508de3f18b823c">
    <textBlock id="i-dfa060f4b995935d">Torsdagen den 25 april 1946. Nr 16. 3</textBlock>
  </contentBlock>
  <contentBlock page="2" id="i-e5e7b46411a46f88">
    <textBlock id="i-74b8282c8e2cabdf">8 7. Vid föredragning av Kungl. Maj:ts å kammarens bord vilande proposition, nr 211, angående allmän beredskapsstat för budgetåret 1946/47 hänvisades pro-</textBlock>
  </contentBlock>
  <contentBlock page="2" id="i-7e4bffad32a68d9f">
    <textBlock id="i-523a1296fedd61fa">positionen, såvitt angick jordbruksärenden, till jordbruksutskottet och i övrigt till statsutskottet.</textBlock>
  </contentBlock>
  <contentBlock page="2" id="i-e558f3cb88afc174">
    <textBlock id="i-4560029de2a7dad6">Vid härefter skedd föredragning för remiss till utskott av Kungl. Maj:ts å Vid remiss kammarens bord vilande proposition, nr 222, med anhållan om riksdagens ytt-""  pröposttserande angående avvecklingen av den allmänna omsättningsskatten anförde: pen Pr ect</textBlock>
  </contentBlock>
  <contentBlock page="2" id="i-d527ec9af5d0f47f">
    <textBlock id="i-f396bdb495fd840c">Herr Ohlin: Herr talman! Redan vid remissen av denna betydelsefulla proposition skulle jag vilja framhålla ett par synpunkter på den föreliggande frågan, ehuruväl en närmare diskussion om därmed sammanhängande principiella och praktiska spörsmål torde få anstå tills utskottets utlåtande föreligger till debatt i kammaren. Jag vill emellertid gärna redan i dag — låt vara i allra största korthet — slå fast två saker.</textBlock>
    <textBlock id="i-81a4a986199bedcb">Denna proposition, som gäller frågan om omsättningsskattens avskaffande rent formellt, täcker ju 1 själva verket ett mycket vidare område och utgör knappast något annat och mindre än ett utkast till en finansplan för åtskilliga år framåt. I remissdebatten i januari i år och för övrigt även tidigare har jag framhållit, att det är i högsta grad angeläget att en dylik finansplan presenteras av regeringen, så att icke planeringen och avvägningen av de sociala reformerna och de mer eller mindre utpräglade löften, som från regeringsmedlemmars sida i det avseendet ges allmänheten, komma att ske utan hänsynstagande till de ekonomiska förutsättningarna. Jag tillät mig också framhålla, att reformtakten borde anpassas efter de tillgängliga resurserna och att reformer av alla olika slag samt även tänkbara skattesänkningar måste vägas mot varandra, något som icke är möjligt utan en sådan allmän överblick, varom här är fråga. Jag har även tillåtit mig efterlysa en plan för inkomsterna, som har ungefär samma grad av bestämdhet som de uttalanden, vilka förekommit från regeringens sida rörande stora framtida utgifter. Härpå svarade finansministern Wigforss i remissdebatten ungefär följande. Han hade varit med om att lägga fram så många olika budgeter, så att han visste. att en budget gällde inkomsterna och utgifterna under det nästkommande äret. Vad som i år begärdes vore emellertid något alldeles nytt, och han kunde inte anse det rimligt att man begärde en finansplan angående det sätt varpå inkomsterna skulle kunna skapas, innan man fick på bordet planerna för de utgifter, som skulle göras.</textBlock>
    <textBlock id="i-79c33497a4b4dfed">Med stor tillfredsställelse konstaterar jag nu, att finansministern likväl har lagt fram en sådan allmän finansplan, som av mig och andra tidigare efterlysts. Han har gjort detta, trots att det i dag endast föreligger en ganska ofullständig plan över tänkbara utgifter och trots att situationen därvidlag i dag icke är mycket annorlunda än den var i januari, då man ju också hade en allmän föreställning om den långa lista på sociala reformer och annat, som närmast var på tal. Det är alldeles uppenbart att finansministern har accepterat ståndpunkten att det vidare bestämmandet av utgifterna, deras avvägning mot varandra och den ordningsföljd, i vilken de skola genomföras, måste bli beroende av de tillgängliga ekonomiska resurserna. Han har alltså accepterat tanken att man får lov att göra en avvägning inom ramen för de ekonomiska förutsättningarna. Enligt min mening är detta ett utomordentligt stort framsteg i fråga om behandlingen av dessa spörsmål. Vi befinna oss därför i dag tack vare finansministern långt ifrån den situation, i vilken vi befunno oss i höstas genom socialminister Möllers mycket fria ståndpunktstagande, då han utlovade, att en lång rad av stora och kostbara sociala reformer skulle komma på</textBlock>
  </contentBlock>
  <contentBlock page="3" id="i-d1a00064a5aa5d75">
    <textBlock id="i-cf0df6ebd00daf2b">4 Nr 16. Torsdagen den 25 april 1946.</textBlock>
  </contentBlock>
  <contentBlock page="3" id="i-ad7e29895d2e7fa6">
    <textBlock id="i-2ae4e40d6fb0b4ac">Vid remiss av propositionen nr 222. (Forts.) riksdagens bord så snart de förelågo tekniskt utarbetade. Däremot antydde han — såvitt av referaten av hans uttalande framgick — ingenting om att en avvägning måste ske inom ramen för våra ekonomiska möjligheter.</textBlock>
    <textBlock id="i-ebc3b2ee2175f923">Den andra punkt, herr talman, som jag tillåter mig här vidröra, gäller regeringens ståndpunktstagande mot bakgrunden av ett uttalande, som statsministern tidigare gjort. Statsministern uttalade i ett offentligt anförande, att han var mycket glad över att en tidigare gjord s. k. gallupundersökning visat, att svenska folket hellre ville ha sociala reformer med bibehållna skatter än det ville avstå från reformerna, Mig föreföll detta statsministerns uttalande om de bibehållna skatterna ganska oroande, därest det verkligen skulle vara så att oppositionens — och jag vågar säga folkets — krav på skattesänkningar efter krigets slut icke skulle bli beaktade utöver den mindre omreglering, som finansministern antytt såsom möjlig. På det håll jag representerar hävdades bestämt. att mottot för riksdagens och regeringen verksamhet borde vara både reformer och skattesänkningar. Herr Andersson i Falun framhöll under remissdebatten i januari med styrka, att omsättningsskatten borde så snart som möjligt avskaffas. Det är med stor tillfredsställelse man nu kan konstatera, att regeringen har kommit till den uppfattningen att det är nödvändigt och väl motiverat att man går fram efter linjen »såväl reformer som skattesänkningar». Detta regeringens ståndpunktstagande måste mot bakgrunden av statsministerns nyssnämnda yttrande snarast uppfattas som ett resultat av opinionens tryck på regeringen, eller, om man hellre vill uttrycka saken på det sättet, som ett tryck på regeringen från en vidsträckt opinion inom det svenska folket, som gjort att regeringen tydligen icke ansett det lämpligt att gå till val i höst utan hänsynstagande till denna opinion.</textBlock>
    <textBlock id="i-181e542dc6da93e8">Det blir tillfälle att senare i detalj återkomma till de förslag till ändringar i propositionen, som eventuellt komma att framställas, och de kompletterande synpunkter, som då kunna finnas naturliga. För dagen har jag, herr talman, endast velat understryka det betydelsefulla framsteg, som regeringens dubbla anpassning till här ifrågavarande spörsmål innebär.</textBlock>
  </contentBlock>
  <contentBlock page="3" id="i-377aaf997b814e62">
    <textBlock id="i-6b84553593774144">Chefen för finansdepartementet, herr statsrådet Wigforss: Herr talman! Till herr Ohlins korta anmärkningar skall jag foga ett par ännu kortare repliker.</textBlock>
    <textBlock id="i-6d1c46d2504907e2">Jag tror att herr Ohlin misstar sig, om han anser sig kunna tolka de av honom citerade uttalandena på sådant sätt, att det skulle ha inträtt någon förskjutning i regeringens uppfattning. När han till att börja med säger, att man redan i januari kunnat lika bra som nu bedöma framtidsutsikterna därför att de stora utgiftsplanerna icke föreligga i mera utarbetad form nu än de gjorde då, vill jag säga, att detta icke är riktigt. Ingående överläggningar ha ägt rum om de olika reformplanerna, och det som nu föreligger i finansplanen förelåg icke och kunde icke föreligga i januari. Alltså har uppskovet med finansplanens framläggande varit fullt motiverat av att planerna icke voro färdiga i januari.</textBlock>
    <textBlock id="i-188a53214fd4680e">Vad beträffar statsministerns uttalande skall jag inte säga mera än att jag tror, att var och en bör kunna göra den reflexionen, att vid varje oivet tillfälle blir det fråga om ett val mellan skatter och utgifter och mellan skattesänkningar och utgifter; det kommer man icke ifrån, även om man tar ett steg på skattesänkningens väg. Alltjämt måste man fråga sig: vore det icke skäl att ytterligare sänka skatterna och slopa någon av de sociala reformerna? Statsministerns uttalande syftade endast på den mycket intressanta iakttagelse, vilken gjorts vid den berörda undersökningen och som visade, att om det verkligen gällde att välja mellan de två förelagda tingen föredrog majo-</textBlock>
  </contentBlock>
  <contentBlock page="4" id="i-933d59786034180f">
    <textBlock id="i-96b7feab8b0946aa">Torsdagen den 25 april 1946. Nr 16. 5</textBlock>
  </contentBlock>
  <contentBlock page="4" id="i-fe6c0733eb77b301">
    <textBlock id="i-c76d5f0a928ee457">Vid remiss av propositionen nr 222. (Forts.) riteten bestående skatter och de sociala reformerna. När det emellertid visat sig möjligt att gå bägge vägarna, tror jag det skall bli svårt för någon att få andra att tro, att detta innebär något som strider mot statsministerns nuvarande uppfattning eller hans tidigare uppfattning.</textBlock>
  </contentBlock>
  <contentBlock page="4" id="i-4765bd274e882c73">
    <textBlock id="i-98520fdf1e9951a8">Herr Ohlin: Herr talman! Statsministerns uppfattning känner ju finansministern bättre än jag. Jag måste hålla mig till statsministerns uttalande i höstas, som onekligen uttryckte den glädje jag tidigare refererat. Det är möjligt, att statsministern givit ett rätt otillräckligt uttryck för vad han menade. Men på de grunder jag anfört verkade det något oroande med denna förtjusning över att folket gärna skulle acceptera oförändrade skatter. Det verkade som om regeringen vid den tidpunkten icke tänkt sig möjligheten att genomföra en skattesänkning. Är det så, att det sedan i höstas inträffat något nytt, som givit regeringen en mera optimistisk uppfattning, vill jag fråga: Vad är detta nya som inträffat? Vi, som tillhöra den politiska riktning jag representerar, ha icke haft anledning att modifiera vår uppfattning därvidlag, utan utvecklingen har gått ungefär så som man redan i höstas kunde beräkna. Det vore av intresse att höra, vad det är för något nytt som gjort, att regeringen plötsligt funnit, att nu går det att genomföra skattesänkning. Ty i höstas kunde man tydligen icke tänka sig detta.</textBlock>
    <textBlock id="i-c2771fc5762c2068">Sedan säger finansministern, att nu föreligga här bestämda riktlinjer för utgifterna, och de förelågo icke i januari. Jag vill då påpeka, att om vi taga t. ex. folkpensioneringen, så visste väl regeringen i januari, att det skulle bli fråga om utgifter för bättre folkpensioner av den storleksordning det här är tal om. Det var icke alls nödvändigt att bestämma sig precis för ett oförändrat alternativ II eller III eller dylikt. Det enda som var nödvändigt var, att regeringen hade klart för sig, att en utgift av denna storleksordning var ett primärt krav i svensk reformpolitik under 1946 års riksdag. Jag tror, att om regeringen icke hade denna sak klar för sig i januari, avslöjar detta större tveksamhet i fråga om regeringens reformvilja än jag förmodat skulle finnas.</textBlock>
    <textBlock id="i-d354171d5b4421b3">Jag vill dessutom påpeka, att i finansplanen föreligger en lång rad av utgifter, om vilka man ej får veta något alls. Det tycks vara mycket obestämda projekt och icke någon närmare utarbetad plan. Även där kan man väl säga, att om regeringen under hösten hade velat göra de förhandsberäkningar, som den gjorde under detta års första månader, hade det varit precis lika möjligt att göra dessa förhandsberäkningar i höstas. Jag kan därför tills vidare icke se, att finansministern kunnat dokumentera, att i en finansplan av det rätt obestämda och föga precisa slag det här gäller icke kunnat framläggas vid årets början. Storleksordningen av de ifrågasatta utgifterna var känd i januari.</textBlock>
    <textBlock id="i-ec7948a17aae1012">Vidare vill jag betona, att finansministern beträffande en lång rad utgifter nöjt sig med att säga, att det finnes en stor önskelista och att frågan i vad mån en del av önskemålen kan inpassas inom inkomstramen får bli föremål för närmare överväganden senare. Även detta antyder, att ett ståndpunktstagande mycket väl kunnat ske tidigare.</textBlock>
    <textBlock id="i-ed8a7439305f7be6">Jag måste sammanfattningsvis uttala, att en sådan allmän finansplan, som kunnat giva stadga åt diskussionen om de ekonomiskt möjliga utgifterna, varit både önskvärd och möjlig att åstadkomma tidigare. Jag hälsar med stor glädje och tillfredsställelse, att finansministern nu presenterat den för riksdagen.</textBlock>
  </contentBlock>
  <contentBlock page="4" id="i-17ba06f683466c16">
    <textBlock id="i-9f39dfdfe571effa">Chefen för finansdepartementet, herr statsrådet Wigforss: Herr talman! Jag skall icke förlänga en diskussion, som kan tagas upp senare. Men jag vill understryka vad jag mycket öppet sade i remissdebatten, att jag ännu icke var på det klara med hur de nya stora statsutgifterna skulle finansieras. Det</textBlock>
  </contentBlock>
  <contentBlock page="5" id="i-d87219d284cb86d2">
    <textBlock id="i-4a85dcb352856421">6 Nr 16. Torsdagen den 25 april 1946.</textBlock>
  </contentBlock>
  <contentBlock page="5" id="i-f5b4090e1ff78ab0">
    <textBlock id="i-f46e548b2395087b">Vid remiss av propositionen nr 222. (Forts.) hängde samman med att jag då fortfarande icke hade någon klar föreställning, vilka antaganden man vågade göra om den framtida inkomstutvecklingen jämte en del andra ting, som nu läggas fram i finansplanen. Jag bara konstaterar det faktum, att jag ej i januari eller december var färdig med ståndpunktstaganden av det slag som föreligger i finansplanen. I fråga om utgifterna vara det icke heller där : så, att klarhet hunnit skapas. Det är alldeles riktigt, att det förelåg två alternativ för folkpensioneringen, men vilken kostnadssumma de 1 sista hand skulle representera var icke klart. I fråga om den andra stora reformen, som tagits upp på planen, nämligen barnbidragen, var ärendet i så ofärdigt skick, att det icke inom regeringen varit möjligt att diskutera, huruvida sådana barnbidrag skulle utgå från det första barnet eller från det andra; det rådde alltså oklarhet där. Beträffande de kommande stora utgifterna på undervisningsväsendets och den vetenskapliga forskningens område hade ej heller klarhet vunnits. Alla dessa saker ha senare klarnat.</textBlock>
    <textBlock id="i-6cdbf5283158b5fd">När herr Ohlin säger, att så mycket lämnats utanför, vill jag erinra, att vad som lämnats utanför av de stora reformerna är sjukförsäkringen och bostadskostnaderna. Men på vad sätt avvägningen dem emellan skall ske och i vilken omfattning de kunna få plats inom de närmaste fem årens utgiftsram får bli beroende på de erfarenheter vi göra under de kommande åren. Det är väl ändå klart, att även en plan för fem år framåt får tagas med så mycken reservation, att man lägger upp planen i den, låt mig gärna kalla det fasta förhoppningen, att det skall vara möjligt att genomföra den; men man binder sig för vad man tämligen omedelbart kan framlägga, och sedan får erfarenheten giva oss ledning, när det gäller att göra urvalet i fortsättningen.</textBlock>
    <textBlock id="i-1c181a0f0acfec0a">Om herr Ohlin särskilt gläder sig över att det ser ut som om en del — även om det icke skulle röra sig om någon mera betydande del — av socialministerns reformplaner inte skulle kunna pressas in inom ramen, så får det ju vara en glädje, som står för han räkning.</textBlock>
  </contentBlock>
  <contentBlock page="5" id="i-4e96659752d53981">
    <textBlock id="i-77a516b17490bb5b">Herr Skoglund i Doverstorp: Herr talman! Finansministern säger i dag, att han vid riksdagens början inte hade någon klar uppfattning om den ekonomiska utvecklingen och att han vid den tidpunkten inte ansåg möjligheter föreligga att komma med en ekonomisk plan av sådant slag, som efterlystes 1 remissdebatten. Det är ju möjligt att förutsättningarna härför äro större nu. Den saken skall jag icke diskutera. Vi ha i alla händelse nu fått den efterlysta planen, och den visar vilka svårigheter som föreligga. Dessa kunna vi icke se bort ifrån.</textBlock>
    <textBlock id="i-287ed3f513cf3838">När det visat sig att det finns ett så pass begränsat utrymme som det finansministern här konstaterat, frågar jag på samma sätt som i remissdebatten: är det klokt att man från regeringens eller från enskilda statsråds sida utlovar ett social reformprogram av den omfattning, som man här upprepade gånger gjort — när det visar sig, att det icke gärna går att pressa in alla de tilltänkta reformerna i den ekonomiska planen? Blir inte resultatet då att allmänheten får svårt att följa med i det föreliggande resonemanget och i stället känner sig bedragen, när de utlovade åtgärderna utebliva? Både regering och riksdag bliva med andra ord genom givna löften satta i ett sådant läge, att de icke ha någon valfrihet.</textBlock>
    <textBlock id="i-3a26dafd66b6cb62">Jag tillåter mig att här framföra dessa synpunkter av den anledningen, att jag av uttalanden som gjorts även under de senaste dagarna fått det intrycket, att man lovar svenska folket mer än vad vi för ögonblicket kunna effektuera.</textBlock>
    <textBlock id="i-03cfc30eaff59323">I övrigt vill jag säga, att efter finansministerns anförande här, och med den plan som är framlagd, borde vi ha en god utgångspunkt, från vilken vi kunna resonera om vad som är möjligt att genomföra.</textBlock>
  </contentBlock>
  <contentBlock page="6" id="i-4d273c5e93f122ca">
    <textBlock id="i-9a04dcbae9161596">Torsdagen den 25 april 1946. Nr 16. 7?</textBlock>
  </contentBlock>
  <contentBlock page="6" id="i-433dfeb4e7edb476">
    <textBlock id="i-27ddead0ba5b2d2d">Vid remiss av propositionen nr 222. (Forts.)</textBlock>
    <textBlock id="i-9f0f085b7d94e0cb">Herr Ohlin: Herr talman! Jag kan försäkra finansministern, att ingenting skulle ha glatt mig mera än om det varit möjligt att pressa in de sociala reformer, som nu äro ifrågasatta — och helst också en del andra och bättre — inom ramen för de ekonomiska möjligheterna. Men då detta tyvärr icke går, visar det samtidigt klokheten i att först undersöka om de ekonomiska resurserna föreligga, innan man bestämmer att det och det skall göras. Dessa båda saker böra bedömas någorlunda samtidigt.</textBlock>
    <textBlock id="i-046655516a14f85a">Jag skall icke förlänga denna diskussion, utan jag nöjer mig med att göra ett enda påpekande. Finansministern sade, att han i januari i år icke var färdig med sin uppfattning i fråga om inkomstutvecklingen. Men det väsentliga är, att dessa beräkningar om inkomstutvecklingen, såvitt jag kan förstå, äro av den art, att de lika gärna kunde ha utförts under förra sommaren och hösten, alltså vid den tidpunkt, då socialministern planerade dessa stora utgifter. Om man vill sträva efter en planmässig hushållning, tycker jag det vore naturligt om regeringen samtidigt hade tagit upp både inkomstoch utgiftssidan av denna, sak. Inkomstprognosen kunde mycket väl ha varit färdig i januari.</textBlock>
    <textBlock id="i-91c9bab74d7e22d4">Det framgår väl också nu, att det ingalunda var orimligt — som finansministern påstod i remissdebatten — att begära en sådan här plan, låt vara att den måste bli rätt obestämd. Om den skulle ha varit ytterligare en grad mera obestämd i januari än i dag är därvid en fråga av mindre vikt. Jag går så långt att jag säger, att om vi bara hade haft en inkomstplan av den typ som finansministern nu framlagt, så skulle detta ha verkat i hög grad stimulerande och styrande på diskussionen om de olika utgifterna, Det är av den anledningen som jag för min del menar, att det hade varit högst önskvärt, att regeringens utgiftsoch inkomstdepartement hade rört sig mera i takt, samtidigt som jag är glad över att finansministern numera någorlunda hunnit ifatt socialministern.</textBlock>
  </contentBlock>
  <contentBlock page="6" id="i-dd4034f8d2a4dcac">
    <textBlock id="i-5d176099400faec4">Chefen för finansdepartementet, herr statsrådet Wigforss: Herr talman! Detta är en diskussion som socialministern borde ha deltagit i, och jag vill därför inte underlåta att tillfoga en enda sak här. När socialministern kom med dessa uttalanden, gjorde han det i full samklang med den uppfattning, som fanns inom regeringen. Om det visade sig nödvändigt för det sociala reformprogrammets genomförande, var regeringen nämligen beredd att bibehålla de höga skatterna. Det som alltså nu visat sig möjligt är att förena önskemålen om ökade utgifter med en skattesänkning.</textBlock>
    <textBlock id="i-47dc71630395c480">När herr Skoglund talar om den begränsade ramen så vill jag erinra kammarens ledamöter om att denna begränsade ram för ökade utgifter utgör över 1 100 miljoner kronor. Det är bra marscherat av herr Skoglund!</textBlock>
  </contentBlock>
  <contentBlock page="6" id="i-a4ff611b787a87bb">
    <textBlock id="i-cb38d7fa9e15537d">Herr Skoglund i Doverstorp: Herr talman! Jag ger finansministern rätt i att det är raskt marscherat, men om jag inte misstar mig, uppgå kostnaderna för de sociala utgifter, som äro uppskissade och utlovade, till över 1500 miljoner kronor. Det är alltså en lucka på minst 400 miljoner kronor att fylla.</textBlock>
  </contentBlock>
  <contentBlock page="6" id="i-f72ebd7f187de16b">
    <textBlock id="i-49d0bd432fd3947d">Herr Ohlin: Herr talman! Får jag bara fastslå innebörden av finansministerns mycket intressanta senaste yttrande, att eniigt regeringens mening frågan om skattesänkningen i höstas kom sist vid avvägningen rmellan sociala reformer och den skattesänkning, som var önskvärd. Detta uttalande är i och för sig mycket värdefullt, och det blir ännu mer intressant om man betänker, att i finansministerns egen plan har i detta fall skattesänkningen åkt upp på mellanplatsen. Av de sociala frågorna komma nu först folkpensionerna och barnbidragen. Sedan kommer skattesänkningen. Frågan om de återstående sociala refor-</textBlock>
  </contentBlock>
  <contentBlock page="7" id="i-c5ed26c580c2109d">
    <textBlock id="i-4881c77509f3691b">8 Nr 16. Torsdagen den 25 april 1946. I</textBlock>
  </contentBlock>
  <contentBlock page="7" id="i-ace665cbabbe3fa8">
    <textBlock id="i-1a86ca5fc0dc58ec">Vid remiss av propositionen nr 222. (Forts.) merna och möjligheterna för deras genomförande vid ena eller andra tidpunkten i framtiden ställs i tredje rummet. Man kan säga att denna senare ståndpunkt att väga reformer mot skattesänkningar överensstämmer relativt väl med det, som jag tidigare tillåtit mig framhålla. Det är emellertid värdefullt att få fastslaget regeringens höstståndpunkt i fråga om skattesänkningarna.</textBlock>
  </contentBlock>
  <contentBlock page="7" id="i-877d09fb9de9dbdf">
    <textBlock id="i-ce5a82267deef31e">Överläggningen förklarades härmed avslutad. Propositionen hänvisades till särskilda utskottet, till vilket jämväl skulle överlämnas de i anledning av densamma inom kammaren avgivna yttrandena.</textBlock>
  </contentBlock>
  <contentBlock page="7" id="i-82482e9284a23c21">
    <textBlock id="i-12cd2739eb9f5760">Härpå föredrogos följande på bordet liggande propositioner, och hänvisades därvid:</textBlock>
    <textBlock id="i-ba6d51f6f57c3ebb">till statsutskottet propositionerna:</textBlock>
    <textBlock id="i-bb97ccc87af473b1">nr 224, angående utbyggnad av reumatikervården; och</textBlock>
    <textBlock id="i-03b3408b8a30efd5">nr 225, angående vissa anslag till fångvården m. m.;</textBlock>
    <textBlock id="i-993eaff32db63ba3">till bankoutskottet propositionen, nr 226, angående reglering av vissa familjepensioner m. m.;</textBlock>
    <textBlock id="i-87f6bb2ae2508599">till statsutskottet propositionerna:</textBlock>
    <textBlock id="i-fc595b0b7ed82049">nr 227, angående provisorisk förbättring av distriktsbarnmorskornas löneförmåner;</textBlock>
    <textBlock id="i-a92810b06ff014f1">nr 228, angående anslag för vissa undersökningar vid statens institut för folkhälsan; och</textBlock>
    <textBlock id="i-bf8982707afc1d37">nr 229, angående markförvärv för flygfältsarbeten; samt</textBlock>
    <textBlock id="i-cb664648421ecc69">till konstitutionsutskottet propositionen, nr 230, med förslag till lag om ändring i kommunala vallagen den 6 juni 1930 (nr 253).</textBlock>
  </contentBlock>
  <contentBlock page="7" id="i-35023e0241182755">
    <textBlock id="i-e1d69ac649c5d939">Vid nu skedd föredragning av Kungl. Maj:ts proposition, nr 231, med förslag till lag om dyrtidstillägg under budgetåret 1946/47 å folkpensioner, invalidunderstöd och barnbidrag, m. m. hänvisades propositionen, såvitt angick anslag under femte huvudtiteln, till statsutskottet och i övrigt till behandling av lagutskott.</textBlock>
  </contentBlock>
  <contentBlock page="7" id="i-bf15a077e5d0444b">
    <textBlock id="i-2fb1e5c339200a06">Slutligen föredrogos var efter annan följande Kungl. Maj:ts å kammarens bord vilande propositioner; och remitterades därvid</textBlock>
    <textBlock id="i-281d23c3772b59c0">till jordbruksutskottet propositionen, nr 232, angående reglering av priserna å vissa slag av fisk m. m.;</textBlock>
    <textBlock id="i-a1f2b1a8ac4c4cec">till statsutskottet propositionerna:</textBlock>
    <textBlock id="i-0a9102f7fc4262c6">nr 233, angående åtgärder för beredande av vila och rekreation åt mödrar och barn;</textBlock>
    <textBlock id="i-d9c6fc9b48ad6686">nr 234, angående anslag till statens tvångsarbetsoch alkoholistanstalter; och</textBlock>
    <textBlock id="i-8ea0749df74f88d8">nr 233, angående ombyggnad till normalspår av vissa av Blekingenätets järnvägar;</textBlock>
    <textBlock id="i-784d58364cad3736">till konstitutionsutskottet propositionen, nr 236, med förslag till lag rörande ny indelning av riket i borgerliga kommuner m. m.; samt</textBlock>
    <textBlock id="i-aa6252376cb849ac">till bevillningsutskottet propositionen, nr 237, angående prisutjämningsavgifter m. m.</textBlock>
  </contentBlock>
  <contentBlock page="7" id="i-b94c9f1028ed5ecc">
    <textBlock id="i-28a5506fc3ebfb7f">$ 8.</textBlock>
  </contentBlock>
  <contentBlock page="7" id="i-34521b13c0da585f">
    <textBlock id="i-f1c197dc5039f5b5">Föredrogos var för sig följande på kammarens bord liggande motioner; och hänvisades därvid</textBlock>
  </contentBlock>
  <contentBlock page="8" id="i-79367e7f93258f41">
    <textBlock id="i-46c3721410539583">Torsdagen den 25 april 1946. Nr 16. 9</textBlock>
  </contentBlock>
  <contentBlock page="8" id="i-bcbcbc74a1e1af34">
    <textBlock id="i-8afd4768be38d397">till statsutskottet motionerna:</textBlock>
  </contentBlock>
  <contentBlock page="8" id="i-59680b26a948d3e3">
    <textBlock id="i-7d69496d4d964962">nr 458 av herr Johansson i Torp m. fl.; och nr 459 av herr Jonsson i Skedsbygd mm. fl.; samt</textBlock>
  </contentBlock>
  <contentBlock page="8" id="i-919834821b71e6bb">
    <textBlock id="i-8b8f3b98e463035d">till bevillningsutskottet motionen nr 460 av herr Heggblom m. fl.</textBlock>
  </contentBlock>
  <contentBlock page="8" id="i-bfd15907477a9565">
    <textBlock id="i-763291993c69cbcf">$ 9. Herr talmannen lämnade på begäran ordet till</textBlock>
  </contentBlock>
  <contentBlock page="8" id="i-cba293cbbf84068e">
    <textBlock id="i-0ef0770858c30e4b">Fru Boman, som anförde: Herr talman! Under de sista dagarna har ett meddelande förekommit i dagspressen, som väckt många lojala medborgares förvåning och harm. Enligt däri lämnade uppgifter har fru Olga Raatamaa, över hela Norrbottens fjällvärld känd under namnet »Kejsarinnan Olga», under hela kriget på sin gård i nordligaste hörnet av Sverige, mellan Norge och Finland, med varm människokärlek tagit emot och bisprungit cirka 5 000 flyktingar, varav större delen kommit från det av tyskarna ockuperade Norge. För många av dessa frusna, hungriga och trötta flyktingar har hennes lilla stuga på fredlig svensk botten säkerligen betytt räddningen undan döden — eller måhända något ännu värre. Intill sista tiden av kriget har hon utövat denna enastående hjälpverksamhet med stora personliga uppoffringar och utan någon som helst ersättning. Därefter har staten betalat 2 kronor 50 öre för varje flykting, som legat över natten.</textBlock>
    <textBlock id="i-c1b69edd005b0fdc">Nu synes hon emellertid sakna kontanta medel att betala de skatter, som i anledning av detta statsbidrag påförts henne. För att kunna befria sig från dessa skatteskulder lär hon nu vara tvungen att slakta sina tvenne kor. Därigenom skulle hon berövas möjlighet att försörja sig, eftersom hon ej har några andra medel för sitt uppehälle. Hennes man är död. Själv är hon sextio år och sliten av allt arbete med flyktinghjälpen under kriget.</textBlock>
    <textBlock id="i-0055f8cb09ae0eb8">Även om skattemyndigheterna i detta fall sannolikt endast fullgöra den tunga plikt enligt lagar och förordningar, som ålagts dem av samhället, är det icke underligt att folk reagerat — och det med rätta — mot ett sådant utslag av fogdevälde inom vårt moderna s. k. folkhem. Det kan icke för det allmänna medvetandet vara riktigt att samhället på det sätt som nu är i fråga »belönar» den insats, som fru Raatamaa gjort i mänsklighetens namn, så att hon nu ställts på bar backe. Rättelse bör ske snart, innan det blir för sent. Den tanken har framkastats, att hon för sina behjärtansvärda insatser borde få en ordentlig statspension och befrielse från skatt, vilket verkligen synes motiverat.</textBlock>
    <textBlock id="i-1d5a9989ce49e45e">Med anledning av vad sålunda anförts får jag anhålla om kammarens tillstånd att till herr statsrådet och chefen för finansdepartementet få framställa följande fråga:</textBlock>
    <textBlock id="i-5382650f26f1e1b4">Vilka åtgärder ämnar herr statsrådet vidtaga för att lämna fru Raatamaa all den hjälp och ytterligare ersättning för sin kärleksverksamhet gentemot flyktingarna under kriget, som är motiverad?</textBlock>
  </contentBlock>
  <contentBlock page="8" id="i-758da34467f3e6ce">
    <textBlock id="i-123b96f22c05f053">Denna anhållan bordlades.</textBlock>
  </contentBlock>
  <contentBlock page="8" id="i-68b84b3b8e9b4f6a">
    <textBlock id="i-1bed646cab2a9b1a">$ 10. Ordet lämnades på begäran till</textBlock>
  </contentBlock>
  <contentBlock page="8" id="i-d806b5596736949d">
    <textBlock id="i-289ee3aa08293540">Herr Hedlund i Rådom, som yttrade: Herr talman! Under föregående vår höjdes vedpriserna till producenterna med 1 kr per m” för kastved och med 75 öre för långved. Visserligen gavs prishöjningen namnet framkörningspremier, men villkoren för att komma i åtnjutande av dem äro sådana, att premierna i realiteten utgöra en ökning av vedpriset. Enligt hittills meddelade bestämmelser utgår detta pristillägg endast på ved, som framkörts före den</textBlock>
  </contentBlock>
  <contentBlock page="8" id="i-dc9b9fca97a1b6e9">
    <textBlock id="i-89eab1fb0eefadf2">Andra kammarens protokoll 1946. Nr 16. 2</textBlock>
  </contentBlock>
  <contentBlock page="8" id="i-80cf2b46808bfc64">
    <textBlock id="i-00547388b00b20b2">Interpellation.</textBlock>
  </contentBlock>
  <contentBlock page="8" id="i-eb6cffb5277097bf">
    <textBlock id="i-9aed6b56ae0ec995">Interpellation.</textBlock>
  </contentBlock>
  <contentBlock page="9" id="i-fd0d6eacfb9d1d4d">
    <textBlock id="i-036d0f760c1eddd1">10 Nr 16. Torsdagen den 25 april 1946.</textBlock>
  </contentBlock>
  <contentBlock page="9" id="i-7910f8896861fa7f">
    <textBlock id="i-54d480baa8f68c60">Interpellation. (Forts.</textBlock>
    <textBlock id="i-d2cd2c97bdf5cc52">1 maj i år, och vid förfrågan hos statens bränslekommission har meddelats, att 1 varje fall icke f. n. avses att göra någon framställning om att premierna skola utgå även i fortsättningen.</textBlock>
    <textBlock id="i-44e46d3b67f2d0b7">Då ifrågavarande prishöjning genomfördes torde detta ha varit nödvändigt för att vedproduktionen skulle kunna upprätthållas något så när i önskvärd omfattning. Det visade sig nämligen, att den närbelägna veden i allmänhet blivit uthuggen och att avverkningarna därför måste flyttas till mera avlägsna trakter med dyrare transportkostnader. Det är uppenbart att transportavstånden efter ytterligare ett års avverkningar bliva ännu längre och att med hänsyn härtill snarare en prisökning än en prissänkning är nödvändig, om avverkningarna skola kunna fortsätta i större omfattning.</textBlock>
    <textBlock id="i-a07e4154e752c938">Den omständigheten att särskilda huggarpremier införts även för stundande sommar tyder på att myndigheterna anse bränsleläget vara sådant, att särskilda stimulansåtgärder i fråga om vedavverkningen äro nödvändiga. Det är då oförklarligt om man samtidigt genomför en prissänkning å veden och därigenom motverkar vedproduktionen.</textBlock>
    <textBlock id="i-a08282f06d639c02">Under åberopande av ovanstående hemställes om andra kammarens tillstånd att till herr statsrådet Ericsson få rikta dessa frågor:</textBlock>
    <textBlock id="i-d32a3ae9e5f6a3d9">1) Avser statsrådet att vidtaga åtgärder för att det pristillägg å veden med 1 kr. resp. 75 öre, som de s. k. framkörningspremierna innebära, komma att utgå även för stundande avverkningssäsong?</textBlock>
    <textBlock id="i-42bc4cc086bd9be1">2) Om så ej är fallet finner sig statsrådet då i tillfälle att redogöra för skälen till att vedpriset på angivet sätt sänkes?</textBlock>
  </contentBlock>
  <contentBlock page="9" id="i-0d8e5ccef1da7bed">
    <textBlock id="i-06cdfbfa658c09df">Denna anhållan bordlades.</textBlock>
  </contentBlock>
  <contentBlock page="9" id="i-9a727a6404a635cb">
    <textBlock id="i-09e78e46d7d4e5b7">$ 11.</textBlock>
  </contentBlock>
  <contentBlock page="9" id="i-5cf92d821aa6b91e">
    <textBlock id="i-3b2f7b76a809a4d6">Anmäldes och godkändes första lagutskottets förslag till riksdagens skrivelser till Konungen:</textBlock>
  </contentBlock>
  <contentBlock page="9" id="i-428dd8601493cfd6">
    <textBlock id="i-5f739113785e5516">nar 161, i anledning av Kungl. Maj:ts proposition med förslag till förordning med vissa bestämmelser rörande skadeståndsskyldigheten för förare av motorfordon, motorredskap och traktortåg, som tillhöra eller nyttjas av staten;</textBlock>
    <textBlock id="i-72629ea87af7709f">nr 182, i anledning av Kungl. Maj:ts proposition med förslag till lag om tillfällig förlängning av skyddstid för litterära och musikaliska verk;</textBlock>
    <textBlock id="i-40fe764cc51da621">nr 183, i anledning av Kungl. Maj:ts proposition med förslag till lag om fortsatt giltighet av lagen den 26 april 1940 (nr 272) med särskilda bestämmelser angående domstolarna och rättegången vid krig eller krigsfara m. m.;</textBlock>
    <textBlock id="i-8447144347241a4a">nr 184, i anledning av dels Kungl. Maj:ts proposition med förslag till lag om rätt att i mål och ärenden som tillhöra statseller kommunalmyndighets handläggning insända handlingar med posten m. m., såvitt angår genom propositionen framlagda förslag till lag om rätt att i mål och ärenden som tillhöra statseller kommunalmyndighets handläggning insända handlingar med posten m. m. och lag om ändring i lagen den 13 mars 1942 (nr 87) med särskilda bestämmelser angående statsoch kommunalmyndigheterna och deras verksamhet vid krig eller krigsfara m. m., dels ock en i ämnet väckt motion;</textBlock>
    <textBlock id="i-ae1f4ac12e1545f7">nr 185, i anledning av Kungl. Maj:ts proposition med förslag till lag om fortsatt giltighet av lagen den 1 november 1940 (nr 924) med särskilda bestämmelser angående patent vid krig eller krigsfara m. m.;</textBlock>
    <textBlock id="i-fa0d9f5454172411">nr 186, i anledning av Kungl. Maj:ts proposition med förslag till lag angående fortsatt giltighet av lagen den 13 december 1940 (nr 995) om straff för sabotage;</textBlock>
    <textBlock id="i-4619e2763edc65d6">nr 187, i anledning av Kungl. Maj:ts proposition med förslag till lag angå-</textBlock>
  </contentBlock>
  <contentBlock page="10" id="i-86a92fe7c08635bf">
    <textBlock id="i-0f8f07fcd1ceb3c2">Torsdagen den 25 april 1946. Nr 16. 11</textBlock>
  </contentBlock>
  <contentBlock page="10" id="i-65ae0d706eb00634">
    <textBlock id="i-ce7b5c00db29d62f">ende fortsatt giltighet av lagen den 16 februari 1934 (nr 19) om fullgörande i vissa fall av betalningsskyldighet i förhållande till utlandet m. m.; och</textBlock>
    <textBlock id="i-fc09612741fccd5d">nr 188, i anledning av Kungl. Maj:ts proposition med förslag till lag om fortsatt giltighet av lagen den 30 december 1939 (nr 951) angående vissa utfästelser rörande införsel och utförsel av varor m. m.</textBlock>
  </contentBlock>
  <contentBlock page="10" id="i-521c6b4b9ec5d206">
    <textBlock id="i-430bd02ff75d394c">$ 12. Avlämnades följande motioner, nämligen av: herr Heggblom m. fl., nr 461, i anledning av Kungl. Maj:ts proposition, nr 236, med förslag till lag rörande ny indelning av riket i borgerliga kommuner m. m.; och herr Svensson i Stenkyrka »m. fl., nr 462, likaledes i anledning av Kungl. Maj:ts proposition nr 236.</textBlock>
  </contentBlock>
  <contentBlock page="10" id="i-24485f1cadab6b3b">
    <textBlock id="i-e6581aa37e01b608">Vidare avgåvos följande motioner i anledning av Kungl. Maj:ts proposition, nr 219, angående förbättring av landsbygdens telefonförhållanden, nämligen:</textBlock>
    <textBlock id="i-2007c5e1791fbbf7">nr 463 av herr Staxäng,</textBlock>
    <textBlock id="i-4d057723da4d2dbc">nr 464 av herrar Heggblom och Janson i Frändesta; samt</textBlock>
    <textBlock id="i-5720a8500164694b">nr 465 av herr Jonsson i Skedsbygd m. fl.</textBlock>
  </contentBlock>
  <contentBlock page="10" id="i-9fa844c85fb17e88">
    <textBlock id="i-c9c6175b96cc3dda">Härpå avlämnades följande motioner, nämligen av:</textBlock>
    <textBlock id="i-40ea0ce3a0f4606e">herr Mosesson, nr 466, i anledning av Kungl. Maj:ts proposition, nr 225, angående vissa anslag till fångvården m. m.;</textBlock>
    <textBlock id="i-ff89aa5364600015">herr von Friesen m. fl., nr 467, i anledning av Kungl. Maj:ts proposition, nr 227, angående provisorisk förbättring av distriktsbarnmorskornas löneförmåner;</textBlock>
    <textBlock id="i-084673e99220787b">herr Lindberg, nr 468, i anledning av Kungl. Maj:ts proposition, nr 234, angående anslag till statens tvångsarbetsoch alkoholistanstalter; och</textBlock>
    <textBlock id="i-390cb9fe6cc956dc">herr Nolin m. fl., nr 469, i anledning av Kungl. Maj:ts proposition, nr 235, angående ombyggnad till normalspår av vissa av Blekingenätets järnvägar.</textBlock>
  </contentBlock>
  <contentBlock page="10" id="i-7d4d97ee27dfe72e">
    <textBlock id="i-7898276ff4474740">Vidare avgåvos följande motioner i anledning av Kungl. Maj:ts proposition, k 210, med förslag till förordning om krigskonjunkturskatt för år 1946, nämigen:</textBlock>
    <textBlock id="i-4dcd8330c25a0548">nr 470 av herr Wiberg m. fl.;</textBlock>
    <textBlock id="i-62637238e9b460d1">nr 471 av herr Olson i Göteborg m. fl.;</textBlock>
    <textBlock id="i-1349c659858de748">nr 472 av herrar Ohlin och Kristensson; samt</textBlock>
    <textBlock id="i-a7acbe9ce0e5b1be">nr 473 av herr Hagberg i Malmö m. fl.</textBlock>
  </contentBlock>
  <contentBlock page="10" id="i-646b23d5b6fe11a7">
    <textBlock id="i-71e48771ee12d540">Slutligen avlämnades följande motioner, nämligen av:</textBlock>
    <textBlock id="i-d2e8f44b601951d5">herr Nilsson i Göteborg, nr 474, i anledning av Kungl. Maj:ts proposition, nr 221, med förslag till lag angående ändring i lagen den 29 juni 1945 (nr 420) om semester, m. m.;</textBlock>
    <textBlock id="i-ee4fbf4de059a57f">herrar Karlsson i Grängesberg och Gavelin, nr 475, likaledes i anledning av Kungl. Maj:ts proposition, nr 221; samt</textBlock>
    <textBlock id="i-3aa31f7b1d759f2b">herr Nilson i Spånstad m. fl., nr 476, i anledning av Kungl. Maj:ts proposition, nr 220, med förslag till lag om folkpensionering, m. m.</textBlock>
  </contentBlock>
  <contentBlock page="10" id="i-d940cccf740bfcf6">
    <textBlock id="i-63eb11998a0d40a1">Samtliga dessa motioner bordlades.</textBlock>
  </contentBlock>
  <contentBlock page="10" id="i-6eb9295de3eacd19">
    <textBlock id="i-e11fc4ad51247cee">$&amp; 13. Justerades protokollsutdrag.</textBlock>
  </contentBlock>
  <contentBlock page="10" id="i-f38b3aef929d8995">
    <textBlock id="i-ed1094306067f46b">Kammarens ledamöter åtskildes härefter kl. 3.04 em.</textBlock>
  </contentBlock>
  <contentBlock page="10" id="i-48be3b764301ddc7">
    <textBlock id="i-7d53d7475191d257">In fidem Gunnar Britth.</textBlock>
  </contentBlock>
</protocol>
