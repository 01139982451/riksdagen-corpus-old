<protocol id="prot-199293--19">
  <contentBlock ix="0">
    <textBlock ix="0">1 §  Meddelande om muntliga frågor till regeringen den 12 november</textBlock>
    <textBlock ix="1">Anf. 1  TALMANNEN:</textBlock>
    <textBlock ix="2">Vid frågestunden torsdagen den 12 november kl. 14.30 kommer följande statsråd att närvara: statsminister Carl Bildt (m), miljöminister Olof Johansson (c), finansminister Anne Wibble (fp), statsrådet Bo Lundgren (m) och utbildningsminister Per Unckel (m).</textBlock>
    <textBlock ix="3">Statsministern besvarar övergripande och allmänpolitiska frågor. Frågorna till övriga statsråd förutsätts beröra deras ansvarsområden inom regeringen.</textBlock>
    <textBlock ix="4">2 §  Utökning av antalet suppleanter i jordbruksutskottet</textBlock>
    <textBlock ix="5">Valberedningen hade enligt ett till kammaren inkommet protokollsutdrag tillstyrkt att antalet suppleanter i jordbruksutskottet utökades från 20 till 21.</textBlock>
    <textBlock ix="6">Kammaren biföll denna framställning.</textBlock>
    <textBlock ix="7">3 §  Val av suppleant i jordbruksutskottet</textBlock>
    <textBlock ix="8">Företogs val av en suppleant i jordbruksutskottet.</textBlock>
    <textBlock ix="9">Kammaren valde i enlighet med valberedningens förslag till</textBlock>
    <textBlock ix="10">suppleant i jordbruksutskottet</textBlock>
    <textBlock ix="11">Erling Bager (fp)</textBlock>
    <textBlock ix="12">4 §  Justering av protokoll</textBlock>
    <textBlock ix="13">Justerades protokollen för den 2 och 3 november.</textBlock>
    <textBlock ix="14">5 §  Hänvisning av ärenden till utskott</textBlock>
    <textBlock ix="15">Föredrogs och hänvisades</textBlock>
    <textBlock ix="16">Propositionerna</textBlock>
    <textBlock ix="17">1992/93:79 och 98 till näringsutskottet</textBlock>
    <textBlock ix="18">1992/93:99 till jordbruksutskottet</textBlock>
    <textBlock ix="19">Motionerna</textBlock>
    <textBlock ix="20">1992/93:T8 och T9 till trafikutskottet</textBlock>
    <textBlock ix="21">6 §  Förnyad bordläggning</textBlock>
    <textBlock ix="22">Föredrogs men bordlades åter</textBlock>
    <textBlock ix="23">Justitieutskottets betänkande 1992/93:JuU3</textBlock>
    <textBlock ix="24">Försvarsutskottets betänkande 1992/93:FöU1</textBlock>
    <textBlock ix="25">Socialutskottets betänkanden 1992/93:SoU1--SoU4</textBlock>
    <textBlock ix="26">Jordbruksutskottets betänkande 1992/93:JoU4</textBlock>
    <textBlock ix="27">Näringsutskottets betänkanden 1992/93:NU1-- NU3</textBlock>
    <textBlock ix="28">7 §  Bordläggning</textBlock>
    <textBlock ix="29">Anmäldes och bordlades</textBlock>
    <textBlock ix="30">Propositionerna</textBlock>
    <textBlock ix="31">1992/93:75 Satellitsändningar av TV-program</textBlock>
    <textBlock ix="32">1992/93:122 Vissa frågor inför 1994 års allmänna fastighetstaxering, m.m.</textBlock>
    <textBlock ix="33">1992/93:133 Avbrytande av det pensionsanknutna premiegrundande allemanssparandet</textBlock>
    <textBlock ix="34">8 § Anmälan om frågor</textBlock>
    <textBlock ix="35">Anmäldes att följande frågor framställts</textBlock>
    <textBlock ix="36">den 6 november</textBlock>
    <textBlock ix="37">1992/93:172 av Gudrun Norberg (fp) till civilministern om Lekeberg som egen kommun i Örebro län:</textBlock>
    <textBlock ix="38">Frågan om kommundelning i Örebro har länge varit aktuell. Lekebergs kommundel har ansökt om att få bilda egen kommun och avskiljas från Örebro. Regeringen utlovade beslut om Lekeberg i juni, men fortfarande har inget besked kommit.</textBlock>
    <textBlock ix="39">Det är inte acceptabelt att regeringen förhalar frågan. Samtliga partiledare utlovade i valet 1991 att frågan skulle prövas i positiv riktning. Det väcker både irritation och ifrågasättande i Lekeberg att regeringen inte slutbehandlar frågan och ger Lekeberg den förberedelsetid som krävs inför ett ikraftträdande vid nästa val.</textBlock>
    <textBlock ix="40">Med anledning av ovanstående vill jag ställa följande fråga till civilministern:</textBlock>
    <textBlock ix="41">Avser civilministern att ge Lekeberg i Örebro län besked om kommundelning inom en mycket snar framtid?</textBlock>
    <textBlock ix="42">1992/93:173 av Kenneth Lantz (kds) till utbildningsministern om undervisning om genetik i gymnasiet:</textBlock>
    <textBlock ix="43">Vi lever i en tid då utvecklingen går allt snabbare. Kunskap förmedlas till våra ungdomar på ett fördelaktigt sätt. Hjälpmedel av olika slag kommer väl till pass och kan användas till fördjupning på olika områden. Under ett flertal år har man i USA förmedlat kunskap till gymnasieelever om genetik med framgång. Denna kunskap har gett förståelse för människans genetiska uppbyggnad och intresse för vidare studier.</textBlock>
    <textBlock ix="44">Under vecka 42 hölls i Svalöv ett symposium för genetik och växtförädling. Svalövs kommun har för avsikt att bilda ett Science Center med inriktning på genteknik. Det är av stort värde att skapa förståelse mellan vetenskap och allmänhet.</textBlock>
    <textBlock ix="45">Här kommer skolan väl till pass och min fråga lyder:</textBlock>
    <textBlock ix="46">Är utbildningsministern beredd att ta initiativ till hur man skulle kunna förmedla kunskap om genetik till våra skolelever? Det borde i första hand gälla gymnasiet och som ett komplement, t.ex. projektet Science Center i Svalöv.</textBlock>
    <textBlock ix="47">9 §  Kammaren åtskildes kl. 15.03.</textBlock>
    <textBlock ix="48">Förhandlingarna leddes av talmannen.</textBlock>
  </contentBlock>
</protocol>
