<protocol id="prot-200001--72">
  <contentBlock ix="0">
    <textBlock ix="0">
      <textBlock ix="0">Det justerade protokollet beräknas utkomma om 3 veckor</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">---------------------------------------------------------------------</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">1 §  Justering av protokoll</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Justerades protokollet för den 20 februari.</textBlock>
      <textBlock ix="1">2 §  Kompletteringsval till justitieutskottet</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">Talmannen anmälde att Moderata samlingspartiets riksdagsgrupp på grund av uppkommen vakans anmält Fredrik Reinfeldt som ledamot i justitieutskottet efter Gun Hellsvik fr.o.m. den 1 mars.</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">Talmannen förklarade vald till</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">ledamot i justitieutskottet</textBlock>
      <textBlock ix="1">Fredrik Reinfeldt (m)</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">3 §  Meddelande om ändringar i kammarens sammanträdesplan</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Talmannen meddelade att ett meddelande om ändringar i kammarens sammanträdesplan delats ut till kammarens ledamöter.</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">4 §  Meddelande om voteringstider</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Talmannen meddelade att ett meddelande om voteringstiderna för tiden mars-juni delats ut till kammarens ledamöter.</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">5 §  Anmälan om fördröjda svar på interpellationer</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Till riksdagen hade inkommit följande skrivelser:</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">Interpellation 2000/01:247</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Till riksdagen</textBlock>
      <textBlock ix="1">Interpellation 2000/01:247 av Gunnar Axén (m)</textBlock>
      <textBlock ix="2">om lagen om offentlig upphandling.</textBlock>
      <textBlock ix="3">Interpellationen kommer att besvaras den 6 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är inbokade engagemang som innebär att det inte finns någon annan tid som passar mig.</textBlock>
      <textBlock ix="6">Stockholm den 19 februari 2001</textBlock>
      <textBlock ix="7">Finansdepartementet</textBlock>
      <textBlock ix="8">Bosse Ringholm</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Interpellation 2000/01:248</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">Till riksdagen</textBlock>
      <textBlock ix="1">Interpellation 2000/01:248 av Maud Ekendahl (m)</textBlock>
      <textBlock ix="2">om smugglingen av punktskattebelagda varor.</textBlock>
      <textBlock ix="3">Interpellationen kommer att besvaras den 6 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är redan inbokade engagemang som innebär att det inte har funnits någon annan tid som har passat mig.</textBlock>
      <textBlock ix="6">Stockholm den 20 februari 2001</textBlock>
      <textBlock ix="7">Finansdepartementet</textBlock>
      <textBlock ix="8">Bosse Ringholm</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Interpellation 2000/01:244</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Till riksdagen</textBlock>
      <textBlock ix="1">Interpellation 2000/01:244 av Roy Hansson (m)</textBlock>
      <textBlock ix="2">om folkbokföringslagens konsekvenser för Försvarsmakten.</textBlock>
      <textBlock ix="3">Interpellationen kommer att besvaras den 20 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är inbokade engagemang som innebär att det inte finns någon annan tid som passar mig.</textBlock>
      <textBlock ix="6">Stockholm den 19 februari 2001</textBlock>
      <textBlock ix="7">Finansdepartementet</textBlock>
      <textBlock ix="8">Bosse Ringholm</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">Interpellation 2000/01:174</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">Till riksdagen</textBlock>
      <textBlock ix="1">Interpellation 2000/01:174 av Catharina Elmsäter-</textBlock>
      <textBlock ix="2">Svärd (m) om utredningsman för Stockholmsregionens flygplatskapacitet.</textBlock>
      <textBlock ix="3">Interpellationen kommer att besvaras den 13 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är på grund av resor.</textBlock>
      <textBlock ix="6">Stockholm den 16 februari 2001</textBlock>
      <textBlock ix="7">Näringsdepartementet</textBlock>
      <textBlock ix="8">Björn Rosengren</textBlock>
      <textBlock ix="9">Enligt uppdrag</textBlock>
      <textBlock ix="10">Dag Ekman</textBlock>
      <textBlock ix="11">Expeditionschef</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">Interpellation 2000/01:239</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">Till riksdagen</textBlock>
      <textBlock ix="1">Interpellation 2000/01:239 av Hans Stenberg (s)</textBlock>
      <textBlock ix="2">om deltidsstämpling.</textBlock>
      <textBlock ix="3">Interpellationen kommer att besvaras den 9 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är på grund av resor.</textBlock>
      <textBlock ix="6">Stockholm den 16 februari 2001</textBlock>
      <textBlock ix="7">Näringsdepartementet</textBlock>
      <textBlock ix="8">Björn Rosengren</textBlock>
      <textBlock ix="9">Enligt uppdrag</textBlock>
      <textBlock ix="10">Dag Ekman</textBlock>
      <textBlock ix="11">Expeditionschef</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Interpellation 2000/01:243</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">Till riksdagen</textBlock>
      <textBlock ix="1">Interpellation 2000/01:243 av Jan-Erik Rådhström</textBlock>
      <textBlock ix="2">(m) om alkolås.</textBlock>
      <textBlock ix="3">Interpellationen kommer att besvaras den 9 mars</textBlock>
      <textBlock ix="4">2001.</textBlock>
      <textBlock ix="5">Skälet till dröjsmålet är på grund av resor.</textBlock>
      <textBlock ix="6">Stockholm den 16 februari 2001</textBlock>
      <textBlock ix="7">Näringsdepartementet</textBlock>
      <textBlock ix="8">Björn Rosengren</textBlock>
      <textBlock ix="9">Enligt uppdrag</textBlock>
      <textBlock ix="10">Dag Ekman</textBlock>
      <textBlock ix="11">Expeditionschef</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">Interpellation 2000/01:261</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">Till riksdagen</textBlock>
      <textBlock ix="1">Interpellation 2000/01:261 av Kent Härstedt (s)</textBlock>
      <textBlock ix="2">om serveringstillstånd för näringsidkare i Öresundsregionen.</textBlock>
      <textBlock ix="3">Interpellationen kommer att besvaras tisdagen den</textBlock>
      <textBlock ix="4">6 mars 2001.</textBlock>
      <textBlock ix="5">Skälet till dröjsmålet är plenifritt i riksdagen.</textBlock>
      <textBlock ix="6">Stockholm den 19 februari 2001</textBlock>
      <textBlock ix="7">Socialdepartementet</textBlock>
      <textBlock ix="8">Lars Engqvist</textBlock>
      <textBlock ix="9">Enligt uppdrag</textBlock>
      <textBlock ix="10">Erna Zelmin-Åberg</textBlock>
      <textBlock ix="11">Expeditions- och rättschef</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">6 §  Svar på interpellation 2000/01:232 om lägenhetsöverskottet</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">Anf.  1  Statsrådet LARS-ERIK LÖV-</textBlock>
      <textBlock ix="1">DÉN (s):</textBlock>
      <textBlock ix="2">Fru talman! Carl-Erik Skårman har frågat mig vilka åtgärder jag ämnar ta initiativ till för att nedbringa lägenhetsöverskottet och minska kostnaderna för dessa. Frågan har ställts mot bakgrund av en rapport från SABO.</textBlock>
      <textBlock ix="3">Jag vill först framhålla att jag delar Carl-Erik</textBlock>
      <textBlock ix="4">Skårmans uppfattning att det är angeläget att minska de kostnader som kan uppkomma vid ett varaktigt överskott på lägenheter och att motverka att sådana överskott uppstår.</textBlock>
      <textBlock ix="5">Sett i ett vidare perspektiv är det ett stort problem om de bostäder och den övriga infrastruktur samhället förfogar över inte kan användas på ett effektivt sätt.</textBlock>
      <textBlock ix="6">Det lägenhetsöverskott som många kommuner under senare år drabbats av är primärt symtom på två utvecklingsmönster, för det första en relativt omfattande befolkningsminskning som förstärkts under senare år, och för det andra handlar det även om inomregionala omflyttningar, dvs. människor flyttar i stor utsträckning från mindre tätorter till omgivande landsbygd. Dessa mönster har nyligen beskrivits genom omfattande studier av befolknings- och flyttmönster inom ramen för den regionalpolitiska utredningen.</textBlock>
      <textBlock ix="7">Regeringen ser mycket allvarligt på dessa problem och har för avsikt att vidta ett antal åtgärder för att stimulera tillväxt, sysselsättning och rättvisa i alla delar av landet. Inom Regeringskansliet pågår för närvarande ett omfattande arbete för att konkretisera olika åtgärder med dessa syften. Det sker inom ramen för arbetet med ett antal propositioner, bl.a. inom regionalpolitiken, och jag har inte anledning att närmare kommentera dessa här.</textBlock>
      <textBlock ix="8">När det gäller det konkreta problemet med tomma lägenheter vill jag inledningsvis betona, att det yttersta ansvaret för ekonomin i de kommunala bostadsföretagen ligger hos företagen själva och hos deras ägare, kommunerna. Bostadsföretag, likväl som andra företag, verkar i en föränderlig omvärld. Det ligger i företagens och styrelsernas uppgift att kontinuerligt värdera de marknadsvillkor som företagen verkar i, att analysera troliga förändringar i ramvillkoren samt att utarbeta strategier och handlingsplaner för hur dessa förändrade villkor ska bemötas.</textBlock>
      <textBlock ix="9">Detta sagt, kan det ändå uppstå extrema lägen där kommunen riskerar att hamna i en särskilt svår ekonomisk situation på grund av sina åtaganden för boendet, och där kommunens ansvar att ensam fullgöra sina förpliktelser för bostadsföretaget blir övermäktigt. I sådana situationer kan statens övergripande ansvar för den offentliga verksamheten och ekonomin motivera tillfälligt stöd till en enskild kommun som saknar förutsättningar att av egen kraft fullgöra sina åtaganden.</textBlock>
      <textBlock ix="10">Det var mot denna bakgrund regeringen 1998 inrättade Bostadsdelegationen.</textBlock>
      <textBlock ix="11">Under tidsperioden 1998-2000 inkom ansökningar om statligt stöd från 88 kommuner till Bostadsdelegationen. Delegationen hade vid det senaste årsskiftet träffat avtal om stöd med 36 av kommunerna.</textBlock>
      <textBlock ix="12">Stödet gäller huvudsakligen rekonstruktion av kommunägda bostadsföretag, men även i ett antal fall avlösen av kommunal borgen för bostadsrättsföreningar.</textBlock>
      <textBlock ix="13">Som en grund för sina ställningstaganden om stöd gör delegationen i samarbete med kommunen en grundlig analys dels av förutsättningarna för kommunen att själv fullgöra sina ekonomiska åtaganden, dels av bostadsföretaget och dess ekonomi med syfte att klargöra förutsättningarna för en långsiktigt hållbar utveckling.</textBlock>
      <textBlock ix="14">Delegationen ställer krav på att kommunerna anpassar sig till de ekonomiska och demografiska förutsättningar som kan förutses för den närmaste framtiden så att de därmed kan uppnå ekonomisk balans.</textBlock>
      <textBlock ix="15">I de allra flesta fall är bostadsföretagets, och därmed kommunens, problem orsakade av uthyrningssvårigheter och vakanser på en vikande lokal bostadsmarknad. Den rekonstruktion av företagen som avtalas om utgår från åtgärder som minskar obalansen i kommunens bostadsbestånd.</textBlock>
      <textBlock ix="16">I avtalen kan t.ex. krävas att huvuddelen av de outhyrda lägenheterna avvecklas som bostäder och lyfts bort ur företagets bestånd för att därefter utvecklas för nya ändamål eller rivas. Det blir sedan en fråga för kommun och företag att avgöra hur detta bäst sker.</textBlock>
      <textBlock ix="17">Genom rekonstruktionsavtalen kommer kommunerna att ha åtagit sig att genomföra åtgärder för sammanlagt ca 3 ½ miljarder kronor. Statens samlade kostnader för det stöd som Bostadsdelegationen ansvarar för kommer att uppgå till ca 2 miljarder kronor.</textBlock>
      <textBlock ix="18">Bostadsdelegationens arbete behöver nu följas upp, på liknande sätt som sker för Kommundelegationen, så att de erfarenheter som gjorts kan tillvaratas i det fortsatta arbetet.</textBlock>
      <textBlock ix="19">Jag ser i dagsläget ingen orsak att spekulera i ytterligare statligt stöd eller andra statliga åtgärder för kommuner med överskott på bostäder. Ansvaret att aktivt anpassa företagens verksamhet till rådande förutsättningar ligger ytterst på företagen själva och deras ägare, kommunerna. De besitter dessutom själva den bästa kunskapen om vilka åtgärder som är möjliga och effektiva.</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">Anf.  2  CARL-ERIK SKÅRMAN (m):</textBlock>
      <textBlock ix="1">Fru talman! Inför denna ensliga skara vill jag gärna till statsrådet framföra ett tack för svaret på min interpellation. Ett särskilt tack vill jag uttala för att jag fick mig svaret tillsänt redan i onsdags eftermiddag.</textBlock>
      <textBlock ix="2">Trots frånvaron av åhörarmassor är det inte något oväsentligt ärende som vi diskuterar. Vad den utredning som SABO gjort visar är att det år 2010 i 145</textBlock>
      <textBlock ix="3">SABO-företag kommer att finnas 42 500 tomma lägenheter till en sammanlagd kostnad på 29 miljarder kronor. Ett mer flagrant tecken på avgörande systemfel i efterkrigstidens bostadspolitik kan man knappast föreställa sig. Nej, det är snarare sensationellt att frågan inte har uppmärksammats mer än vad som faktiskt har skett.</textBlock>
      <textBlock ix="4">Det naturliga - om det rör sig om vanliga företag</textBlock>
      <textBlock ix="5">- är att man nu hade haft en stor mängd konkurser att vänta sig. Men här har vi inte att göra med vanliga företag. SABO har den principiella uppfattningen att staten på ett eller annat sätt borde ta på sig kostnaden.</textBlock>
      <textBlock ix="6">Och visst kan det finnas vissa skäl för ett sådant synsätt, även om det inte bär ända fram.</textBlock>
      <textBlock ix="7">Den centraldirigerade bostadspolitiken har lett -</textBlock>
      <textBlock ix="8">för att inte säga förlett - kommunerna till en överproduktion av lägenheter. I många kommuner har den ideologiska ambitionen varit att få fram en så stor produktion som möjligt av hyreslägenheter. I detta har nog många socialdemokratiska kommunalpolitiker känt ett kraftigt ideologiskt stöd av sina socialdemokratiska bröder på riksplanet.</textBlock>
      <textBlock ix="9">Resultatet har inte blivit bra. Det har blivit en överproduktion av bostäder. De kommunala bostadsföretagen har inte förmått att leva upp till sitt marknadsansvar. Som statsrådet påpekade är det företagsledningarna som har ansvaret. De har inte lagt ned den omsorg eller haft det kunnande som hade krävts för att få en god uppfattning om hur en framtida efterfrågan skulle gestalta sig.</textBlock>
      <textBlock ix="10">Nu dignar dessa kommuner under det ekonomiska trycket, och statsrådet ger inte några klara riktlinjer för hur man ska komma till rätta med detta. Jag ser framför mig att statsrådet lägger ett stort ansvar på de enskilda företagen, deras företagsledningar och ägarna, kommunerna. Men jag kan något förundras över att statsrådet nu betonar självständigheten hos de kommunala bostadsbolagen så kraftigt. Vi här i kammaren är ju vana vid, åtminstone när det gäller kommunala bostadsföretag som klarar sina problem av egen kraft, att det inte är fråga om någon självständighet, utan då vill regeringen och den socialdemokratiskt ledda majoriteten med arrogans mot grundlagen beröva både företagen och kommunerna som ägare inflytandet över respektive företag och i stället tvinga in dessa företag i de socialistiska fållorna.</textBlock>
      <textBlock ix="11">Till sist vill jag, fru talman, igen ställa min fråga till statsrådet: Vad är det för åtgärder som statsrådet väntar sig ska lösa upp dessa stora problem? Är det sänkta hyror som gör att man lyckas attrahera nya hyresgäster? Eller är det att sälja dessa till norrmän eller andra som visat ett visst intresse för den här typen av lägenheter? Är det fråga om att riva, för att inte säga kanske spränga, de här lägenheterna?</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">Anf.  3  ULLA-BRITT HAGSTRÖM (kd):</textBlock>
      <textBlock ix="1">Fru talman! Jag vill tacka Stockholmsledamoten</textBlock>
      <textBlock ix="2">Carl-Erik Skårman för denna interpellation.</textBlock>
      <textBlock ix="3">Den bostadspolitiska debatten handlar mest om den akuta bristen på lägenheter i tillväxtområdena, vilket är ett stort problem då det byggs minst i Sverige i förhållande till EU-länderna. Att obalansen är så stor i Sverige med bostadsbrist i 45 tillväxtkommuner samt 20 ytterligare i innerstan, samtidigt som resten av de 289 kommunerna inte rapporterar någon bostadsbrist, har lett till det förslag som nu  är ute på remiss att demokratiprocessen ska ändras i hela landet.</textBlock>
      <textBlock ix="4">I flera kommuner förstår man inte denna problematik över huvud taget. Det finns ett gigantiskt lägenhetsöverskott. Många ledande kommunpolitiker har som sitt största bekymmer hur man ska bära sig åt för att bli av med tomma lägenheter. Där har stopplagstiftningen mist sin udd, för det finns ingen att sälja till.</textBlock>
      <textBlock ix="5">Lars-Erik Lövdén måste förstå att möjligheterna att få resurser från Bostadsdelegationen och kommunakuten för att anpassa sitt bostadsbestånd är krävande vad gäller såväl ansökningsförfarande som chansen att få del av resurser. Hyresrätterna har i dag ett skattemässigt underläge. Staten tar utöver arbetsgivaravgifter ut en extra uttagsskatt för anställd personal för förvaltning av fastigheter. Denna slår särskilt hårt mot fastighetsägare i avflyttningskommuner med en stor andel tomma lägenheter i fastighetsbeståndet. Det är ett orimligt system att beskatta tomma lägenheter som inte ger någon inkomst. För en tom plånbok behöver man, som väl är, hittills inte betala skatt. Men för ett tomt hus ska man betala skatt. Ett tomt hus kostar pengar. Ett tomt hus kostar energi. Ett tomt hus kostar skötsel, och ett tomt hus kostar skatt.</textBlock>
      <textBlock ix="6">Inte långt från Skövde, där jag bor, finns kommuner med tomma lägenheter. Falköpings hyresfastigheter har 300 tomma lägenheter. De privata fastighetsägarna har nästan lika många tomma. Töreboda kommun har ett gigantiskt lägenhetsöverskott. Mariestad lyckades sälja lägenheter till Norge.</textBlock>
      <textBlock ix="7">Statsrådet Lars-Erik Lövdén måste hitta fler åtgärder än att enbart låta Bostadsdelegationen hjälpa de kommuner som ligger på ruinens brant. Det måste finnas hjälp till självhjälp, t.ex. ta bort skatten för tomma lägenheter så att kommunerna får någon möjlighet att finna egna idéer. Det finns ett gammalt ordspråk som säger att tomma tunnor skramlar. Det är orimligt att tomma lägenheter ska skramla så mycket pengar till staten. Hjälp t.ex. kommuner att marknadsföra sig i Norge och Tyskland för att de ska kunna sälja fastigheter. Det ökar turismen på orten och ger mer liv åt en ort. Hitta sätt att stimulera utglesning, t.ex. att ta bort ett plan på en hyresfastighet i stället för rivning. Lägg för resten ut statliga verk inte enbart till kommuner som blivit av med militär verksamhet, för det är inte säkert att alla flyttar därifrån för det.</textBlock>
      <textBlock ix="8">Fru talman! Till sist vill jag ställa en fråga till</textBlock>
      <textBlock ix="9">Lars-Erik Lövdén. Jag tar Falköping som exempel.</textBlock>
      <textBlock ix="10">En åtgärdsplan skulle kunna bestå av utlokalisering av ett statligt verk, stimulans att marknadsföra lägenheter i Norge och Tyskland samt att lyfta bort skatten för tomma lägenheter. Vad svarar statsrådet Lövdén på den utmaningen?</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">Anf.  4  Statsrådet LARS-ERIK LÖV-</textBlock>
      <textBlock ix="1">DÉN (s):</textBlock>
      <textBlock ix="2">Fru talman! Låt mig först ta den mer allmänbostadspolitiska frågan kring allmännyttans uppbyggnad.</textBlock>
      <textBlock ix="3">Carl-Erik Skårman gav uttryck för att antalet tomma lägenheter i allmännyttan i landet är en följd av en misslyckad bostadspolitik. Jag tycker att Carl-</textBlock>
      <textBlock ix="4">Erik Skårman ska tänka efter lite mer. Vad var det som hände när allmännyttan byggdes upp runtom i landet? Ja, det var bostadsbristen som ledde fram till att kommunerna tog ett ansvar för att lösa problemen på bostadsmarknaden. Det var företagen på den lokala orten som ville expandera och som knackade på kommunalrådets dörr och sade att de måste bygga bostäder så att företagen kan bygga ut och anställa fler personer på företaget eller bruket. Det var en tvingande nödvändighet att se till att vi fick fram ett bostadsbestånd på dessa orter.</textBlock>
      <textBlock ix="5">Sedan har det inträffat att vi har haft en framväxande regional obalans. Det är befolkningsströmmar som har gått från de gamla bruksorterna och andra orter runtom i landet in till tillväxtregionerna eller ett mer glesbygdsnära boende.</textBlock>
      <textBlock ix="6">Det här är en beskrivning av vad som hänt. Det är inget uttryck för en misslyckad bostadspolitik, men väl ett uttryck för att vi har en regional obalans i landet och att det finns ett behov av mer aktiva och offensiva regionalpolitiska åtgärder. Det sitter regeringen just nu och arbetar med och kommer att presentera det i form av en regionalpolitisk proposition under året.</textBlock>
      <textBlock ix="7">SABO:s utredning, som är grund för Skårmans interpellation, kan man ha många synpunkter på. Det är en teoretisk framskrivning utifrån någon sorts beräkningsmodell för hur en befolkningsflyttning kan te sig. Det är inte alldeles säkert att det är den utveckling som vi kommer att få. Sveriges utveckling är inte ödesbestämd på något sätt. Jag tycker att man ska vara något försiktig med att bara rakt upp och ned ta SABO:s kalkyler för givet.</textBlock>
      <textBlock ix="8">Det finns också andra invändningar mot SABO:s beräkningar. Men likväl ser regeringen utomordentligt allvarligt på den situation som vi har.</textBlock>
      <textBlock ix="9">Vi från statsmakterna måste vara beredda - och det har vi visat genom Bostadsdelegationen - att hjälpa till så att kommunerna inte hamnar i en övermäktig situation. Vi funderar nu på hur vi ska fortsätta arbetet efter det att Bostadsdelegationen har avslutat sitt arbete under den här fasen. Vi från statsmakterna måste naturligtvis ha en beredskap för att vidta ytterligare åtgärder om det skulle visa sig vara nödvändigt.</textBlock>
      <textBlock ix="10">Det är ganska spännande att Carl-Erik Skårman och även Kristdemokraterna - men framför allt Carl-</textBlock>
      <textBlock ix="11">Erik Skårman och moderaterna - helt plötsligt har blivit ömsinta och ser allvarligt på dessa problem. Jag har inte mött det när vi har yrkat på medel för Bostadsdelegationens arbete och Kommundelegationens arbete. Det har inte varit någon översvallande entusiasm från moderaterna inför de insatserna. Men det är bra att man ser allvarligt på bekymren och att man är beredd att framöver konstruktivt medverka till åtgärder om det skulle visa sig vara nödvändigt med ytterligare statliga ingripanden och resurser för att lösa problemen.</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">Anf.  5  CARL-ERIK SKÅRMAN (m):</textBlock>
      <textBlock ix="1">Fru talman! Jag vill gärna deklarera att jag känner det största förtroende för Bostadsdelegationens kansliledning, för dess kunnighet och dess rättrådighet, det vill jag särskilt betona.</textBlock>
      <textBlock ix="2">Men jag vill också visa på det som händer i t.ex.</textBlock>
      <textBlock ix="3">Olofström. Där har Bostadsdelegationen försökt att få till stånd bättre förhållanden. Man har tvingat kommunen att riva hus i området Ekerydsplan, men nu ska kommunens bostadsföretag, efter att ha rivit, bygga nytt och därigenom ytterligare öka bostadsproduktionen. Ledningen säger att man inte ser någon motsättning mellan att riva och bygga nytt i stort sett samtidigt. Det handlar om kundanpassning. Tja, det är väl viktigt med kundanpassning.</textBlock>
      <textBlock ix="4">Fru talman! På tal om misslyckande med bostadspolitiken vill jag citera det som statsrådet nyss läste upp:</textBlock>
      <textBlock ix="5">"När det gäller det konkreta problemet med tomma lägenheter vill jag inledningsvis betona, att det yttersta ansvaret för ekonomin i de kommunala bostadsföretagen ligger hos företagen själva och hos deras ägare, kommunerna. Bostadsföretag, likväl som andra företag, verkar i en föränderlig omvärld. Det ligger i företagens och styrelsernas uppgift att kontinuerligt värdera de marknadsvillkor som företagen verkar i, att analysera troliga förändringar i ramvillkoren samt att utarbeta strategier och handlingsplaner för hur dessa förändrade villkor ska bemötas."</textBlock>
      <textBlock ix="6">Det är bara en kvart sedan som statsrådet läste upp detta. Jag kan inte se annat än att det innebär en väldigt skrap kritik mot de företag som inte har lyckats att analysera sina marknadsförhållanden och dra de rätta slutsatserna. Det tycker jag är ett exempel på att systemet inte har fungerat och att bostadspolitiken inte har fungerat så som den skulle. Annars skulle det ju inte finnas 42 500 tomma lägenheter prognostiserade för år 2010.</textBlock>
      <textBlock ix="7">Fru talman! Jag vill veta: Vad ska göras framöver? Ska man sänka hyrorna för att locka till sig nya hyresgäster? Ska man sälja bostäderna som man gör i</textBlock>
      <textBlock ix="8">Mariestad, Falköping, Tidaholm och på andra orter till norrmän? Eller ska man, som har gjorts i vissa städer, engagera militär för att spränga hyreshusen?</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">Anf.  6  ULLA-BRITT HAGSTRÖM (kd):</textBlock>
      <textBlock ix="1">Fru talman! Jag har hittills inte fått något svar från</textBlock>
      <textBlock ix="2">Lars-Erik Lövdén, så jag fortsätter att upprepa min frågor.</textBlock>
      <textBlock ix="3">Om vi går tillbaka till allmännyttan och de kommunal bostadsföretagen har regeringen gjort vissa fel.</textBlock>
      <textBlock ix="4">Man har gått in med en stopplagstiftning som har hindrat kommuner från att i tid kunna sälja ut vid behov. Man har en normerande hyreslagstiftning.</textBlock>
      <textBlock ix="5">Hyrorna kan inte sänkas därför att andra företag då inte skulle kunna följa denna lagstiftning. Det skulle medföra en väldig obalans. Alltså sitter man fast. Det går inte att konkurrera på lika villkor.</textBlock>
      <textBlock ix="6">Det måste bli ett nytt regelverk för allmännyttan.</textBlock>
      <textBlock ix="7">Det nya redovisningssystemet gör att den helt enkelt inte kan redovisa sin problematik. Detta är ett akut företagsdilemma som kommer att visa sig inom den närmaste tiden.</textBlock>
      <textBlock ix="8">Men min fråga var om hur man i de kommuner som i dag inte får hjälp av Bostadsdelegationen - här tog jag upp exemplet Falköping - ska kunna gå in i god tid och ge hjälp till självhjälp med olika åtgärder.</textBlock>
      <textBlock ix="9">Falköping är en kommun som har kvar sin framtidstro och lever på en kulturhistorisk tradition, och det finns flera sådana exempel. Vad gör man där? De får över huvud taget ingen hjälp av Bostadsdelegationen. De står där med 300 tomma lägenheter. De privata fastighetsägarna har nästan lika många tomma lägenheter.</textBlock>
      <textBlock ix="10">Vill vi att en sådan kommun ska kunna leva vidare? Vill vi se till att de ska kunna använda sina egna idéer? Vill vi satsa på dessa kommuners möjligheter?</textBlock>
      <textBlock ix="11">I så fall måste det finnas annat än en bostadsdelegation, som ligger dem så fjärran att det inte ens är någon idé för dem att ansöka om hjälp därifrån. Jag skulle vilja ha ett svar på dessa frågor.</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">Anf.  7  Statsrådet LARS-ERIK LÖV-</textBlock>
      <textBlock ix="1">DÉN (s):</textBlock>
      <textBlock ix="2">Fru talman! Jag kan försäkra Ulla-Britt Hagström att de kommuner som har fört en dialog med Bostadsdelegationen har uppskattat det väldigt mycket.</textBlock>
      <textBlock ix="3">Det är också många kommuner i det här landet som har fått medel beviljade från Bostadsdelegationen och som har gjort upp en åtgärdsplan tillsammans med den. De har sett den processen som ett väldigt bra stöd. De har fått möjlighet att sanera sitt bostadsbestånd och fått en förbättrad ekonomi utan att detta alltför allvarligt har ingripit i kommunernas övriga ekonomiska förutsättningar. Så Bostadsdelegationens arbete har varit viktigt och bra, och vi har naturligtvis en beredskap för att vidta ytterligare åtgärder, om det skulle visa sig vara nödvändigt.</textBlock>
      <textBlock ix="4">När det gäller marknadsförutsättningar och lokala förhållanden har jag samma uppfattning som Carl-</textBlock>
      <textBlock ix="5">Erik Skårman. Det är naturligtvis företaget och kommunerna som i första hand måste se till att hantera problemen. Företagen måste anpassas till en föränderlig värld, som jag uttrycker det in interpellationssvaret.</textBlock>
      <textBlock ix="6">Nu finns det här en väldig dramatik. Om vi går tillbaka tio år, till 1989 och 1990, då fanns det bara</textBlock>
      <textBlock ix="7">5 000-10 000 tomma lägenheter i landet. Det har alltså hänt oerhört mycket under 90-talet, dels som en följd av den ekonomiska krisen under 90-talet med sjunkande allmän efterfrågan på bostadsmarknaden -</textBlock>
      <textBlock ix="8">men det har ju svängt nu - dels till följd av de flyttningsmönster och befolkningsförändringar som vi har kunnat se. Det har sannerligen inte varit lätt för många kommuner att hantera den här situationen, det finns det skäl att understryka.</textBlock>
      <textBlock ix="9">Än en gång: Jag tycker inte att man ska ta SA-</textBlock>
      <textBlock ix="10">BO:s rapport för given. Utvecklingen är inte ödesbestämd. I dag finns det 30 000 tomma lägenheter. Det är inget som säger att man om tio år kommer att ha tomma lägenheter i ett bestånd på 42 000 lägenheter.</textBlock>
      <textBlock ix="11">Det är framför allt inget som säger att det kommer att bli fråga om de resursbehov som SABO visar på i sin rapport.</textBlock>
      <textBlock ix="12">Ulla-Britt Hagström, stopplagstiftningen förhindrar ju inte kommunerna att vidta åtgärder. Det finns möjligheter att avyttra ett fastighetsbestånd inom ramen för stopplagstiftningen. Det finns också möjligheter att begära dispens hos regeringen om man vill göra ett mer långtgående ingripande när det gäller det kommunala ägandet i bostadsföretagen. Ännu har jag inte sett någon sådan dispensansökan. Stopplagstiftningen är alltså inget hinder för kommunerna att vidta åtgärder för att komma till rätta med situationen på den lokala marknaden.</textBlock>
      <textBlock ix="13">Det finns många kommunala bostadsföretag som har jobbat aktivt med hyressättningar för att försöka hantera problemen. De har infört särskilda ungdomsrabatter för att locka till sig unga människor till kommuner. Det gäller en del kommuner som ligger på lämpligt avstånd från universitetsorter. De har byggt om tomma lägenheter till studentbostäder. Det finns väldigt goda förutsättningar att på olika sätt möta problemet.</textBlock>
      <textBlock ix="14">Men i vissa situationer är de ekonomiska påfrestningarna så extrema för kommunernas övriga verksamhet att vi på det nationella planet måste ha möjligheter att gå in och hjälpa till och bistå, och det har vi via Bostadsdelegationen visat att vi är beredda att göra.</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">Anf.  8  CARL-ERIK SKÅRMAN (m):</textBlock>
      <textBlock ix="1">Fru talman! Uppenbarligen är vi helt överens om att det är ett mycket stort och allvarligt problem som</textBlock>
      <textBlock ix="2">SABO här har visat på. Det har inte uppmärksammats så mycket, men likväl är det mycket stort och väldigt allvarligt. Jag är fortfarande nyfiken på hur statsrådet tänker sig konkreta åtgärder för att komma till rätta med det här. Jag tror inte att man kommer ifrån att till sist måste man rent av spränga en del ganska nybyggda hus.</textBlock>
      <textBlock ix="3">Sedan tycker jag att det är roligt att höra statsrådets uttalande om självständigheten och ansvaret hos de kommunala bostadsföretagen och deras ägare, kommunerna. Jag hoppas verkligen att denna filosofi kommer att prägla statsrådets bostadspolitiska agerande även framdeles när det gäller de företag som klarar av sina problem, exempelvis i Stockholm.</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">Anf.  9  Statsrådet LARS-ERIK LÖV-</textBlock>
      <textBlock ix="1">DÉN (s):</textBlock>
      <textBlock ix="2">Fru talman! Nu blev jag något irriterad, Carl-Erik</textBlock>
      <textBlock ix="3">Skårman, över det sista tillägget: "exempelvis i</textBlock>
      <textBlock ix="4">Stockholm".</textBlock>
      <textBlock ix="5">Jag träffar kommunalpolitiker runtom i landet som säger så här till mig: Hur kan ni tillåta att ledningen i Stockholms kommun säljer ut det allmännyttiga bostadsbeståndet och tillåter kommunerna att tillgodogöra sig miljardvinster? Det är inte lite pengar som det är fråga om. Det är pengar som är tillkomna genom en uppbyggnad av ett bostadsbestånd som hela Sverige har svarat för. Det är ju faktiskt alla skattebetalare i det här landet som har medverkat till uppbyggandet av bostadsbeståndet i Stockholm genom frikostiga bostadssubventioner.</textBlock>
      <textBlock ix="6">Kommunalmännen ställer då följande fråga: Varför tillåter ni detta? Varför ser ni inte till att ni tar hand om pengarna och använder dem till att hjälpa till i andra delar av landet, som har problem inom allmännyttan till följd av de starka befolkningsmönstren?</textBlock>
      <textBlock ix="7">Jag har inte så bra svar på den frågan. Jag tycker att det är ett ganska omoraliskt beteende som Stockholmsmoderaterna har när man gör sig av med ett bostadsbestånd och en förmögenhet som hela svenska folket har svarat för uppbyggnaden av.</textBlock>
      <textBlock ix="8">Jag kan försäkra Carl-Erik Skårman att vi från regeringens sida har en stor beredskap för att vidta ytterligare åtgärder utöver de som vi har visat genom</textBlock>
      <textBlock ix="9">Bostadsdelegationen. Moderaterna har hitintills inte visat så stort engagemang i frågan. Ni har inte varit så positiva till Bostadsdelegationens eller Kommundelegationens arbete. Men jag skulle ju  välkomna om det vore en omsvängning på gång inom Moderaterna.</textBlock>
      <textBlock ix="10">Och möjligen, om jag ska vara snäll, kan jag väl tolka</textBlock>
      <textBlock ix="11">Carl-Erik Skårmans engagemang i den här interpellationsdebatten som att det just är en omsvängning på väg inom Moderaterna när det gäller möjligheten och ansvaret från statens sida att bistå kommuner med ekonomiska svårigheter.</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">7 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">Föredrogs och hänvisades</textBlock>
      <textBlock ix="1">Skrivelse</textBlock>
      <textBlock ix="2">2000/01:103 till konstitutionsutskottet</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">Motioner</textBlock>
      <textBlock ix="1">2000/01:T5-T7 till trafikutskottet</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">8 §  Anmälan om interpellationer</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">Anmäldes att följande interpellationer framställts</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">den 22 februari</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0">2000/01:281 av Carl Erik Hedlund (m) till finansminister Bosse Ringholm</textBlock>
      <textBlock ix="1">Skatteregler för fåmansbolag</textBlock>
      <textBlock ix="2">2000/01:282 av Johan Pehrson (fp) till statsrådet</textBlock>
      <textBlock ix="3">Maj-Inger Klingvall</textBlock>
      <textBlock ix="4">Arbetskraftsinvandring</textBlock>
    </textBlock>
  </contentBlock>
  <contentBlock ix="45">
    <textBlock ix="45">
      <textBlock ix="0">Interpellationerna redovisas i bilaga som fogas till riksdagens snabbprotokoll tisdagen den 6 mars.</textBlock>
    </textBlock>
  </contentBlock>
  <contentBlock ix="46">
    <textBlock ix="46">
      <textBlock ix="0">9 §  Anmälan om frågor för skriftliga svar</textBlock>
    </textBlock>
  </contentBlock>
  <contentBlock ix="47">
    <textBlock ix="47">
      <textBlock ix="0">Anmäldes att följande frågor för skriftliga svar framställts</textBlock>
    </textBlock>
  </contentBlock>
  <contentBlock ix="48">
    <textBlock ix="48">
      <textBlock ix="0">den 23 februari</textBlock>
    </textBlock>
  </contentBlock>
  <contentBlock ix="49">
    <textBlock ix="49">
      <textBlock ix="0">2000/01:787 av Birgitta Ahlqvist (s) till justitieminister Thomas Bodström</textBlock>
      <textBlock ix="1">Diskriminering av barn</textBlock>
      <textBlock ix="2">2000/01:788 av Mikael Oscarsson (kd) till justitieminister Thomas Bodström</textBlock>
      <textBlock ix="3">Polisen i Uppsala län</textBlock>
      <textBlock ix="4">2000/01:789 av Kenneth Lantz (kd) till utbildningsminister Thomas Östros</textBlock>
      <textBlock ix="5">Medicinsk forskning på människor</textBlock>
    </textBlock>
  </contentBlock>
  <contentBlock ix="50">
    <textBlock ix="50">
      <textBlock ix="0">Frågorna redovisas i bilaga som fogas till riksdagens snabbprotokoll tisdagen den 6 mars.</textBlock>
    </textBlock>
  </contentBlock>
  <contentBlock ix="51">
    <textBlock ix="51">
      <textBlock ix="0">10 §  Kammaren åtskildes kl. 9.33.</textBlock>
    </textBlock>
  </contentBlock>
  <contentBlock ix="52">
    <textBlock ix="52">
      <textBlock ix="0"></textBlock>
      <textBlock ix="1">Förhandlingarna leddes av talmannen.</textBlock>
    </textBlock>
  </contentBlock>
</protocol>
