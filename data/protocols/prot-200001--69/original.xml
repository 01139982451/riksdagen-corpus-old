<protocol id="prot-200001--69">
  <contentBlock page="0" id="i-ebd66652715b9fda">
    <textBlock id="i-859d4594f5702f80">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-864c0bb71b7067dd">
    <textBlock id="i-b964aaf5e3c88c0e">----------------------------------------------------------------------</textBlock>
  </contentBlock>
  <contentBlock page="0" id="i-8a07d4b72f69afc9">
    <textBlock id="i-ac6e21ebe95df9e2">1 §  Justering av protokoll</textBlock>
  </contentBlock>
  <contentBlock page="0" id="i-248c30b0082edb7d">
    <textBlock id="i-c1d29a4096d939d2">Justerades protokollen för den 13 och 14 februari.</textBlock>
    <textBlock id="i-416d3e468692e7f7">2 §  Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-49d1aa650976260b">
    <textBlock id="i-a31e3e6a19525542">Till riksdagen hade inkommit följande skrivelser:</textBlock>
  </contentBlock>
  <contentBlock page="0" id="i-31f183936ce6327d">
    <textBlock id="i-0109e6f2dea35363">Interpellation 2000/01:237</textBlock>
  </contentBlock>
  <contentBlock page="0" id="i-4808d44bc9f7fed7">
    <textBlock id="i-34749a6071254279">Till riksdagen</textBlock>
    <textBlock id="i-1aecfabeb8ed9e64">Interpellation 2000/01:237 av Lars Ångström</textBlock>
    <textBlock id="i-85c1d566dd9e0186">(mp) om svenskt bistånd.</textBlock>
    <textBlock id="i-9bc3597222bcd034">Interpellationen kommer att besvaras tisdagen den</textBlock>
    <textBlock id="i-7bb77c92f5f7606a">6 mars 2001.</textBlock>
    <textBlock id="i-92e533f1df347ff8">Skälet till dröjsmålet är semesterledighet och EU-</textBlock>
    <textBlock id="i-d98c653317ca38e1">relaterat möte.</textBlock>
    <textBlock id="i-085c4604c0d69a1b">Stockholm den 15 februari 2001</textBlock>
    <textBlock id="i-053a88cd0cde6148">Utrikesdepartementet</textBlock>
    <textBlock id="i-d3b8e7b87082062a">Maj-Inger Klingvall</textBlock>
  </contentBlock>
  <contentBlock page="0" id="i-66275583bba556fd">
    <textBlock id="i-9201756d07545dc8">Interpellation 2000/01:250</textBlock>
  </contentBlock>
  <contentBlock page="0" id="i-23f418ac4649e457">
    <textBlock id="i-ea70ae95a0678682">Till riksdagen</textBlock>
    <textBlock id="i-be229b9cc8242116">Interpellation 2000/01:250 av Cristina Husmark</textBlock>
    <textBlock id="i-8d929f6753a55352">Pehrsson om tillsyn av äldrevården.</textBlock>
    <textBlock id="i-83bc30f5f9280a19">Interpellationen kommer att besvaras tisdagen den</textBlock>
    <textBlock id="i-a578362937499d75">6 mars 2001.</textBlock>
    <textBlock id="i-6e232d44c54d8379">Skälet till dröjsmålet är plenifritt i riksdagen.</textBlock>
    <textBlock id="i-9e0035cd9f4d1340">Stockholm den 15 februari 2001</textBlock>
    <textBlock id="i-8dbb822802fbb285">Socialdepartementet</textBlock>
    <textBlock id="i-90fd9580fa83cbc2">Lars Engqvist</textBlock>
  </contentBlock>
  <contentBlock page="0" id="i-69241341e27cc541">
    <textBlock id="i-85bb3cd9e6ffcc0a">Interpellation 2000/01:227</textBlock>
  </contentBlock>
  <contentBlock page="0" id="i-5a539d037160dcbe">
    <textBlock id="i-24a99df882d18ba4">Till riksdagen</textBlock>
    <textBlock id="i-637dbe37fdcea6b6">Interpellation 2000/01:227 av Sten Andersson (m)</textBlock>
    <textBlock id="i-0df06bace61e4ad6">om obegripliga regler.</textBlock>
    <textBlock id="i-4624849db48d6188">Interpellationen kommer att besvaras den 13 mars</textBlock>
    <textBlock id="i-3c2344807cc8b408">2001.</textBlock>
    <textBlock id="i-be1acd54578029e2">Skälet till dröjsmålet är på grund av resor.</textBlock>
    <textBlock id="i-e940b3534e8260a9">Stockholm den 13 februari 2001</textBlock>
    <textBlock id="i-687cf2e329db33ae">Näringsdepartementet</textBlock>
    <textBlock id="i-103467dfeac0dc74">Björn Rosengren</textBlock>
    <textBlock id="i-cdec619e8738cec1">Enligt uppdrag</textBlock>
    <textBlock id="i-64aa92d25fe42e9e">Dag Ekman</textBlock>
    <textBlock id="i-e78eebc3370ac6ec">Expeditionschef</textBlock>
  </contentBlock>
  <contentBlock page="0" id="i-f21f6cfa431e9ab0">
    <textBlock id="i-ca367144342fc7d6">Interpellation 2000/01:238</textBlock>
  </contentBlock>
  <contentBlock page="0" id="i-3dadf9a600d5ba5b">
    <textBlock id="i-f74c7fdf12740753">Till riksdagen</textBlock>
    <textBlock id="i-17d3c690ba4fa2d9">Interpellation 2000/01:238 av Sten Andersson (m)</textBlock>
    <textBlock id="i-876e9435401cda27">om svensk sjöfart.</textBlock>
    <textBlock id="i-d8eaa9c9f4e6072f">Interpellationen kommer att besvaras den 13 mars</textBlock>
    <textBlock id="i-f974c1aae5822033">2001.</textBlock>
    <textBlock id="i-8620570bfe2c2e4b">Skälet till dröjsmålet är på grund av resor.</textBlock>
    <textBlock id="i-a875cb17b5007817">Stockholm den 13 februari 2001</textBlock>
    <textBlock id="i-0cc57e7ad7845776">Näringsdepartementet</textBlock>
    <textBlock id="i-8d81abaa9ab0a3b1">Björn Rosengren</textBlock>
    <textBlock id="i-f5d3a2b3ccdabd4e">Enligt uppdrag</textBlock>
    <textBlock id="i-6eba020175d4dd8b">Dag Ekman</textBlock>
    <textBlock id="i-9b3b09d2790d7b80">Expeditionschef</textBlock>
  </contentBlock>
  <contentBlock page="0" id="i-bb063e114c9aebc1">
    <textBlock id="i-16143712750d8b23">Interpellation 2000/01:234</textBlock>
  </contentBlock>
  <contentBlock page="0" id="i-19bbfd240eef59f9">
    <textBlock id="i-9bc7d54e4188b968">Till riksdagen</textBlock>
    <textBlock id="i-afd3cc1ad1e0a896">Interpellation 2000/01:234 av Roy Hansson (m)</textBlock>
    <textBlock id="i-02366778dc97af16">om utlovade arbetstillfällen till Fårösund.</textBlock>
    <textBlock id="i-9eeb2156a9d2dcb0">Interpellationen kommer att besvaras den 13 mars</textBlock>
    <textBlock id="i-53533f600bb45b35">2001.</textBlock>
    <textBlock id="i-b6247bfa317d7d27">Skälet till dröjsmålet är på grund av resor.</textBlock>
    <textBlock id="i-8ac465a02a274840">Stockholm den 13 februari 2001</textBlock>
    <textBlock id="i-c024eb082ffc78f3">Näringsdepartementet</textBlock>
    <textBlock id="i-28d45bc24bc6d1d8">Björn Rosengren</textBlock>
    <textBlock id="i-a2712b8c4052c00f">Enligt uppdrag</textBlock>
    <textBlock id="i-f0e024c645245600">Dag Ekman</textBlock>
    <textBlock id="i-6a66a032406088b4">Expeditionschef</textBlock>
  </contentBlock>
  <contentBlock page="0" id="i-fb49d9d4d1533fc2">
    <textBlock id="i-e379515b84d505d6">3 §  Svar på interpellation 2000/01:230 om bokstavsbarnens behov</textBlock>
  </contentBlock>
  <contentBlock page="0" id="i-d63043cb54c93ea4">
    <textBlock id="i-eccffdf172379ccd">Anf.  1  Statsrådet INGEGERD WÄRNERS-</textBlock>
    <textBlock id="i-2b07c923c1727c11">SON (s):</textBlock>
    <textBlock id="i-df12931ce2afaa7f">Fru talman! Cristina Husmark Pehrsson har frågat vilka åtgärder jag ämnar vidta för att skapa en skolmiljö som gör att de barn som Cristina Husmark</textBlock>
    <textBlock id="i-0108f5a5602d58b4">Pehrsson benämner bokstavsbarn tas om hand på ett professionellt sätt så att skolan kan vara den hållbara länken i en vårdkedja. Cristina Husmark Pehrsson tar i sin fråga även upp oron för att skolans bristande kunskap gör att alltfler barn skrivs in i särskolans verksamheter.</textBlock>
    <textBlock id="i-c88b39d99dba7225">Jag anser att det är av yttersta vikt att dessa barn ges adekvat stöd och hjälp i skolan. Man kan utan tvekan säga att det är en värdemätare på en skolas kvalitet hur den tar emot och följer upp barn i behov av särskilt stöd. Vi vet att antalet barn som fått diagnosen DAMP, ADHD och Aspergers syndrom har ökat. Detta kan bero på en faktisk ökning av antalet barn eller på att möjligheterna att fastställa diagnos blivit bättre, eller på en kombination av båda dessa saker.</textBlock>
    <textBlock id="i-31ff204f29660381">En bra skola måste ha både kompetens och ett bemötande som stärker barnet utifrån hans eller hennes egna förutsättningar att nå skolans mål. Detta måste ske i samverkan med alla som arbetar i skolan och med barnets vårdnadshavare. En bra samverkan med andra myndigheter som på olika sätt kommer i kontakt med barnet är också mycket viktig.</textBlock>
    <textBlock id="i-314422b37155a1b2">Det är av avgörande betydelse att eleverna undervisas av utbildad personal. Skolan måste också anpassa och utveckla sin pedagogik och sin lärande miljö för att kunna hjälpa elever i behov av särskilt stöd.</textBlock>
    <textBlock id="i-ba33dfbc2b530548">Den nya lärarutbildningen betonar vikten av specialpedagogisk kompetens hos alla lärare och vikten av att lärare kan identifiera problem, där det kan vara aktuellt med särskilt stöd. Undervisningen måste anpassas till elevernas skiftande behov. Samarbete mellan olika lärargrupper och skolans elevvårdspersonal är viktigt. Specialpedagogen har här en särskild uppgift och kan bidra till lösningar utifrån sin särskilda kompetens. Jag vill också peka på att bestämmelserna om åtgärdsprogram för elever i behov av särskilt stöd har förstärkts och nu gäller i alla skolformer i den obligatoriska skolan och gymnasieskolan.</textBlock>
    <textBlock id="i-87b2c8913b0d24ef">Regeringen har under de senaste åren kraftigt ökat statsbidragen till kommunerna och därmed ökat kommunernas möjligheter att göra insatser för bl.a.</textBlock>
    <textBlock id="i-46728523e602330c">elever i behov av särskilt stöd. Regeringen har vidare genom Statens skolverk fördelat särskilda medel till kompetensutveckling av lärare, där det specialpedagogiska området är särskilt prioriterat. Kommunerna som har ansvar för kompetensutveckling har härigenom fått ökade möjligheter att ge personalen nödvändig kompetensutveckling.</textBlock>
    <textBlock id="i-88f2ade1f031b5d7">Särskolan är viktig för utvecklingsstörda barn som har behov av mycket stöd och hjälp. Målen och pedagogiken i särskolan är anpassade till dessa barns behov. Många föräldrar uttrycker sig mycket positivt om särskolan och tycker att barnet får den hjälp och det stöd som behövs för att utvecklas optimalt.</textBlock>
    <textBlock id="i-83fdb14344927342">Skollagen anger att det är barn som är utvecklingsstörda som ska tas emot i särskolan. Vad som sägs om utvecklingsstörda i skollagen ska även gälla dem som har vissa andra bestående begåvningsmässiga funktionshinder samt personer med autism eller autismliknande tillstånd. När ansvaret för särskolan fördes över från landstingen till kommunerna angavs i motiven (prop. 1991/92:94, 1991/92:UbU21) att endast elever som tillhör särskolans personkrets ska tas emot i särskolan och att beslut om särskoleplacering ska baseras på pedagogiska, psykologiska och vid behov medicinska utredningar. Kommunerna måste därför, för att kunna fatta korrekta beslut om mottagande av en elev i särskolan, ha tillgång till kompetent personal med goda kunskaper både om psykiskt utvecklingsstörda elever och om särskolan.</textBlock>
    <textBlock id="i-70747a50d9fbbbd3">Ett beslut om mottagande ska med andra ord grundas på en noggrann prövning och bedömning. Enligt lagen (1995:1249) om försöksverksamhet med ökat föräldrainflytande över utvecklingsstörda barns skolgång kan utvecklingsstörda elever dock, om inte vårdnadshavaren ger sitt medgivande till att barnen tas emot i särskola, i stället fullgöra skolplikten i grundskolan.</textBlock>
    <textBlock id="i-ab0b7a91bf06ffc3">Elevökningen har varit stor i särskolan. Den varierar dock kraftigt mellan kommuner och län. Det finns flera tänkbara förklaringar till elevökningen, bl.a. att kommunaliseringen har inneburit att tillgängligheten till särskolan ökat. Skolverket har i undersökningar dock kunnat konstatera uppenbara brister inom särskolan avseende utrednings- och urvalsförfarande och kommer därför att rikta insatser till de kommuner som uppvisat brister i ansvarstagande. Även mer generella insatser kommer att genomföras. Jag återkommer i min replik till vilka aktiviteter som pågår.</textBlock>
    <textBlock id="i-b7318178e4b40418">Jag anser att det behövs ytterligare insatser för att stärka den enskilda elevens rätt att bli mottagen i, för den enskilda eleven, rätt skolform. Regeringen har därför gett Skolverket i uppdrag att ta fram allmänna råd eller informationsmaterial om rutinerna för utredning och beslut om mottagande i särskolan. Jag ser med stort intresse fram emot att ta del av Skolverkets redovisning den 15 maj i år och avser att återkomma i frågan därefter.</textBlock>
  </contentBlock>
  <contentBlock page="0" id="i-70309e67a7c4d235">
    <textBlock id="i-f73921fda88e8faa">Anf.  2  CRISTINA HUSMARK</textBlock>
    <textBlock id="i-89bc46ca00a4a564">PEHRSSON (m):</textBlock>
    <textBlock id="i-c9dd2a87fe3abb04">Fru talman! Tack så mycket för svaret, statsrådet</textBlock>
    <textBlock id="i-26c8ddbcea686cdf">Wärnersson.</textBlock>
    <textBlock id="i-8f1a7385ca58c83a">Det kanske inte stod så mycket som jag hade hoppats om vårdkedjan. Om barn får en medicinsk diagnos är skolan en del i en behandlingsmodell. Det sades inte så mycket om ny forskning och nya metoder, utan mer att vi ska se till att de som i dag inte har utbildning ska få utbildning. Det stod inte heller så mycket som jag hade hoppats när det gäller oron för alla dessa barn som i dag skrivs in i särskolan. Men det kanske kommer något i replikerna.</textBlock>
    <textBlock id="i-0faf687eb30d6551">Låt mig börja med att säga att jag väldigt ofta får en kommentar ute i skolorna där lärarna säger till mig: Det är så jättebra om Kalle går till doktorn och får en diagnos, för då kommer han tillbaka med en lapp där det står ADHD, DAMP osv. och då kan jag gå till skolnämnden och begära mer resurser.</textBlock>
    <textBlock id="i-b59577f9fb673f32">Det verkar i många skolor och klasser finnas en tilltro till att diagnoser på något sätt ska lösa de här bekymren för fröken snarare än för Kalle. Men om</textBlock>
    <textBlock id="i-5928a66001505e25">Kalle får en felaktig diagnos blir också undervisningen felaktig. Gör skolan rätt saker med rätt barn i dag?</textBlock>
    <textBlock id="i-003a0d484a50b5a4">Det är det jag undrar. Det är det min interpellation handlar om.</textBlock>
    <textBlock id="i-2e8f8af79d5ec27d">När det gäller de medicinska diagnoserna och hur man diagnostiserar barn ser vi att det finns en väldig fight i dag i Sveriges land mellan olika uppfattningar, och däremellan ser jag barnet som står med sina problem. Den medicinska sakkunskapen är alltså inte enig.</textBlock>
    <textBlock id="i-f83a7db8684dcd5e">Det finns ett stort antal barn i dag med ADHD,</textBlock>
    <textBlock id="i-2d25bef956a6943c">DAMP och Aspergers syndrom, men är de så många som vi ser i dag eller har det gått inflation i diagnoser?</textBlock>
    <textBlock id="i-4399e6afb0ac44c3">Vilket ansvar har skolan? Vilka pedagogiska metoder finns det att tillgå som passar barnet, som passar just Kalle? För det har väl inte gått så långt att vi behöver diagnoser för att kunna undervisa?</textBlock>
    <textBlock id="i-0d72afc419490cf2">Jag oroar mig för att dessa diagnoser ställs för ofta i dag och för att de rätta metoderna inte finns att tillgå.</textBlock>
    <textBlock id="i-b5be448c4c11718c">I dag kan lärare i t.ex. en sjätteklass ställas inför en helt omöjlig arbetssituation. De ska undervisa elever i olika mognadsålder och som är olika gamla.</textBlock>
    <textBlock id="i-31480c77894f7df4">Då ska de samtidigt vara lågstadielärare och mellanstadielärare. De ska vara högstadielärare och kanske t.o.m. gymnasielärare, samtidigt som de ska vara förskollärare, särskollärare eller speciallärare. Det är en ganska omöjlig situation i dag.</textBlock>
    <textBlock id="i-2502a664cbc0c274">När så en del barn med speciella problem söker sig till mindre skolor och friskolor för att möta en annan inlärningssituation hör jag väldigt många rop från socialdemokraterna. Man talar om segregation och säger usch och fy i stället för att se det som en möjlighet att hjälpa de barn som skolan i dag inte hjälper.</textBlock>
    <textBlock id="i-808b8f9d69823c82">I min kommun - Svalövs kommun - planerar man nu en friskola för barn med just läs- och skrivproblematik. Jag tycker att det hade varit väldigt kul om statsrådet hade kunnat säga att det verkar väldigt bra och att det är trevligt för barnen och att hon hoppas att de ska må bra i den skolan med speciell pedagogik och med en lärare som har entusiasm.</textBlock>
    <textBlock id="i-ce5ed64150ce2d61">Men var finns forskningen på detta område? Det frågar jag mig. En lektor vid Lärarhögskolan skriver till mig att det inte finns så mycket forskning. Hon säger att lärarna inte är tillräckligt duktiga.</textBlock>
    <textBlock id="i-4f0c75c774f28fa0">Särskolan kommunaliserades 1996. Det var meningen att särskolan skulle ingå som en naturlig del i grundskolan, men tendensen är klar i dag. Utredningar och inskrivningar av barn sker på alltför lättvindigt sätt. Det medger också statsrådet i sitt svar.</textBlock>
    <textBlock id="i-e7b5abb30544a304">Man säger att tolkningarna är för trubbigt formulerade för att man ska kunna skriva in barnen. Det finns för många barn som kommer in i den grå zonen.</textBlock>
    <textBlock id="i-a884a16b3e719f08">Det är barnen med ADHD, DAMP och Aspergers som skrivs in i denna gråzon. Det är därför barnen kommer fel och det blir för många barn i särskolan.</textBlock>
  </contentBlock>
  <contentBlock page="0" id="i-94c6bb069504ccc5">
    <textBlock id="i-b78505c2f9d42628">Anf.  3  Statsrådet INGEGERD WÄRNERS-</textBlock>
    <textBlock id="i-427bebb08e903217">SON (s):</textBlock>
    <textBlock id="i-f6c02ce4b31e8eb8">Fru talman! Låt mig först understryka att jag och</textBlock>
    <textBlock id="i-8abed8c7f24d6760">Cristina Husmark Pehrsson är helt överens om att det inte får vara de medicinska diagnoserna som ska styra vad som händer barnet i skolan. Detta påpekade jag i den utvecklingsplan som jag lämnade till riksdagen när jag tillträdde om skolminister. Det är de pedagogiska bedömningarna som ska vara avgörande. Vi tog också upp detta i den s.k. FUNKIS-propositionen om funktionshindrade elever i skolan.</textBlock>
    <textBlock id="i-90cedd885ba4566a">Många föräldrar säger i dag att de måste ha den medicinska diagnosen i handen för att kunna få stödet från skolan. Jag ser det som oerhört olyckligt om politiker och skolan har det synsättet. Det ska inte vara så. Det är ju skolan som har möjligheten att göra bedömningen. Sedan kan det vara så att förälder, elev eller skola måste gå vidare för att kanske få en bekräftelse eller för att få veta vad det är som ligger bakom barnets eller elevens uppträdande, beteende eller svårigheter. Det kan kännas nödvändigt för föräldrarna, men det ska aldrig vara förutsättningen.</textBlock>
    <textBlock id="i-32bd2ed7852aa193">För en kort tid sedan fick jag - jag har inte kunnat sätta mig närmare in i den - en rapport från ett</textBlock>
    <textBlock id="i-3c48634fb7d33e3b">OECD-möte som hölls i Spanien på temat Learning</textBlock>
    <textBlock id="i-94b682d898f2893e">Sciences and Brain Research. Här fanns en mycket erkänd forskare som heter James Swanson. Denne</textBlock>
    <textBlock id="i-5890e3e1c7b61fff">James Swanson säger att slutsatsen egentligen är att den biologiska forskningens framsteg öppnar för möjligheter att göra mer precisa bedömningar beträffande vad som är biologiska orsaker och vad som är psykosociala orsaker och därmed kunna ge rätt behandling.</textBlock>
    <textBlock id="i-66e747a19829b248">Vi vet också att det i just Sverige och Storbritannien finns ett oerhört stort antal elever som har fått diagnosen DAMP. Så är det inte i andra länder. Då måste man ställa sig frågan hur det kommer sig att diagnosen har fått detta stora genomslag just i Storbritannien och i Sverige. Jag har inget svar på detta, för det har nyligen lagts fram för mig, men jag vet att det finns olika vetenskapliga artiklar runt det tema som Cristina Husmark Pehrsson tar upp. Jag ser det också som mycket angeläget att den forskning som bedrivs blir tillgänglig för den personal som finns ute i skolorna. Därför avsatte vi i propositionen om funktionshindrade elever i skolan - riksdagen beslutade också om det - 6 miljoner enbart till forskning mot just dessa elever. Sedan har vi fortsatt att i budgeten lägga ytterligare pengar till forskning om elever och elevers uppträdande i skolan.</textBlock>
    <textBlock id="i-a46638f01408179b">Eftersom interpellationen handlar om denna grupp barn tror jag att det är kunskapen och tillsammans med den forskningen som måste in i skolan, så att lärare också känner sig säkrare när de ska göra den pedagogiska bedömningen av hur man på bästa sätt ska kunna möta dessa elever.</textBlock>
  </contentBlock>
  <contentBlock page="0" id="i-317dad86064d1315">
    <textBlock id="i-82a1d97d639aa447">Anf.  4  CRISTINA HUSMARK</textBlock>
    <textBlock id="i-46c42cadcaafb09e">PEHRSSON (m):</textBlock>
    <textBlock id="i-f2b8eeaaf52c3208">Fru talman! Jag välkomnar statsrådets vilja att försöka bredda denna diskussion och få fram ett mer tvärvetenskapligt synsätt för att hjälpa och stödja dessa barn. Får de en diagnos är skolan en del i behandlingen och måste så vara.</textBlock>
    <textBlock id="i-4349097e97b45a9b">Jag återgår till särskolan och till det ökade antalet gråzonsbarn. De har alltså ökat med 50 % på ungefär tio år i särskolan, medan barnen i vanliga skolor bara har ökat med 18 %. Särskolans elevkrets, har vi sagt, är ett vitt begrepp, och det finns väldigt många barn i gränslandet.</textBlock>
    <textBlock id="i-e738ba233454c76b">Kommunerna har i enkät till Skolverket rapporterat att 40 % av kommunerna har sagt att den grupp elever som går i särskolan har förändrats och att barn med ADHD, DAMP och koncentrationssvårigheter har kommit dit. Jag säger inte att de barn som har fått diagnos inte ska gå i särskolan, men i dag får väldigt många barn alltför lättvindigt en diagnos - ADHD</textBlock>
    <textBlock id="i-81dd81ba37dc1771">och DAMP - som inte är medicinskt accepterad. Det är det jag är rädd för, dvs. att skolan i dag alltför lättvindigt sätter denna diagnos, och så slipper man barnet i klassen.</textBlock>
    <textBlock id="i-ae9f2c20d9016cec">Jag har en fråga till, statsrådet, och det gäller barn som skrivs in i särskolan. Göteborg har framstått som ett av problemen. Man har sett att väldigt många barn har skrivits in. Det gäller inte bara ADHD- och</textBlock>
    <textBlock id="i-66f35903e7c17348">DAMP-barnen utan också invandrarbarnen. Man har sett att barnen har diagnostiserats via tolk. Det kan vara väldigt missledande.</textBlock>
    <textBlock id="i-e1d116bdeec7fec5">Jag har en bekant som är lärare för svenska 2 i</textBlock>
    <textBlock id="i-f03a716a1befbff9">Göteborg som säger att man diagnostiserar just via tolk. Jag är väldigt orolig för att man kan komma alldeles fel. Blir diagnosen fel blir också insatserna fel.</textBlock>
    <textBlock id="i-6fe70601f47d7b3e">Det är inte bara invandrarbarnen som har ökat i antal i särskolan i Göteborg, utan det är faktiskt också</textBlock>
    <textBlock id="i-e767366882076e83">ADHD- och DAMP-barnen. I Göteborg har särskolebarnen ökat med 148 % under 90-talet. Nu ska Skolverket titta speciellt på Göteborg, men jag hoppas att man också tittar på landet i övrigt och undersöker hur vi sätter diagnos på barnen. Vilka är diagnoskriterierna? Ska det vara en allmänläkare? Ska det vara en specialistläkare? Räcker det med psykologen? Det är diffust. Det är flummigt, och jag är fortfarande rädd för att för många av våra s.k. bokstavsbarn nu också blir gråzonsbarn.</textBlock>
    <textBlock id="i-bc98c77bcbe3845d">Tänker statsrådet på något sätt ta upp problematiken att vi har luddiga och trubbiga instrument när vi gör bedömningen och ställer diagnosen i skolan när barn ska söka in till särskolan?</textBlock>
  </contentBlock>
  <contentBlock page="0" id="i-6ac68597c641bda9">
    <textBlock id="i-081c4a252e7f3711">Anf.  5  Statsrådet INGEGERD WÄRNERS-</textBlock>
    <textBlock id="i-f3f4fd6940d8cf7a">SON (s):</textBlock>
    <textBlock id="i-5d5a1313c044693c">Fru talman! Vi har också ansett från regeringen att det är viktigt att vi tittar över varför ett utökat antal elever söker till särskolan och också särskolan generellt. Nu ingår det också i Skolverkets uppdrag att se över särskolan. Det var ett av de områden jag uppmärksammade när jag började som skolminister.</textBlock>
    <textBlock id="i-231bce979891dc5f">Vi har tittat på varför denna elevökning sker.</textBlock>
    <textBlock id="i-42e712b0f0a359d7">Skolverket redovisade detta i oktober 2000. Rapporten kallades Hur särskild får man vara? En analys av elevökningen i särskolan.</textBlock>
    <textBlock id="i-8292f06dde1563d2">Nu arbetar man vidare utifrån det här och också i det perspektivet som Cristina Husmark Pehrsson redovisar. Vi vet i dag att vi givetvis har fler barn som har en utländsk bakgrund än vad vi har haft annars. Det ställer givetvis ökade krav på såväl särskolan som t.ex. specialskolan, där vi har de döva eleverna. Hela tiden gäller det som vi kanske tidigare bara pratade om i, om man får säga så, den vanliga grundskolan och i gymnasiet. Det är precis samma kompetens som nu krävs inom särskolan och i våra specialskolor. Det handlar t.ex. om att kunna möta just invandrarbarnen.</textBlock>
    <textBlock id="i-3a2e24b6a23c82da">Jag har gett flera uppdrag som nu ligger och ska redovisas från Skolverket. Ett annat uppdrag är att titta på kvalitet i särskolan. Det gäller såväl den obligatoriska särskolan som gymnasieskolan. Man ska komma tillbaka i oktober, men man har också fått i uppdrag att göra uppföljning och utvärdering av den s.k. förlängda försöksverksamheten, den som ger föräldrar större möjlighet att påverka. Man ska också titta på, vilket vi inte har gjort, individintegreringen, när en särskoleelev går individintegrerad i grundskolan och följer särskolans kursplan. Hur är det i förhållande till att vara gruppintegrerad eller enbart gå på särskolan?</textBlock>
    <textBlock id="i-b119c0e4828f5c8a">Det är väldigt viktigt att det sker en revidering av kursplanerna på särskolan. Det handlar om tillsynen av den obligatoriska särskolan. Och här har Skolverket under 2000 granskat särskolan i tio kommuner, och man kommer också att komma tillbaka med en ordentlig redovisning av hur det fungerar.</textBlock>
    <textBlock id="i-63140f8bb67ece7c">Vi har också en informell grupp som består av representanter från Skolverket, FUB, Kommunförbundet och SCH. Syftet med den här gruppen är kanske också att uppmärksamma t.ex. det som Cristina Husmark Pehrsson tog upp, alltså vad som är på gång men också det som är aktuellt och sker ute för att vi hela tiden ska kunna få in signaler utifrån verksamheterna och tidigt kunna uppmärksamma dem.</textBlock>
    <textBlock id="i-04e03a7af6ac45ac">När det gäller dessa barn, som inte är många, ser jag att vi har en mycket viktig uppgift att se till att de också får det bästa mottagandet men också att ge stöd och hjälp till den personal som arbetar inom särskolan. Vi vet ju att de barn som är där är precis som alla andra. De befinner sig på en lång rad olika nivåer.</textBlock>
    <textBlock id="i-4bc69616a50e6168">Ibland krävs det spetskompetenser även inom särskolan för att man ska kunna möta vissa av barnen.</textBlock>
    <textBlock id="i-48079f11bf0e4321">Andra av de här barnen ligger kanske väldigt nära de barn som finns inom grundskolan. Det handlar just om att vi har de olika kompetenserna bland personalen, att vi ser till att det blir kompetensutveckling och att vi också har forskning och uppföljning av särskolan.</textBlock>
  </contentBlock>
  <contentBlock page="0" id="i-69af6f453180d629">
    <textBlock id="i-2a23cdd2bcc849a5">Anf.  6  CRISTINA HUSMARK</textBlock>
    <textBlock id="i-c439e7719a6fe246">PEHRSSON (m):</textBlock>
    <textBlock id="i-95184cc20e453126">Fru talman! För det första gäller det individintegrerad undervisning. Jag är glad över att man tittar på det för jag tror att det ibland har gått hysteri i detta, att barn till varje pris ska integreras även om de inte mår bra av det.</textBlock>
    <textBlock id="i-5674f27297c7ea54">För det andra gäller det barn med utländsk bakgrund. Jag är rädd för att man kanske diagnostiserar fel därför att de här barnen har språksvårigheter emot sig. De har traumatiska upplevelser sedan tidigare.</textBlock>
    <textBlock id="i-27c64c23462aec36">Vet statsrådet att det i dag sitter barn i grundskolan med hörselskydd på sig? För att de ska kunna få lite lugn och ro sitter de med stora hörselkåpor på sig.</textBlock>
    <textBlock id="i-f93f6e85e54a5ddf">I grundskolan i Landskrona har man uppmätt 110</textBlock>
    <textBlock id="i-dd805c8e7eed20b3">decibel i korridorerna. Och förskolepersonalen börjar i dag använda hörselskydd.</textBlock>
    <textBlock id="i-8632149a8addb331">Ordning och reda och lugn och ro krävs för att vi alla ska må bra i en inlärningssituation, inte minst för de här barnen med koncentrationssvårigheter. Jag menar att vi också måste forska i vad ordning och reda och lugn och ro i ett klassrum betyder för en inlärningssituation. Då skulle kanske de här barnen med koncentrationssvårigheter kunna få vara integrerade och få vara med i klassen, men de som är det i dag sitter med hörselkåpor. Det kan hända, vilket jag är rädd för, att de här bokstavsbarnens diagnoser är en effekt av en omänsklig skolmiljö.</textBlock>
    <textBlock id="i-36ec7c3e2535af76">En kort fråga blir därför om skolministern anser att skolan är en del i en vårdkedja. Vi har sett i svaret att man pratar om att det från skolans sida är viktigt med kontakt med familjen. Men vad är det för kontakt med dem i vården, som har ställt diagnosen? Man har nämligen ställt en medicinsk diagnos, och däremellan är skolan. Till sist undrar jag om statsrådet anser att hörselskydd är ett pedagogiskt hjälpmedel.</textBlock>
    <textBlock id="i-e94b0b84945f5c45">Tack!</textBlock>
  </contentBlock>
  <contentBlock page="0" id="i-f9855748b0d20ba2">
    <textBlock id="i-9a981dc17442aed6">Anf.  7  Statsrådet INGEGERD WÄRNERS-</textBlock>
    <textBlock id="i-f9e0097e15464f08">SON (s):</textBlock>
    <textBlock id="i-d449f00a699815f2">Fru talman! Jag tror inte ens att vi behöver forska i att det ska vara ordning och reda och lugn och ro.</textBlock>
    <textBlock id="i-d99b1daba3970746">Jag tror att vi alla kan säga att det ska det vara om man verkligen ska kunna utvecklas. Det gäller precis som Cristina Husmark Pehrsson sade alla miljöer. Då utvecklas vi bäst som människor. Det gäller i synnerhet när vi pratar om elever som behöver mer stöd än andra.</textBlock>
    <textBlock id="i-cf28790b87317f05">Vi måste ha en skola som kan möta elever på olika sätt. Det betyder att det inte finns en fast modell.</textBlock>
    <textBlock id="i-54414d448aaa87ee">Vissa elever behöver kanske under vissa delar av sin skoltid - i förskolan, grundskolan eller gymnasieskolan - vara i mindre grupper för att de just då kräver mer fasta rutiner, där ingenting får rubba sig, än vad deras andra klasskamrater gör. Det vet vi. Det gäller t.ex. den grupp barn som vi har pratat om. En del i att möta dessa barn handlar just om den här fasta strukturen. Det kräver givetvis att vi har mer personal i skolan.</textBlock>
    <textBlock id="i-508512ced53a0520">Vi har haft mindre personal i de flesta kommuner under 90-talet. Jag är därför glad över det förslag som regeringen nu har lämnat om att utöka personalen i skolan. De 15 000 tjänsterna, som även omfattar pedagoger, kuratorer och speciallärare, är välkomna.</textBlock>
    <textBlock id="i-bb87cd2c3b24fc53">Jag hoppas att Cristina Husmark Pehrsson kommer att stötta oss i detta förslag.</textBlock>
    <textBlock id="i-170967d469819758">Det andra gäller hur formerna ska vara, alltså metoderna. Det är kommunerna som ska ha det här ansvaret. Om de här förskollärarna finns där med hörselskydden tycker jag att det är oerhört viktigt att de omedelbart söker upp sina kommunpolitiker och tar en diskussion med dem och ställer frågan om detta är en rimlig arbetsmiljö. Jag vet att man gör de här mätningarna ute i skolorna. Där de här mätningarna är gjorda och man har funnit att ljudnivån är för hög är det en skyldighet för kommunpolitikerna att åtgärda detta. De som går ut och gör mätningarna brukar inte heller ge sig.</textBlock>
  </contentBlock>
  <contentBlock page="0" id="i-74fa0f884be2be31">
    <textBlock id="i-2d0ba046275b39c9">Överläggningen var härmed avslutad.</textBlock>
  </contentBlock>
  <contentBlock page="0" id="i-489950db9db0c899">
    <textBlock id="i-0e87130901663ff8">4 §  Svar på interpellation 2000/01:236 om förslag till nytt kärnämne i gymnasieskolan</textBlock>
  </contentBlock>
  <contentBlock page="0" id="i-4d6af50803ae279d">
    <textBlock id="i-483481d4e6678393">Anf.  8  Statsrådet INGEGERD WÄRNERS-</textBlock>
    <textBlock id="i-7e954f754331e1cd">SON (s):</textBlock>
    <textBlock id="i-e6b5bbf35230def8">Fru talman! Lars Hjertén har frågat om jag ämnar lägga fram förslag om en förändring av gymnasieskolans kärnämnen.</textBlock>
    <textBlock id="i-90cc8ae7f58105ed">Först vill jag ge en kort kommentar. Jag tycker att det är bra att gymnasieskolan diskuteras. Att satsa på utbildning blir allt viktigare. Alla människor oavsett bakgrund ska få likvärdiga möjligheter till bra utbildning. Det är en mänsklig rättighet. Jag vill särskilt betona skolans ansvar för de grundläggande frågorna om demokrati och tolerans. Varje ny generation måste vinnas på nytt för demokratins idéer. Det är en lärdom man kan dra av projektet Levande historia.</textBlock>
    <textBlock id="i-9e9859845f18a46f">Syftet med gymnasiereformen, som inleddes i början av 1990-talet, var att skapa en ny gymnasieskola för alla. Vi vet att elever behöver olika mycket stöd och olika mycket tid. Det gäller särskilt elever som kommer från studieovana miljöer. Detta gäller också alla de unga människor som påbörjar sin utbildning sent i den svenska grundskolan och har mycket att lära under kort tid.</textBlock>
    <textBlock id="i-7af6b06640f74501">Lösningen ligger inte i att sänka ambitionsnivån.</textBlock>
    <textBlock id="i-8cc3691de476c2b3">För att ge alla elever bättre och likvärdiga förutsättningar att nå målen är såväl ämnenas omfattning som innehåll avgörande. Jag vill samtidigt passa på att påminna om att riksdagen, utifrån regeringens förslag i budgetpropositionen för år 2001, har beslutat att den garanterade undervisningstiden ökas med 30 timmar på det estetiska programmet, naturvetenskapsprogrammet och samhällsvetenskapsprogrammet. På övriga nationella program ökas den garanterade undervisningstiden för eleverna med 60 timmar. Beslutet träder i kraft den 1 juli i år.</textBlock>
    <textBlock id="i-f77381eac0ffab4c">Jag menar att det finns flera skäl att överväga frågan om ett nytt gemensamt kärnämne. Arbetslivet ställer krav på social kompetens, delaktighet och eget ansvar. De etiska frågorna aktualiseras på nya sätt.</textBlock>
    <textBlock id="i-8148db27f148a24f">Kultur och kulturarvets koppling till skolans värdegrund behöver belysas. Av Skolverkets granskning av undervisningen i 1900-talets historia, ett regeringsuppdrag som myndigheten redovisade den 1 augusti förra året, framgår att varken grund- eller gymnasieskolan beaktar nutidshistoria på ett fullgott sätt. Skolverket konstaterar dessutom, i en temabild om värdegrunden Med demokrati som uppdrag publicerad år</textBlock>
    <textBlock id="i-d1e4cf0c6e519c18">2000, att det finns en stor vilja och ett stort engagemang för demokrati- och värdegrundsfrågor. Trots detta får inte eleverna den utbildning och demokratiska skolning de har rätt till. Alla elever behöver en god grund för att fungera väl i samhället. Deras medborgerliga bildning behöver stärkas.</textBlock>
    <textBlock id="i-9661f770dfa39620">Jag har nyligen svarat partikollegan Sten Tolgfors i samma ärende.</textBlock>
    <textBlock id="i-5cda87739c88094a">Mitt svar är detsamma. Arbetsgruppens promemoria En utveckling av gymnasieskolan har överlämnats till den parlamentariska kommitté som ska utreda gymnasieskolans framtida studievägar - Gymnasiekommittén 2000 - för att behandlas inom ramen för dess uppdrag. Kommittén har nyligen fått tilläggsdirektiv och förlängd tid till den 31 april 2002. Jag rekommenderar att även Lars Hjertén framför sina synpunkter till sitt partis representant i kommittén.</textBlock>
    <textBlock id="i-3a00f02567ae4a2e">Jag avvaktar nu utredningens redovisning och har för närvarande därför inte för avsikt att vidta några ytterligare åtgärder med anledning av arbetsgruppens förslag.</textBlock>
  </contentBlock>
  <contentBlock page="0" id="i-21905f205691c64f">
    <textBlock id="i-dcab369608378f3b">Anf.  9  LARS HJERTÉN (m):</textBlock>
    <textBlock id="i-13cdbdcb68cef541">Fru talman! Jag vill tacka skolministern för ett snabbt svar på min interpellation.</textBlock>
    <textBlock id="i-93fc1078d473ff56">Skolministern säger att det är bra att gymnasieskolan diskuteras, vilket vi är helt överens om, liksom att det är viktigt att satsa på utbildning, att alla människor har rätt till en bra utbildning. Jag har ingen annan uppfattning. Däremot skiljer vi oss åt när det gäller vilken utbildning alla gymnasister ska få. Vi tror inte att alla ungdomar ska läsa precis samma kärnämnen på precis samma nivå - helt enkelt därför att ungdomar, precis som vuxna, är olika. Det betyder dock inte att vi vill sänka den allmänna ambitionsnivån i gymnasieskolan.</textBlock>
    <textBlock id="i-3e2c86992ac5c7e1">Min fråga gällde: Behöver vi ett nytt kärnämne i gymnasieskolan, dvs. ett nytt ämne som är obligatoriskt på alla nationella program? Jag är inte så säker på det. Framför allt är jag väldigt tveksam till det förslag som nu har lagts fram av arbetsgruppen och som Gymnasiekommittén diskuterar.</textBlock>
    <textBlock id="i-75d36f2a997e0908">Skolministern hänvisar i sitt svar till Skolverkets redovisning av regeringsuppdraget att granska undervisningen i 1900-talets historia. Jag har tagit del av den rapporten, och den är väldigt bra. Men man kan knappast av den få fram ett besked om att man ska ha ett nytt kärnämne där historia är ett moment av fem olika ämnen.</textBlock>
    <textBlock id="i-b1ed116b7d267066">I rapporten står det att man definierar begreppet nutidshistoria som tiden efter 1945 och att man inte har hunnit med det avsnittet så mycket i skolan - dels på grund av bristande tid rent allmänt, dels på grund av att man har korta lektioner. Jag gissar att det är 40-</textBlock>
    <textBlock id="i-651eef68e3df13ff">minuterslektioner, vilket i dag är ett konstigt sätt att organisera undervisningen i skolan. Gymnasielärarna säger däremot att eleverna i nian kan ganska mycket historia. De kan även 1900-talets historia fram till andra världskrigets slut, dvs. 1945, men sedan är det problem med kunskapen. Hur man ska råda bot på det genom att slå ihop historieämnet med fyra andra ämnen tycker jag är svårt att förstå. Jag är väldigt tveksam till att man ska begränsa historieämnet till</textBlock>
    <textBlock id="i-a74c0493f3fc1106">1900-talet i det här gemensamma kärnämnet.</textBlock>
    <textBlock id="i-24d06888598ab495">Läser man vidare i den här rapporten finner man att problemet är att eleverna inte har lärt sig att vara källkritiska. De sväljer all information okritiskt, säger lärarna. Därför borde historieämnet och dess källkritiska metoder vara en stor tillgång. Men så är det inte i dag, sägs det i rapporten.</textBlock>
    <textBlock id="i-38bfbc5899676b13">Jag tror inte att dagens undervisning i sig lägger hinder i vägen för att studera historia och andra ämnen källkritiskt. I stället är problemet bristen på tid, som man säger i rapporten.</textBlock>
    <textBlock id="i-2b56fbd31c1f8be2">Jag tror inte att vi egentligen är oense om målen.</textBlock>
    <textBlock id="i-b73d26e050376430">Det är medlen jag är tveksam till.</textBlock>
    <textBlock id="i-825a87e96b97d82a">Arbetsgruppen på Utbildningsdepartementet har lagt fram ett förslag om det nya kärnämnet, ett förslag som tydligen skolministern ställt sig bakom eftersom det är ett tilläggsdirektiv till kommittén. Det här ämnet väcker stora förväntningar. Det ska skapa meningsfulla sammanhang och stimulera till reflexion över religiösa, etiska och moraliska frågor och vad det innebär att ta ansvar som medmänniska och samhällsmedlem. Man ska lära sig lösa konflikter och utveckla sociala färdigheter. Man ska få respekt för kvinnor. Man ska få respekt för kulturarvets koppling till skolans värdegrund - och mycket, mycket mer.</textBlock>
    <textBlock id="i-e4f87bffcf6a5af1">Jag talade med en gymnasielärare i helgen om det här förslaget till nytt kärnämne. Han sade: I mina ämnen tar vi upp de här frågorna. Ändå undervisar han inte alls i något av de ämnen som ska ingå i det nya kärnämnet. Det är viktigt att de här ämnena finns med i hela gymnasieskolans verksamhet, i alla ämnen och även i den verksamhet som sker vid sidan av schemat.</textBlock>
    <textBlock id="i-358de90032b645ab">Tror verkligen skolministern att det nya kärnämnet är svaret på de här frågorna och problemen? Jag är, som sagt, mycket tveksam.</textBlock>
  </contentBlock>
  <contentBlock page="0" id="i-b1791a25c849d571">
    <textBlock id="i-50df64ba5ecd5e40">Anf.  10  ULF NILSSON (fp):</textBlock>
    <textBlock id="i-71f5730e2e48f37e">Fru talman! Det är en viktig fråga vad våra kärnämnen i gymnasieskolan ska innehålla och vilken omfattning de olika kärnämnena ska ha. Från Folkpartiets sida har vi inställningen att man ska ha alternativa kärnämneskurser, men vi slår vakt om att det ska finnas ett antal kärnämnen som alla elever ska ha grundläggande kunskaper i.</textBlock>
    <textBlock id="i-e1b126e16d8f9365">Nu säger skolministern visserligen att det här förslaget är överlämnat till Gymnasiekommittén. Men jag menar att diskussionen om ämnen här i kammaren också är viktig, innan en politisk majoritet i en kommitté lägger fram ett förslag som sedan bara går vidare. Jag tror över huvud taget att vi behöver mer av den här typen av allmänna, principiella diskussioner här.</textBlock>
    <textBlock id="i-e2f97ce73086f921">Skolministern tycks anse att ett nytt ämne behövs.</textBlock>
    <textBlock id="i-7bb560a22c8137c6">Det har tidigare kommit uttalanden, för något år sedan, om ett nytt kärnämne som skulle omfatta social kompetens. Motiveringen är att etik, social kompetens och sådana frågor inte uppmärksammas tillräckligt mycket i skolan. Då blir min första reaktion att man först borde se om dagens kursplaner behöver ändras på något sätt, om man kan tillfredsställa de här behoven inom det nuvarande antalet kärnämnen.</textBlock>
    <textBlock id="i-e38b4857ec214270">Det talas mycket om ämnesövergripande läsning i skolan, och det är naturligtvis väldigt viktigt att inse att verkligheten inte behöver följa ämnesgränserna.</textBlock>
    <textBlock id="i-d0754c5c3505696c">Men det är också viktigt att förstå att vissa baskunskaper behövs som grund för ämnesövergripande studier och för t.ex. problembaserat lärande. Kärnämnena är ju skolans definition på vilka områden som eleven behöver grundläggande kunskaper i för att kunna gå vidare till ämnesövergripande studier m.m.</textBlock>
    <textBlock id="i-e0e636d7184bd9dd">Fru talman! Jag är själv med i Gymnasiekommittén som Folkpartiets representant. Jag kommer naturligtvis att lyssna på olika förslag med en öppen attityd och komma med förslag själv. Men jag vill ändå redan nu säga att med det här förslaget, som det ser ut i dag, om ett nytt blandämne löper ämnet en väldigt stor risk att bli ett konturlöst ämne. Vi har alltså medier, etik, social kompetens, samhällskunskap, religion och lite historia i samma ämne. Jag kommer att tänka på svenskämnet i grundskolan, som på 80-talet hade stora problem när man under en period plockade in så väldigt mycket att eleverna inte riktigt fattade vad ämnet handlade om och tyckte att det var ett konturlöst ämne.</textBlock>
    <textBlock id="i-845e210260771944">Dessutom finns det med det här förslaget en väldigt stor risk att samhällskunskap och religion tunnas ut. Samhällskunskap innehåller ändå väldigt mycket om olika statsskick, nationalekonomi osv. Religion innehåller mycket om olika länders religioner, traditioner och högtider.</textBlock>
    <textBlock id="i-0ca568616f32c560">Det är som sagt viktigt att detta diskuteras även utanför Gymnasiekommitténs utredning. I verkligheten skickar ju ändå regeringen ett förslag som man på något sätt är intresserad av, även om det inte är definitivt. När nu ministern verkar inse att ämnet historia borde få större utrymme kan jag inte riktigt förstå varför inte ministern också har övervägt att helt enkelt göra historia till ett nytt kärnämne. Det finns ett ökat intresse bland människor för historia, men samtidigt visar sig bristen på historiska kunskaper alltmer tydlig.</textBlock>
    <textBlock id="i-b908820069a56ff8">Avslutningsvis anser jag att det finns mycket goda skäl att pröva om ämnet historia också skulle kunna bli ett kärnämne i den svenska gymnasieskolan. Jag tycker att det är synd att ministern inte i det här sammanhanget också vill pröva det förslaget.</textBlock>
  </contentBlock>
  <contentBlock page="0" id="i-8d2c5724c632e9c8">
    <textBlock id="i-ca972eb63a8031a4">Anf.  11  Statsrådet INGEGERD WÄRNERS-</textBlock>
    <textBlock id="i-cf475dfef168dc33">SON (s):</textBlock>
    <textBlock id="i-2a051306a39f5aa7">Fru talman! Det finns någonting som är ganska unikt för oss i Sverige, nämligen den öppna process vi har innan vi kommer fram till ett beslut som fattas i</textBlock>
    <textBlock id="i-09b29f57e5958585">Sveriges riksdag. Jag har under den tid jag varit minister talat med ministrar från andra länder och frågat hur de bereder utvecklingen på t.ex. skolområdet. Just den här långa processen som vi har i Sverige är väldigt specifik för oss. Jag uppskattar att Ulf Nilsson berör det här med öppenheten och möjligheten till dialog och att Lars Hjertén säger att vi kanske har samma mål men olika vägar till målet.</textBlock>
    <textBlock id="i-38f31c1081b44a6f">Nu är vi i inledningen på en lång process. Som minister ska jag givetvis ha tankar om hur det går att föra saker och ting vidare. Den här gången har tankarna uttryckts i en arbetsgrupp på departementet.</textBlock>
    <textBlock id="i-a27ad4e4efb683d5">Den prövar frågan om vi kan ha ett nytt kärnämne inom gymnasieskolan. Nu bereds frågan i en kommitté där alla partier kan vara delaktiga. Alla lärare runt om i landet kan höra av sig till departementet för att få veta mera om promemorian. De kan kontakta kommittén. Kommittén ska arbeta fram till våren</textBlock>
    <textBlock id="i-596f94d1fe6998a5">2002. Därefter kommer det att bli en bred remissomgång, för att detta så småningom ska komma tillbaka till riksdagen. Kanske kommer den nya gymnasieskolan att träda i kraft hösten 2004 eller hösten 2005.</textBlock>
    <textBlock id="i-11752fda84d00a09">Det är mycket tid framför oss.</textBlock>
    <textBlock id="i-5c5eb429893df97d">Det är angeläget att lyfta fram frågan och fundera över den när vi ändå ska skapa den nya gymnasieskolan som ska verka fram till 2010. Ska vi ha ämnen som ska se ut precis som innan? Eller ska vi våga tänka annorlunda? Detta är inte på något vis att förringa eller förändra i den bemärkelsen ämnena samhällskunskap och religionskunskap. De finns där och kommer inte att försvinna, inte heller historia som karaktärsämne.</textBlock>
    <textBlock id="i-a405a2061863d1ba">Vi vet när vi tittar på kursplanerna att flera av målformuleringarna är mer eller mindre identiska.</textBlock>
    <textBlock id="i-46ac94c4875e1a61">Man går mot samma mål i sökandet just när det gäller demokratisynen. Den finns med i samhällskunskapen.</textBlock>
    <textBlock id="i-1142997a001cb8c1">Den finns med i religionskunskapen. Den finns med i ämnet historia.</textBlock>
    <textBlock id="i-4a3247bce4ed51aa">Är då detta ett sätt att kunna närma ett samarbete mellan t.ex. lärare som har dessa olika ämnen? Kan vi hitta en gemensam kärna som gör att vi fördjupar oss och underlättar t.o.m. den praktiska hanteringen i skolorna, dvs. schemaläggning osv.? Vi ska få mer tid. Det är fråga om arbetssätt och samverkan. Ökar den öppning som arbetsgruppen har lagt fram på departementet möjligheterna?</textBlock>
    <textBlock id="i-0d6cc1d55f7d496d">Jag låser mig inte. Det kan man aldrig göra när det kommer fram tankar och idéer från en arbetsgrupp.</textBlock>
    <textBlock id="i-1701288f876b05ac">Nu är processen i gång. Båda deltagarna i interpellationsdebatten säger att det är viktigt att ha en diskussion. Hur ser vi på förändringar? Hur stora eller små steg ska vi kunna ta? Det viktiga är att vi inte är låsta från början, utan att vi hela tiden kommer att leva med intrycken, lyssna, ta till oss, ta del av remisserna, innan vi gör det politiska ställningstagandet. Då för vi utvecklingen vidare.</textBlock>
  </contentBlock>
  <contentBlock page="0" id="i-34c2c2a5dfe9a552">
    <textBlock id="i-c5cced95b6404459">Anf.  12  LARS HJERTÉN (m):</textBlock>
    <textBlock id="i-226ae5b75b09829e">Fru talman! Det är en lång process innan man ändrar kärnämnen i gymnasieskolan. Det är bra med en öppen debatt. Det är viktigt att riksdagen från början spelar en aktiv roll i den debatten.</textBlock>
    <textBlock id="i-32fc9d60e0b3a01d">Jag delar en tveksamhet med många inom skolans värld till att man kan begränsa studiet av enskilda viktiga ämnen i ett stort tvärvetenskapligt ämne. Det blir väldigt "styckevis och delt".</textBlock>
    <textBlock id="i-526bdb421524c63a">Vi hade en föredragning i utbildningsutskottet för ett tag sedan av professorer från Riksbankens jubileumsfond. De tog upp frågan om tvärvetenskap. Även om detta inte formellt är tvärvetenskap i gymnasieskolan, är detta ett förstadium till tvärvetenskap på högskolan. De sade att för att klara tvärvetenskapliga studier måste man vara duktig i varje enskilt ämne som ingår i de övergripande ämnesstudierna. Frågan är om inte de som inte har ämnena i övrigt utan bara lär sig dem i det eventuellt nya kärnämnet får väldigt lite av detta.</textBlock>
    <textBlock id="i-c2965930f4a1e7f7">Ingegerd Wärnersson säger att hon inte låser sig.</textBlock>
    <textBlock id="i-c0c51c8289327b9b">Det är bra. Det kanske kan bli ett bättre beslut så småningom än det förslag som nu finns i Gymnasiekommittén. Ingegerd Wärnersson sade i sitt första svar till mig att jag ska prata med min partivän i</textBlock>
    <textBlock id="i-9123420e9bb87f35">Gymnasiekommittén om detta. Det gör jag gärna.</textBlock>
    <textBlock id="i-7ef9cfe0e0c06a91">Men jag tycker att det är viktigt att vi redan på ett tidigt stadium har en diskussion i kammaren.</textBlock>
    <textBlock id="i-6b1bdf3eeffb2421">Jag lyssnade i förra veckan på vad Riksdagskommittén kom fram till. Man sade att man ska skapa insyn och öppenhet och allmän debatt i kammaren.</textBlock>
    <textBlock id="i-a2e256484eb3e910">Riksdagen ska vara en central debattarena. Då är det viktigt att vi har den debatten innan beslut är fattade.</textBlock>
    <textBlock id="i-9edec202df183fd6">När vi sedan fattar beslut i kammaren - som utgångspunkt har vi ett utskottsbetänkande - är alla positioner redan låsta. Debatten är mycket ett spel för galleriet. Ingen ändrar sig i en sådan debatt och voterar på ett annat sätt på grund av att ett annat parti har sagt något annat. Det är därför debatten bör vara öppen just nu.</textBlock>
    <textBlock id="i-b6ba07bc334eaff1">Det vore bra om vi även kunde diskutera kärnämnet lite mer ingående. Skolministern har skickat frågan om kärnämnet vidare som ett extra utskick till kommittén. Vem ska undervisa i ett sådant kärnämne? I arbetslaget säger man att det ska vara ett lärarlag. Men skolan är dock kommunaliserad sedan tio år.</textBlock>
    <textBlock id="i-a44c0a8d1a6b1c94">Ska vi här i riksdagen eller regeringen bestämma att det ska vara lärarlag som ska undervisa? Klarar inte skolan av det på eget bevåg? Hur ska man sätta betyg i ett sådant ämne? Det är en annan intressant fråga.</textBlock>
    <textBlock id="i-8c71f7902f42bdbc">Hur ska man kunna sätta betyg i ett ämne som diskuterar hur det är att vara medmänniska, att lösa konflikter? Vilka betygskriterier ska finnas? Skolverket utformar betygskriterier. Kan de komma med betygskriterier i hur det är att vara medmänniska - att få betyget Mycket väl godkänd i att vara medmänniska?</textBlock>
    <textBlock id="i-ec8eb61f9becd77f">Jag är mycket tveksam till det.</textBlock>
    <textBlock id="i-17dcd31e697c355e">Vi måste se till dessa frågor. Innan man går vidare och diskuterar ett enskilt ämne i gymnasiet behöver man se på hela problemet. Jag sade inledningsvis att jag är överens med skolministern om att etik och moral är viktigt. Det är också viktigt med den gemensamma värdegrunden. Jag tror emellertid inte att man gynnar detta särskilt mycket med ett nytt kärnämne som slår ihop fem olika ämnen.</textBlock>
  </contentBlock>
  <contentBlock page="0" id="i-8984ad5b31577e90">
    <textBlock id="i-87dbdae7a3c93999">Anf.  13  ULF NILSSON (fp):</textBlock>
    <textBlock id="i-7eef77dfffac6f0f">Fru talman! Ämnesövergripande eller tvärvetenskapliga studier bygger dels på att det finns kunniga lärare som kan möta och ha idéer om att bedriva ämnesövergripande studier, dels på att eleverna har bra baskunskaper i olika ämnen som sedan kan knytas ihop. Så börjar man mer och mer arbeta i dagens skola. Den utvecklingen kommer att fortsätta.</textBlock>
    <textBlock id="i-f1492219ec0bca90">Som ämnesförslaget ser ut nu riskerar det att skapa ett konturlöst och svårfångat ämne, fast eleverna bevisligen behöver en viss struktur i sina grundstudier. Det är inte så lätt att uppfatta vad ett ämne går ut på där man ena stunden diskuterar och läser 1900-</textBlock>
    <textBlock id="i-93aea359b09f1fcf">talets historia och andra stunden diskuterar hur man uppträder socialt kompetent på en arbetsplats.</textBlock>
    <textBlock id="i-6c2a99250c9d8d39">Jag tror att många av frågorna kan aktiveras i de ämnen som nu finns. Etiska frågor bör naturligen finnas med i ämnet religion eller i diskussioner om litteratur i ämnet svenska, osv.</textBlock>
    <textBlock id="i-a50fac741097ccf1">Jag återkommer till ämnet historia. Historia är ett sådant ämne som ger grundläggande kunskaper som kan anknyta till många olika ämnen i skolan som dessutom skapar en förståelse för samtiden. Därför vill jag ändå, utan att på något sätt begära att få ett definitivt svar, fråga om ministern över huvud taget har reflekterat över att låta just ämnet historia få en starkare ställning och bli kärnämne i gymnasieskolan.</textBlock>
  </contentBlock>
  <contentBlock page="0" id="i-b402c700af2a6fcc">
    <textBlock id="i-c4d09f2eb356cb76">Anf.  14  Statsrådet INGEGERD WÄRNERS-</textBlock>
    <textBlock id="i-39122d35b69663b5">SON (s):</textBlock>
    <textBlock id="i-73f3dfe03b39ee28">Fru talman! Arbetsgruppens förslag grundar sig på en lång rad i sig helt olika rapporter som inte är beroende av varandra. Det är inte en slump att arbetsgruppen för fram förslaget. Det finns från det perspektiv vi har haft uppföljningar av att arbeta med frågan om skolans värdegrund. Den brister fortfarande. Det är inte så att alla lärare verkligen tar sig an de mål som finns i läroplanerna i sina enskilda ämnen.</textBlock>
    <textBlock id="i-907c5532c3e9dce2">Hade det varit så hade vi kanske inte haft de barn som i dag mår dåligt i skolan eller mobbning osv. - den yttersta konsekvensen av att man inte har hittat ett ordentligt demokratiskt förhållningssätt. Den bristen finns i skolan. Det har framkommit i rapporterna.</textBlock>
    <textBlock id="i-39a2a483268152da">Detta är ett led i att kunna fördjupa sig.</textBlock>
    <textBlock id="i-391a490b18eb9af2">En annan del i en annan rapport, som inte alls har med detta att göra, handlar om betygen. Skolverkets kritik i betygsrapporten är att det förekommer för få strukturerade och planerade diskussioner kring betygssättningen på enskilda skolor. Kontakter för att validera kunskapsbedömningar mellan skolor såväl i den egna som i andra kommuner förekommer sparsamt. Samverkan och samarbete runt betygssättning inskränker sig till någon eller några ämneskolleger.</textBlock>
    <textBlock id="i-b958942302f970d8">Det förs relativt lite resonemang kring vad det egentligen är som man mäter, hur man mäter och svarar mot målen. Så även om riksdagen inte ska styra så måste vi ändå se till att det sker samverkan kring det som riksdagen har krävt i fråga om t.ex. betygssättning.</textBlock>
    <textBlock id="i-ab0e7cfeb90a0405">Detta nya ämne är inte tänkt att ta bort det som finns. Det är kanske den främsta uppfattningen. Vi har samhällskunskapen. Vi har religionskunskapen.</textBlock>
    <textBlock id="i-f5265cba48e3b841">Och den del av historieundervisningen som man tillför är just 1900-talets historia. Man ska utgå från den. Man ska ha dessa kunskaper. Man ska inte betygssätta något som handlar om social kompetens, utan betyg ska ju sättas på elevernas kunskaper i ämnet. Det är inget förslag som gäller någon kurs i form av allmän vett och etikett utan precis de demokratiska formuleringar och frågeställningar som finns i samhällskunskapen, i religionen och i historien lyfts här fram för att kunna diskuteras tvärvetenskapligt.</textBlock>
    <textBlock id="i-09b927367e9eb850">Men det är ju kommitténs uppgift att fundera över detta. Jag vill inte ha något ämne som blir så att säga utarmat. Precis som ni fick redovisat så måste man ju ha en gedigen baskunskap om man ska kunna arbeta tvärvetenskapligt. Det är vi helt överens om.</textBlock>
    <textBlock id="i-2fc9e8c1fbc7ede4">När nu kommittén beaktar detta förslag är det just baskompetensen som är viktig, men man måste se om man ändå inte så att säga kan lyfta det till ytterligare en nivå och kanske fördjupa det ytterligare.</textBlock>
    <textBlock id="i-876e45f0a962eb5d">Arbetsgruppen har inte heller angett tiden, vilket är väldigt viktigt, utan det är också en bedömning som kommittén har att göra. Det är något som vi alltid måste göra i förhållande till andra ämnen. Om man ser att detta vore någonting som man skulle kunna bygga vidare på, hur mycket tid ska vi då kunna ge det för att inte tappa det som vi så att säga redan har men ändå kunna göra denna fördjupning?</textBlock>
    <textBlock id="i-491fa60e0bed6f5c">Många av de frågor som har ställts här är bra, och det är bra att vi diskuterar dem. Något som jag vill ta fasta på var det som Lars Hjertén inledde med att säga, nämligen att vi är överens om att dessa mål är oerhört viktiga. Jag ser det som angeläget att vi nu lyfter diskussionen, och den kan föras på olika sätt.</textBlock>
    <textBlock id="i-a0a8f363cd86f492">Många av de ämnen som vi har i dag och deras konstruktion har funnits sedan många år tillbaka. Nu är vi på väg mot framtiden. Och jag tycker att det är viktigt att vi som politiker också vågar fråga oss om vi kan göra det annorlunda.</textBlock>
  </contentBlock>
  <contentBlock page="0" id="i-7965a500b17aad17">
    <textBlock id="i-9aefaf8d4713c282">Anf.  15  LARS HJERTÉN (m):</textBlock>
    <textBlock id="i-a1ac842bf418b522">Fru talman! Vi är överens om målen som gäller den gemensamma värdegrunden, att man i skolan ska lära sig att använda ett vårdat språk, att man inte ska förnedra kamrater, bl.a. flickor, vilket tyvärr sker alltför ofta, att man ska lyssna på den som talar och inte tala i mun på varandra, att man ska vara demokrat och att man ska uppfostra i demokrati och att man ska respektera andras åsikter osv. Däremot är vi inte riktig överens om medlen. Jag tror inte att detta eventuellt nya kärnämne är svaret på alla dessa frågor. Jag undrar på vilket sätt det kommer att bidra till att man når detta mål.</textBlock>
    <textBlock id="i-d7e3f6901e55cae0">Skolministern säger att det har kommit många olika rapporter som har spretat åt lite olika håll. Sedan har man ändå försökt samla detta i ett förslag till ett nytt kärnämne.</textBlock>
    <textBlock id="i-82c7244d0b240939">Det är klart att vi ska diskutera betyg här. Men hur man ska genomföra undervisningen måste man ju sköta på varje skola. Vi här i riksdagen kan inte tala om att det nu ska vara ett lärarlag som ska fixa den här undervisningen. Det är så att säga att trampa in på skolans område. Eventuellt kan man i kommunen, men knappast här i riksdagen, diskutera vilka ämnen som ska ha vilka lärarlag.</textBlock>
    <textBlock id="i-0651b03b0eaa90b1">Kärnämnena ligger ju kvar, eftersom detta är ett tillägg. Men de som inte läser historia, vilket ju inte är ett kärnämne i dag, får bara undervisning i 1900-</textBlock>
    <textBlock id="i-f9a054c4084cb1b8">talets historia, vilket inte är särskilt bra. Och det säger jag inte bara som gammal historielärare. Det är ingen historia som börjar 1900. Om man inte har läst om franska revolutionen så har man ingen aning om bakgrunden till det politiska spelet i demokratierna över hela världen i dag. Det är en invändning mot detta kärnämne.</textBlock>
    <textBlock id="i-29cfecb2f8f56347">Men låt oss ha en öppen och frisk debatt om detta i fortsättningen, så hoppas jag förstås att kommittén kommer med ett bra förslag som vi kan fatta beslut om i riksdagen om ungefär ett år.</textBlock>
  </contentBlock>
  <contentBlock page="0" id="i-7fb0ec8bfe0b2d22">
    <textBlock id="i-abdcc10100017e38">Anf.  16  Statsrådet INGEGERD WÄRNERS-</textBlock>
    <textBlock id="i-0aa080b3eb5c6f1c">SON (s):</textBlock>
    <textBlock id="i-5efbe3fd5b75e082">Fru talman! Jag uppskattar i alla fall den öppenhet som Lars Hjertén visar. Det är bättre än när jag hade debatten med Beatrice Ask som sade att man säger nej redan från början.</textBlock>
    <textBlock id="i-d7c1bb63fe5620df">Min erfarenhet av utredningar är att man ofta hittar en kompromiss. Som exempel kan jag nämna</textBlock>
    <textBlock id="i-e1f491829f2487cc">Betygsutredningen för ett antal år sedan. Ordföranden i utredningen frågade samtliga parlamentariska ledamöter om deras inställning till betyg. Någon tyckte att vi inte skulle ha några betyg alls, och någon tyckte att vi skulle ha ett betygssystem med 20 steg. Det var en splittrad bild. Efter flera års arbete kom man fram till att vi skulle ha ett betygssystem med fem steg. Detta tycker jag är ett mycket bra exempel på hur ett ordentligt parlamentariskt arbete med en öppen dialog och möjligheter till synpunkter i och utanför riksdagen kan påverka en process.</textBlock>
    <textBlock id="i-4bc1e8b108739679">Nu har jag lämnat över en stafettpinne, om jag får uttrycka mig på det sättet, till en kommitté. Jag uppskattar debatten här i dag och hoppas att diskussionen ska föras på alla nivåer.</textBlock>
  </contentBlock>
  <contentBlock page="0" id="i-f0dc55a86352e0f4">
    <textBlock id="i-71433f0bcf25b68e">Överläggningen var härmed avslutad.</textBlock>
  </contentBlock>
  <contentBlock page="0" id="i-b390f57a21cbeb11">
    <textBlock id="i-5672a0cee2c610a5">5 §  Svar på interpellation 2000/01:125 om alkoholskatten</textBlock>
  </contentBlock>
  <contentBlock page="0" id="i-eb67180e43ad184d">
    <textBlock id="i-ff0ae0abba233f3b">Anf.  17  Finansminister BOSSE RING-</textBlock>
    <textBlock id="i-f47a502394c2402b">HOLM (s):</textBlock>
    <textBlock id="i-2a6141ca3942b1bc">Fru talman! Per Bill har frågat mig när jag ämnar ge klara och tydliga besked i alkoholskattefrågan.</textBlock>
    <textBlock id="i-7791d09b3910bcc8">Kommissionen har den 28 februari 2000, i enlighet med artikel 226 i EG-fördraget, överlämnat en formell underrättelse till Sverige angående de svenska punktskatterna på öl och vin. Enligt kommissionens uppfattning överträder Sverige, genom sitt sätt att beskatta öl lägre än vin, förbudet för medlemsstaterna att indirekt genom beskattning missgynna varor från andra medlemsstater.</textBlock>
    <textBlock id="i-5b2bd075b077059d">I svar till kommissionen har regeringen bl.a. anfört att den svenska ölskatten, men inte vinskatten, sänktes den 1 januari 1997. Härav följer att det numera föreligger en viss skillnad mellan beskattningen av öl och vin.</textBlock>
    <textBlock id="i-efafb4efd2c38e80">Av alkoholpolitiska skäl har beskattningen av alkoholdrycker i Sverige under lång tid varit starkt relaterad till alkoholstyrkan i drycken. En alkoholdryck med högre alkoholinnehåll har beskattats mer än en dryck med lägre alkoholinnehåll.</textBlock>
    <textBlock id="i-133803ef6fc63c49">Regeringen har därför förklarat sig beredd att överväga en sänkning av skatten på vin så att skatten per volymprocent på vin i den mest sålda kategorin överensstämmer med skatten per volymprocent på starköl. Regeringen avser att återkomma till frågan om beskattningen av öl och vin i den ekonomiska vårpropositionen 2001.</textBlock>
  </contentBlock>
  <contentBlock page="0" id="i-8603686bc0c52dda">
    <textBlock id="i-87b87804c96c8a3d">Anf.  18  PER BILL (m):</textBlock>
    <textBlock id="i-a260717835be7581">Fru talman! Låt mig inledningsvis tacka finansministern för svaret, även om det tyvärr kanske inte gav mig eller tusentals, för att inte säga tiotusentals, människor som berörs av denna fråga så värst mycket mer kött på benen.</textBlock>
    <textBlock id="i-cae629dc745c72c5">Jag fick däremot svar på en fråga som jag inte hade ställt. Och det är bra att finansministern nu tycks vara intresserad av att harmonisera skatterna, så att vi får konkurrensneutrala alkoholskatter. Men det var inte riktigt det som jag frågade om. Vad jag och tusentals andra vill veta är: När tidigast kan vi få sänkta alkoholskatter, och ungefär hur stora sänkningar kan vi se fram emot?</textBlock>
    <textBlock id="i-9c8ba2097991a93c">Omvärlden har förändrats snabbt. Vi har fått en ökad globalisering. Vi har fått öppnare gränser. Vi har fått dagens EU. Vi har fått ändrade införselregler som kommer att ändras ytterligare ett par tre gånger.</textBlock>
    <textBlock id="i-963c60860a3d7628">Vi har sett kommunismens fall i Europa. Och sammantaget ger detta jättestora förändringar för många människor och för många branscher. En av de branscher som verkligen har fått se stora förändringar är alkoholbranschen.</textBlock>
    <textBlock id="i-efff18cc1127142d">Alla våra bryggerier runtom i Sverige, de drygt</textBlock>
    <textBlock id="i-fd116774d2a13f56">300 vin- och spritimportörerna, de tusentals och åter tusentals anställda på Systembolaget och i stort sett hela restaurangnäringen, alla berörs de av att billig alkohol, både laglig och olaglig, forslas över våra gränser.</textBlock>
    <textBlock id="i-04a88aea84cb6d76">De här förändringarna kostar jobb, och företag går i konkurs. Det beror inte på att de svenska företagen är sämre, att de har sämre produkter, att de har sämre marknadsföring eller att de har dyrare produkter, utan det beror på att de har oerhört mycket högre skatt på svenskt öl och vin som är inköpt i Sverige än om man åker ut och köper det.</textBlock>
    <textBlock id="i-2eefd4376c31e788">De här förändringarna har skett under en lång tid men accelererat från halvårsskiftet den 1 juli 2000 när invigningen av Öresundsbron skedde och de liberalare införselreglerna för öl och vin infördes, samma dag dessutom. Alla trodde att man samtidigt skulle få en nedjustering av de skyhöga svenska alkoholskatterna, men det fick vi inte.</textBlock>
    <textBlock id="i-de15dd3a0de06d80">Osäkerheten har bestått. Det har gått ett halvår, det har gått ett halvår till och snart ytterligare ett halvår. Socialministern ger ett besked och finansministern ett annat.</textBlock>
    <textBlock id="i-b032733bce087420">Jag ska ställa min fråga igen och extremt tydligt:</textBlock>
    <textBlock id="i-e6c9840a8bf20fa1">Vilket är det tidigaste datum vi kan få sänkta alkoholskatter i Sverige? Jag förstår att finansministern inte exakt vill sätta skattesatser här i dag utan vill vänta till vårpropositionen. Men det vore bra om man kunde ge ett hum. Handlar det om danska nivåer, eller gäller det det nya begrepp som vi börjar höra, en halvdansk, ett begrepp som betyder att vi ska hamna någonstans mittemellan de svenska skattenivåerna och de danska? Det är mina tydliga frågor.</textBlock>
  </contentBlock>
  <contentBlock page="0" id="i-dce9d5102afc2bc5">
    <textBlock id="i-29a0bb0b430e98de">Anf.  19  Finansminister BOSSE RING-</textBlock>
    <textBlock id="i-c1581dbb98954a00">HOLM (s):</textBlock>
    <textBlock id="i-5f7fc117393ef5d2">Fru talman! Den här frågan har ställts ett tiotal gånger i riksdagen. Interpellanten ställer den nu på nytt. Frågan är ganska enkel, och svaret är ännu enklare och tydligare. När kommer regeringen att återkomma med förslag i ärendet om öl- och vinbeskattningen? I mitt svar sade jag att vi återkommer till frågan i vårpropositionen. Det kan inte bli tydligare.</textBlock>
    <textBlock id="i-40f02e6c4c3e48b6">Om inte interpellanten känner till det är det  den 17</textBlock>
    <textBlock id="i-1bc5887088a81ded">april som vårpropositionen ska föreläggas, t.o.m. på förmiddagen, om det underlättar för informationen.</textBlock>
    <textBlock id="i-4f34262658fe0352">Vi har sagt sedan länge från regeringens sida i många svar till bl.a. EU-kommissionen att vi är beredda att överväga frågan om skatten på vin och öl och de skillnader som där finns. Jag har inget mer precist besked att ge för dagen. Både socialministern och jag har vid olika tillfällen sagt, redan i höstas, att nästa tillfälle vi återkommer är i samband med vårpropositionen.</textBlock>
    <textBlock id="i-45e0a9a0e0036191">Jag tycker trots allt att Per Bill kunde oroa sig lite grann för en mer seriös diskussion som handlar om sambandet mellan alkoholkonsumtion och sociala skador, alkoholskador. Det är ingen tillfällighet att</textBlock>
    <textBlock id="i-b3b6b6aea300a965">Sverige är det land i Europa som har den allra lägsta andelen alkoholskador. Varför har Sverige det? Jo, därför att Sverige också har den lägsta alkoholkonsumtionen. Vi är helt enkelt det land inom EU som har lägst dödlighet i alkoholsjukdomar och alkoholskador. Det tycker jag är en position som vi har skäl att slå vakt om i fortsättningen också. Det är därför som regeringen har anledning att överväga också detta.</textBlock>
    <textBlock id="i-9820176327fe3f3b">Jag förstår att Per Bill har andra anknytningar till andra intressen än just de sociala intressena, eftersom det aldrig är någonting som brukar intressera moderaterna. Det är för regeringen viktigt att väga in också betydelsen av att även i fortsättningen ha en god position när det gäller låga tal i alkoholdödlighet och alkoholskador. Därför kommer regeringen att väga in det i sitt övervägande när vi behandlar frågan i vårpropositionen.</textBlock>
    <textBlock id="i-cca92663a8939c56">Svaret är mycket tydligt till Per Bill: Den 17 april på förmiddagen.</textBlock>
  </contentBlock>
  <contentBlock page="0" id="i-d878780bdc3d3c85">
    <textBlock id="i-676021d61ec819a3">Anf.  20  PER BILL (m):</textBlock>
    <textBlock id="i-07627584b4c567cf">Fru talman! Det är jättebra att få reda på att det är den 17 april som vårpropositionen kommer. Men det är väldigt många som undrar: När kan det träda i kraft? Det är hundratals personer som funderar: Om det kommer ett förslag om en halvdansk eller en heldansk nivå på förmiddagen den 17 april, kan det träda i kraft den 1 juli i år, eller den 1 januari nästa år eller kanske den 1 juli nästa år? Det är faktiskt oerhört viktigt.</textBlock>
    <textBlock id="i-a329def40e33c6fd">Det finns t.ex. företag i dag som funderar: Ska vi låna en miljon kronor för att övervintra under den här tiden när vi har helt konkurrenssnedvridande skatter?</textBlock>
    <textBlock id="i-671e94df79ac7c7c">De vet att de har bra produkter som i tiotals, kanske hundratals år, har sålt bra. Vad ska man säga till en kille eller tjej som jobbar på Systembolaget i Höör eller någonstans i Skåne? Ska han eller hon ta jobbet på ICA eller Konsum som kanske är 500 kr lägre betalt och där man måste jobba både lördagar och söndagar? Ska han eller hon ta det erbjudandet därför att de ser att Systembolaget sakta men säkert kommer att tappa kunder? Det här är frågor som faktiskt är mycket viktiga. Ju tidigare man kan få ett svar, desto bättre.</textBlock>
    <textBlock id="i-51e040a68fd5d372">Sedan vill jag med anledning av den lilla efterslängen av sociala frågor för finansministern berätta att det redan i morgon kommer att hållas en debatt med anledning av ett betänkande om alkoholens skador som faktiskt ganska många moderater är engagerade i. Jag skulle bli oerhört förvånad om det inte fanns någon moderat med i den debatten.</textBlock>
  </contentBlock>
  <contentBlock page="0" id="i-7ac6a72c8c484c9a">
    <textBlock id="i-e79bd389ed5ee33a">Anf.  21  Finansminister BOSSE RING-</textBlock>
    <textBlock id="i-c5739b0c3857288f">HOLM (s):</textBlock>
    <textBlock id="i-b6380fa469607d22">Fru talman! Jag har nu vid ett stort antal tillfällen fått frågor och interpellationer här i riksdagen om just alkoholbeskattningen från moderater. Jag har inte fått en enda fråga från en enda moderat som har handlat om de sociala konsekvenserna av alkoholkonsumtionen, inte en enda fråga där man bekymrat sig om på vilket sätt Sverige ska bibehålla sin mycket goda position när det gäller det låga antalet alkoholskador.</textBlock>
    <textBlock id="i-e0b53465e35d6b82">Det får tas som ett uttryck för att det bara är vid de tillfällen då man beordras till debatt som man ställer upp i den typen av debatt från moderaternas sida. Jag skulle önska att moderaterna hade lite bredare perspektiv, men det är kanske för mycket begärt att de också vägde in de sociala aspekter som jag tycker är viktiga.</textBlock>
    <textBlock id="i-76ee186ad45b7870">Jag vill också lägga till att det inte borde vara obekant för Per Bill att det redan i höstas spekulerades väldigt mycket att det skulle bli en dramatisk minskning av Systembolagets försäljning som en följd av de nya införselreglerna. Starkölsförsäljningen har ökat på Systembolaget strängt taget varje månad under hösten. Jag tror inte att Per Bill behöver bekymra sig för anställningstryggheten för den som har jobb på Systembolaget. Han behöver inte ens bekymra sig över jobb på lördagar, för det pågår nu en försöksverksamhet på det området som har slagit ganska hyggligt ut. Jag tror att det vore bra att vi såg realiteterna. Det här är en viktig fråga som ska övervägas.</textBlock>
    <textBlock id="i-8fabdd08e13e74e3">På vilket sätt kan vi hantera beskattningen på öl och vin i fortsättningen i takt med att våra nya införselregler införs? Det har heller inte det mått av panik över sig som Per Bill och andra moderater ibland försöker frambesvärja. Vi har haft en ganska lugn utveckling under hösten, och det finns skäl att se vad som händer den närmaste tiden för att regeringen sedan ska återkomma i sitt förslag med en definitiv bedömning av hur vi vill att alkoholbeskattningen ska utformas i fortsättningen.</textBlock>
    <textBlock id="i-bd6ed89f8feb7168">Per Bill säger att det är många hundratals som bekymrar sig om exakt vilken tidpunkt en eventuell skattesänkning kan komma. Jag tror och hoppas att det är många fler miljontals människor som kanske bekymrar sig om att vi hittar en utformning på alkoholpolitiken som gör att vi kan bibehålla en god position för Sverige i fortsättningen och hålla nere våra alkoholskador. Det tycker jag är den allra viktigaste sociala aspekten på den här diskussionen.</textBlock>
  </contentBlock>
  <contentBlock page="0" id="i-26c239208a54ada3">
    <textBlock id="i-21f68bda685af6b4">Anf.  22  PER BILL  (m):</textBlock>
    <textBlock id="i-a9aba36d3b01f110">Fru talman! Jag var ganska övertygad om att det var så att när man skrev frågor om alkoholens skadeverkningar var det socialministern som besvarade dem, inte finansministern. Men jag ska skriva en, så får vi se ifall jag kan få finansministern att besvara den. Normalt sett brukar vi bara diskutera sådant någon gång då och då i någon TV-soffa.</textBlock>
    <textBlock id="i-60d34c637ef45f0f">Så över till Systembolagets siffror. Jag vet faktiskt inte vilka siffror finansministern talar om. Jag har siffror över försäljning av vin, öl och cider framför mig. Decembersiffrorna för 1999 jämfört med för</textBlock>
    <textBlock id="i-de5300762ea3d542">2000 visar att vinförsäljningen har sjunkit med 10 % i</textBlock>
    <textBlock id="i-5ec70707a3b399f2">Jönköping, med 13 % i Blekinge, 9,2 % i Skåne och</textBlock>
    <textBlock id="i-329d0ce96d9b8335">11,2 % i Halland. Ölförsäljningen har minskat med</textBlock>
    <textBlock id="i-1649e888fa710283">3,4 % i Jönköping och med 1,6 % i Blekinge. Den har faktiskt gått upp med 1,5 % i Skåne, men den har minskat med 4,5 % i Halland.</textBlock>
    <textBlock id="i-432b959cc5db4707">Om man ska tro på Systembolaget - det brukar vara omvända roller, att finansministern tror på dem och jag är mer skeptisk till dem - och deras senaste statistik och pressmeddelande så säger de mycket tydligt att det under början av 2000 skedde en stark ökning av försäljningen av alkoholdrycker, men att det har skett ett tydligt och markant trendbrott i södra</textBlock>
    <textBlock id="i-339da46c734ff7a6">Sverige från en ökning med 11,5 % under första halvåret till en minskning med 3,3 % under andra halvåret. Särskilt vinförsäljningen har minskat under andra halvåret i södra Sverige. Där minskade den med 7 %. I december minskade den totala försäljningen i södra Sverige med 6,7 %, enligt Systembolagets egen redovisning.</textBlock>
  </contentBlock>
  <contentBlock page="0" id="i-9d6934b831cff222">
    <textBlock id="i-4b2f3f21973b270d">Anf.  23  Finansminister BOSSE RING-</textBlock>
    <textBlock id="i-f72ec5838eae4232">HOLM (s):</textBlock>
    <textBlock id="i-d6055b98a4047746">Fru talman! Det kanske är lite trist att gå igenom statistiken län för län, och Per Bill gjorde några nedslag i Blekinge, Skåne och några andra län. Jag tycker att det är mer intressant att se helhetsbilden, vad som har hänt i hela Sverige och inte bara i södra Sverige.</textBlock>
    <textBlock id="i-7cb242e1947a0ff3">Det som är intressant är vad som har hänt under andra halvåret förra året, dvs. efter det att vi ändrade införselreglerna den 1 juli förra året. Det gjordes ju spådomar från såväl branschen som många moderater och andra om att det skulle bli en väldigt kraftig minskning av försäljningen för Systembolaget, exempelvis när det gällde starköl. Nu kunde ju Per Bill konstatera, bland alla de siffror som han räknade upp, att det faktiskt har skett en ökning av Systembolagets försäljning av starköl under andra halvåret såväl i södra Sverige som i övriga Sverige. Södra Sverige är ju naturligtvis den del av landet som är mest utsatt för de nya införselreglerna, och där skedde en ökning av starkölsförsäljningen med nära 3 % under andra halvåret såväl i södra Sverige som i övriga Sverige. Det gör att jag tycker att jag har skäl för min slutsats, att det inte är någon dramatisk förändring som har skett under den här perioden.</textBlock>
    <textBlock id="i-d8f7679f593ac921">Det finns skäl att följa utvecklingen, och det finns skäl att göra en klok avvägning när det gäller alkoholskatten i fortsättningen, så att vi tillsammans med alla andra insatser som presenterades i riksdagen förra året i det nationella handlingsprogrammet mot alkohol och skattepolitiken på området kan skapa just den goda position som Sverige har haft sedan en mycket lång tid tillbaka. Vi vill gärna fortsätta att vara det land i EU som har absolut minst alkoholskador.</textBlock>
  </contentBlock>
  <contentBlock page="0" id="i-e2b2384373c16798">
    <textBlock id="i-6155d7c4eb5f3508">Överläggningen var härmed avslutad.</textBlock>
  </contentBlock>
  <contentBlock page="0" id="i-814c2160fa570085">
    <textBlock id="i-c8aedc8991627e73">6 §  Hänvisning av ärenden till utskott</textBlock>
  </contentBlock>
  <contentBlock page="0" id="i-4c159aecd2e40a23">
    <textBlock id="i-d6dd326de7f18f7e">Föredrogs och hänvisades</textBlock>
    <textBlock id="i-99d4228a2a60ed58">Förslag</textBlock>
    <textBlock id="i-c6732596e709988f">2000/01:RR11 till trafikutskottet</textBlock>
  </contentBlock>
  <contentBlock page="0" id="i-930abd3a625c2523">
    <textBlock id="i-c3ce56f29e29f984">Motioner</textBlock>
    <textBlock id="i-5c74b67a282b4b80">2000/01:Ub18-Ub23 till utbildningsutskottet</textBlock>
  </contentBlock>
  <contentBlock page="0" id="i-82734244995f4ab9">
    <textBlock id="i-62c7ead54569fccb">7 §  Förnyad bordläggning</textBlock>
  </contentBlock>
  <contentBlock page="0" id="i-fce9090319215ced">
    <textBlock id="i-66565bf1b2a2ae14">Föredrogs men bordlades åter</textBlock>
    <textBlock id="i-32f68463503e00f3">Socialförsäkringsutskottets betänkande 2000/01:SfU8</textBlock>
    <textBlock id="i-a8b0a77464d9a6e8">Socialutskottets betänkanden 2000/01:SoU9 och</textBlock>
    <textBlock id="i-2e40867944c902de">SoU8</textBlock>
    <textBlock id="i-23e6e5efe823b765">Arbetsmarknadsutskottets betänkanden 2000/01:AU7</textBlock>
    <textBlock id="i-4e47e0bb116f628a">och AU6</textBlock>
    <textBlock id="i-9a7306e3f7ed43c1">Skatteutskottets betänkande 2000/01:SkU21</textBlock>
  </contentBlock>
  <contentBlock page="0" id="i-d282274b34ffd80f">
    <textBlock id="i-a389827e5bae3d1b">8 §  Bordläggning</textBlock>
  </contentBlock>
  <contentBlock page="0" id="i-d4738ba593785408">
    <textBlock id="i-7805562575039889">Anmäldes och bordlades</textBlock>
    <textBlock id="i-d2f7bc62f1fd6218">Motioner med anledning av prop. 2000/01:66 Uppehållstillstånd för adopterade</textBlock>
    <textBlock id="i-5336c7001c81d255">2000/01:Sf17 av Magda Ayoub m.fl. (kd)</textBlock>
  </contentBlock>
  <contentBlock page="0" id="i-d50f6ed41c94f4b2">
    <textBlock id="i-57c8c3d931483307">med anledning av skr. 2000/01:62 Brott kan förebyggas!</textBlock>
    <textBlock id="i-70edbc63026f1133">Utvecklingen av det brottsförebyggande arbetet</textBlock>
    <textBlock id="i-c801a52d38287cda">2000/01:Ju4 av Ragnwi Marcelind m.fl. (kd)</textBlock>
    <textBlock id="i-ce1b4be238aa051b">2000/01:Ju5 av Marietta de Pourbaix-Lundin (m)</textBlock>
    <textBlock id="i-97152bf79508c4bd">2000/01:Ju6 av Gunnel Wallin m.fl. (c)</textBlock>
    <textBlock id="i-55d967b444378eea">2000/01:Ju7 av Gun Hellsvik m.fl. (m)</textBlock>
  </contentBlock>
  <contentBlock page="0" id="i-98048fa5d5fc5bac">
    <textBlock id="i-7911da7c9d822458">med anledning av skr. 2000/01:64 Meddelande om kommande förslag om ändringar i de särskilda skattereglerna för vissa andelsägare i fåmansföretag samt i reglerna om underprisöverlåtelse</textBlock>
    <textBlock id="i-0c5e19aa602c9917">2000/01:Sk26 av Carl Fredrik Graf m.fl. (m)</textBlock>
    <textBlock id="i-92b422de307256db">2000/01:Sk27 av Johan Pehrson och Karin Pilsäter</textBlock>
    <textBlock id="i-cd3c279f224daf99">(fp)</textBlock>
    <textBlock id="i-2525ea10d603f53a">2000/01:Sk28 av Mats Odell m.fl. (kd)</textBlock>
  </contentBlock>
  <contentBlock page="0" id="i-7d87180bfa933763">
    <textBlock id="i-27b55b93cf31d494">med anledning av förs. 2000/01:RR10 Högskoleutbildningens utveckling</textBlock>
    <textBlock id="i-1e57fad6ff7e5cb2">2000/01:Ub24 av Yvonne Andersson m.fl. (kd)</textBlock>
  </contentBlock>
  <contentBlock page="0" id="i-beeee6e36cce5fc4">
    <textBlock id="i-d23f4dfefedf48ad">Konstitutionsutskottets betänkanden</textBlock>
    <textBlock id="i-3b26b9b763f20c16">2000/01:KU14 Nationella minoritetsfrågor, m.m.</textBlock>
    <textBlock id="i-bde6cb79d41c1b7e">2000/01:KU15 Allmänna helgdagar, symboler m.m.</textBlock>
  </contentBlock>
  <contentBlock page="0" id="i-fbeb69368734adb4">
    <textBlock id="i-43f872af766221e4">9 §  Anmälan om interpellationer</textBlock>
  </contentBlock>
  <contentBlock page="0" id="i-1cf19ba6ab99f6b3">
    <textBlock id="i-5e0c1dc2c44261ff">Anmäldes att följande interpellationer framställts</textBlock>
  </contentBlock>
  <contentBlock page="0" id="i-990ad75238ade39c">
    <textBlock id="i-e7bb5c184f7c25c4">den 16 februari</textBlock>
  </contentBlock>
  <contentBlock page="0" id="i-ce50a0514cbbdd69">
    <textBlock id="i-1984ae4bb6d583b1">2000/01:261 av Kent Härstedt (s) till socialminister</textBlock>
    <textBlock id="i-71951beec8ebfc57">Lars Engqvist</textBlock>
    <textBlock id="i-43955d4d3955f800">Serveringstillstånd för näringsidkare i Öresundsregionen</textBlock>
    <textBlock id="i-2fac3c45b3cab6d2">2000/01:262 av Yvonne Andersson (kd) till näringsminister Björn Rosengren</textBlock>
    <textBlock id="i-941572ef34675f66">Körkortsexamination</textBlock>
    <textBlock id="i-e99ab779d9822de1">2000/01:263 av Tuve Skånberg (kd) till statsrådet</textBlock>
    <textBlock id="i-566db102e930f4b6">Mona Sahlin</textBlock>
    <textBlock id="i-583d8313ed71874e">Religions- och yttrandefriheten och homosexualiteten</textBlock>
    <textBlock id="i-c8478d97d45b1e7e">2000/01:264 av Jeppe Johnsson (m) till justitieminister Thomas Bodström</textBlock>
    <textBlock id="i-d9c53a69ab909edc">Sexköpslagen</textBlock>
    <textBlock id="i-d4e9519879a92043">2000/01:265 av Inger Lundberg (s) till statsrådet</textBlock>
    <textBlock id="i-e9954a6bd308e7be">Maj-Inger Klingvall</textBlock>
    <textBlock id="i-1f0b4d4ddb7bf8bc">Det kristna kulturarvet i sydöstra Turkiet</textBlock>
  </contentBlock>
  <contentBlock page="0" id="i-6d93c0c310f9093b">
    <textBlock id="i-5a48b97f75c26204">den 19 februari</textBlock>
  </contentBlock>
  <contentBlock page="0" id="i-5255e18adf9f28a0">
    <textBlock id="i-d83260565c4ceaa8">2000/01:266 av Helena Bargholtz (fp) till utbildningsminister Thomas Östros</textBlock>
    <textBlock id="i-b9cfc6c79e1af574">Äldre kvinnors vård och behandling</textBlock>
    <textBlock id="i-504af265583fb107">2000/01:267 av Leif Carlson (m) till socialminister</textBlock>
    <textBlock id="i-ca2e676c91f3d5c5">Lars Engqvist</textBlock>
    <textBlock id="i-f1b3917f364fa861">Landstingen</textBlock>
    <textBlock id="i-71cd252dcf43e792">2000/01:268 av andre vice talman Eva Zetterberg (v)</textBlock>
    <textBlock id="i-a228c0d98bb28489">till utrikesminister Anna Lindh</textBlock>
    <textBlock id="i-ce0a2bffee080cd8">Västsahara</textBlock>
  </contentBlock>
  <contentBlock page="0" id="i-36519ff086ea3a5d">
    <textBlock id="i-7394c7d54d6d9da8">den 20 februari</textBlock>
  </contentBlock>
  <contentBlock page="0" id="i-4b35a8d78ffaa918">
    <textBlock id="i-59428120ba898de4">2000/01:269 av Inger Lundberg (s) till statsrådet</textBlock>
    <textBlock id="i-a98ade8e28572df6">Britta Lejon</textBlock>
    <textBlock id="i-b1d8821a415c9d35">Managementfrågor i den gemensamma sektorn</textBlock>
    <textBlock id="i-71b308e769ab53ba">2000/01:270 av Sten Andersson (m) till justitieminister Thomas Bodström</textBlock>
    <textBlock id="i-87bfed73fa9afdb7">Brottslighet från östeuropa</textBlock>
  </contentBlock>
  <contentBlock page="0" id="i-672bbf78279000ed">
    <textBlock id="i-29cae5a103ebb637">Interpellationerna redovisas i bilaga som fogas till riksdagens snabbprotokoll tisdagen den 6 mars.</textBlock>
  </contentBlock>
  <contentBlock page="0" id="i-a130e94e6d9215ee">
    <textBlock id="i-be034e288f20edb2">10 §  Anmälan om frågor för skriftliga svar</textBlock>
  </contentBlock>
  <contentBlock page="0" id="i-aa257bb27a4f736b">
    <textBlock id="i-82455a17b217d77b">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-56e80b7a88ad808c">
    <textBlock id="i-08d2c8a4ef6dcf74">den 16 februari</textBlock>
  </contentBlock>
  <contentBlock page="0" id="i-acaf4523ed271175">
    <textBlock id="i-0e4546f219915e0c">2000/01:739 av Sten Tolgfors (m) till socialminister</textBlock>
    <textBlock id="i-ed9fdc0477112e9f">Lars Engqvist</textBlock>
    <textBlock id="i-8fcb22b7d46c2321">Adekvat vård för alla</textBlock>
    <textBlock id="i-0de5b428b857e9cf">2000/01:740 av Cristina Husmark Pehrsson (m) till finansminister Bosse Ringholm</textBlock>
    <textBlock id="i-1894cc69f092a29e">Oförsäkrad servicehandel</textBlock>
    <textBlock id="i-0aa2b09f99404262">2000/01:741 av Ingvar Eriksson (m) till jordbruksminister Margareta Winberg</textBlock>
    <textBlock id="i-800c94397d4f7966">Innehållsdeklaration av foder</textBlock>
    <textBlock id="i-7fa8d8be04ee62ee">2000/01:742 av Ulla-Britt Hagström (kd) till statsrådet Lars-Erik Lövdén</textBlock>
    <textBlock id="i-6802500064978f5c">Byggkostnaderna inom EU</textBlock>
    <textBlock id="i-acec6f0c0d269cbf">2000/01:743 av Inger Lundberg (s) till statsrådet</textBlock>
    <textBlock id="i-ec00005bc0d90d36">Lars-Erik Lövdén</textBlock>
    <textBlock id="i-52779e7bc3a05754">Statsbidrag till kommunerna</textBlock>
  </contentBlock>
  <contentBlock page="0" id="i-9703aa1541a757ef">
    <textBlock id="i-f731a04bfc5d688b">den 19 februari</textBlock>
  </contentBlock>
  <contentBlock page="0" id="i-17e6b5a7fcf96d6a">
    <textBlock id="i-223eeb000b2dd679">2000/01:744 av Elizabeth Nyström (m) till statsrådet</textBlock>
    <textBlock id="i-42216ca0fb37b691">Maj-Inger Klingvall</textBlock>
    <textBlock id="i-0cba722f3ae4fde5">Amnesti</textBlock>
    <textBlock id="i-9ddf5cfd4500b4fe">2000/01:745 av Marianne Andersson (c) till statsrådet Maj-Inger Klingvall</textBlock>
    <textBlock id="i-98ec000c79a89ba6">Asylmöjligheter för sexslavar</textBlock>
    <textBlock id="i-b162bb444ae4894b">2000/01:746 av Jeppe Johnsson (m) till kulturminister Marita Ulvskog</textBlock>
    <textBlock id="i-d3c7d63e79f51d91">Avgiftsfinansierad TV-medverkan</textBlock>
    <textBlock id="i-249a92752b1c9abf">2000/01:747 av Elizabeth Nyström (m) till jordbruksminister Margareta Winberg</textBlock>
    <textBlock id="i-2da5d6706e825e3e">Inkonsekvent prostitutionspolitik</textBlock>
    <textBlock id="i-64387b7fcf11e6c7">2000/01:748 av Ulla Hoffmann (v) till jordbruksminister Margareta Winberg</textBlock>
    <textBlock id="i-d39b957c38439bc8">EU:s femte handlingsprogram för jämställdhet</textBlock>
    <textBlock id="i-456eff2432783464">2000/01:749 av Jeppe Johnsson (m) till jordbruksminister Margareta Winberg</textBlock>
    <textBlock id="i-e7801943d0c73f28">Statlig sponsring</textBlock>
    <textBlock id="i-b0ddf232eb5c23fa">2000/01:750 av Nils Fredrik Aurelius (m) till finansminister Bosse Ringholm</textBlock>
    <textBlock id="i-5af75555c82ecdb2">Införseln av öl</textBlock>
    <textBlock id="i-4d289a345dc60468">2000/01:751 av Kjell-Erik Karlsson (v) till miljöminister Kjell Larsson</textBlock>
    <textBlock id="i-872539729d9dada5">Skydd av marina områden</textBlock>
    <textBlock id="i-f24b2f061520d90e">2000/01:752 av Anders Sjölund (m) till näringsminister Björn Rosengren</textBlock>
    <textBlock id="i-1ead954e11a56000">Undanträngningseffekter på arbetsmarknaden</textBlock>
    <textBlock id="i-1ada149bf05825d8">2000/01:753 av Ulla Hoffmann (v) till näringsminister Björn Rosengren</textBlock>
    <textBlock id="i-b0b8268c0f4e13e2">Posttjänster i affärer som saluför pornografitidningar</textBlock>
    <textBlock id="i-7c0c0302ce6a0a54">2000/01:754 av Marianne Andersson (c) till socialminister Lars Engqvist</textBlock>
    <textBlock id="i-4a09057729ff75c2">Elöverkänsliga och tillgänglighet i samhället</textBlock>
    <textBlock id="i-b0c199e3e0f62162">2000/01:755 av Holger Gustafsson (kd) till utrikesminister Anna Lindh</textBlock>
    <textBlock id="i-599b4ae700c110bd">Europarådet och de mänskliga rättigheterna</textBlock>
  </contentBlock>
  <contentBlock page="0" id="i-1499c4edd554230e">
    <textBlock id="i-53d17ba010cf709e">den 20 februari</textBlock>
  </contentBlock>
  <contentBlock page="0" id="i-78e74380bbf5bd7d">
    <textBlock id="i-dc9f69b130014157">2000/01:756 av Inger Segelström (s) till kulturminister Marita Ulvskog</textBlock>
    <textBlock id="i-03609da514a22f37">Skattemedel som finansiering av könsköp utomlands</textBlock>
    <textBlock id="i-08badbf77cfeaad0">2000/01:757 av Mikael Oscarsson (kd) till statsrådet</textBlock>
    <textBlock id="i-9be2e880a22ce229">Ingegerd Wärnersson</textBlock>
    <textBlock id="i-9c382741305b76b8">Stöd till hemmavarande föräldrar</textBlock>
    <textBlock id="i-8534e31e389f6645">2000/01:758 av Sten Tolgfors (m) till statsrådet Ingegerd Wärnersson</textBlock>
    <textBlock id="i-d56f9cc797a894da">Skolans miniminivå i arbetet mot mobbning</textBlock>
    <textBlock id="i-6e14504a6af1567a">2000/01:759 av Sten Tolgfors (m) till statsrådet Ingegerd Wärnersson</textBlock>
    <textBlock id="i-752dedd80bb64b4b">Möjlighet att utkräva ansvar av skolan vid mobbning</textBlock>
    <textBlock id="i-9c8d5d53a80f693d">2000/01:760 av Sten Tolgfors (m) till statsrådet Ingegerd Wärnersson</textBlock>
    <textBlock id="i-980d98c9d8ebb584">Skolans ansvar vid mobbning</textBlock>
    <textBlock id="i-fc6cef07bb9dd22e">2000/01:761 av Jan Backman (m) till statsrådet Lars-</textBlock>
    <textBlock id="i-7c4b182dfdb93cc6">Erik Lövdén</textBlock>
    <textBlock id="i-3b8bec088dac64dd">Dubbla reklamskatter i Öresundsregionen</textBlock>
    <textBlock id="i-a24cd91c7fecad5b">2000/01:762 av Lisbet Calner (s) till miljöminister</textBlock>
    <textBlock id="i-22810c8f9f541fe0">Kjell Larsson</textBlock>
    <textBlock id="i-f06c0808a080e9bd">Vindkraftens utbyggnad</textBlock>
    <textBlock id="i-0bc5b7a34dba15cd">2000/01:763 av Marianne Andersson (c) till utrikesminister Anna Lindh</textBlock>
    <textBlock id="i-264deaff63453d01">Svältens offer i Nordkorea</textBlock>
  </contentBlock>
  <contentBlock page="0" id="i-5968dd23fa45db38">
    <textBlock id="i-689584d750e78a7d">Frågorna redovisas i bilaga som fogas till riksdagens snabbprotokoll tisdagen den 6 mars.</textBlock>
  </contentBlock>
  <contentBlock page="0" id="i-37b777058756ef51">
    <textBlock id="i-8c0e202bd9e44c95">11 §  Anmälan om skriftliga svar på frågor</textBlock>
  </contentBlock>
  <contentBlock page="0" id="i-976df478c92a66a0">
    <textBlock id="i-0ef80956b319407a">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-2a32428157dcbd44">
    <textBlock id="i-3022eeb6bb640b25">den 16 februari</textBlock>
  </contentBlock>
  <contentBlock page="0" id="i-f93141b47173972d">
    <textBlock id="i-d45e081595745f41">2000/01:629 av Yvonne Ångström (fp) till utrikesminister Anna Lindh</textBlock>
    <textBlock id="i-9364327dddbd73aa">Hantering av svenskar i nöd utomlands</textBlock>
    <textBlock id="i-a4f27e74a720554d">2000/01:633 av Michael Hagberg (s) till jordbruksminister Margareta Winberg</textBlock>
    <textBlock id="i-4bd208b0eca17b7a">Stöd till fjällrasavel</textBlock>
    <textBlock id="i-8c86401d5838dc83">2000/01:634 av Eskil Erlandsson (c) till jordbruksminister Margareta Winberg</textBlock>
    <textBlock id="i-3ba86dc0c53d088f">Ekologiska livsmedel</textBlock>
    <textBlock id="i-abfacfcbeab2e3ec">2000/01:642 av Gudrun Lindvall (mp) till jordbruksminister Margareta Winberg</textBlock>
    <textBlock id="i-36d67fff709e2659">Kycklinguppfödning</textBlock>
    <textBlock id="i-e279a7cefd994ea1">2000/01:643 av Bengt Silfverstrand (s) till jordbruksminister Margareta Winberg</textBlock>
    <textBlock id="i-153b30e6c57bbc4b">Åtgärder mot olaga fiske</textBlock>
    <textBlock id="i-e8a615e4a0a9f6bd">2000/01:644 av Åsa Torstensson (c) till jordbruksminister Margareta Winberg</textBlock>
    <textBlock id="i-c3c8aede7c816484">Gränsälvskommissionen</textBlock>
    <textBlock id="i-70665fafb9de4d8c">2000/01:658 av Kenneth Lantz (kd) till jordbruksminister Margareta Winberg</textBlock>
    <textBlock id="i-4065c6b9a701f7ac">Tjuvfiske i Öresund</textBlock>
  </contentBlock>
  <contentBlock page="0" id="i-dd623d496e764be7">
    <textBlock id="i-cdc5fb0f3b645d4e">den 19 februari</textBlock>
  </contentBlock>
  <contentBlock page="0" id="i-88d6f3adaaf14da2">
    <textBlock id="i-538b9d66a77ae80e">2000/01:637 av Nils Fredrik Aurelius (m) till finansminister Bosse Ringholm</textBlock>
    <textBlock id="i-dd6dbe55fc40f1d0">Beskattning av dieselbilar</textBlock>
    <textBlock id="i-7518ce1473e8d266">2000/01:639 av Carl Fredrik Graf (m) till finansminister Bosse Ringholm</textBlock>
    <textBlock id="i-fa1ef38b0e522699">Begränsningsregeln</textBlock>
    <textBlock id="i-2d81432cebb804f5">2000/01:640 av Carl Fredrik Graf (m) till finansminister Bosse Ringholm</textBlock>
    <textBlock id="i-0d9767e19f7487b7">Skattebetalningslagen</textBlock>
    <textBlock id="i-43ff78072cc08f6a">2000/01:659 av Kent Härstedt (s) till finansminister</textBlock>
    <textBlock id="i-146b511c463c0024">Bosse Ringholm</textBlock>
    <textBlock id="i-25d829d4355d9f0f">Friskvård</textBlock>
    <textBlock id="i-4531b37fd73e647e">2000/01:660 av Kent Härstedt (s) till finansminister</textBlock>
    <textBlock id="i-5055de0bfb008b76">Bosse Ringholm</textBlock>
    <textBlock id="i-2b7490af994a27cc">Ekonomiskt stöd till Spelberoendes riksförbund</textBlock>
  </contentBlock>
  <contentBlock page="0" id="i-a6854628391ad390">
    <textBlock id="i-28c5ee8a4a789372">Svaren redovisas i bilaga som fogas till riksdagens snabbprotokoll tisdagen den 6 mars.</textBlock>
  </contentBlock>
  <contentBlock page="0" id="i-518654fb7e790fcc">
    <textBlock id="i-0ece29531e218409">12 §  Kammaren åtskildes kl. 15.13.</textBlock>
  </contentBlock>
  <contentBlock page="0" id="i-e77ef2de0f1d3575">
    <textBlock id="i-ff54d136769e748c"/>
    <textBlock id="i-2c94888645afec7f">Förhandlingarna leddes av talmannen.</textBlock>
  </contentBlock>
</protocol>
