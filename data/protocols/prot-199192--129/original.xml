<protocol id="prot-199192--129">
  <contentBlock page="0" id="i-3a30725d92d8e76f">
    <textBlock id="i-1d9cc7cc5ed32a4b">1 §  Medgivande att anordna plenum</textBlock>
  </contentBlock>
  <contentBlock page="0" id="i-d933257c46065fb8">
    <textBlock id="i-dda090f915279b99">På talmannens fråga medgav kammaren att sammanträdet fick hållas trots att föreskriven normal tidsfrist inte iakttagits för kallelse till kammarsammanträdet.</textBlock>
  </contentBlock>
  <contentBlock page="0" id="i-49c10a208e729115">
    <textBlock id="i-ad544a27f14eab3c">2 §  Sammanställning av tilläggsbudget II för budgetåret 1991/92</textBlock>
  </contentBlock>
  <contentBlock page="0" id="i-2a947de413f5f0ef">
    <textBlock id="i-e49a8aa2c6308248">Föredrogs</textBlock>
  </contentBlock>
  <contentBlock page="0" id="i-93d3068e3443a290">
    <textBlock id="i-4cbd5574ff37ec28">finansutskottets betänkande</textBlock>
  </contentBlock>
  <contentBlock page="0" id="i-840a80e60d5f729e">
    <textBlock id="i-8a1b0cb1f6697510">1991/92:FiU31 Sammanställning av tilläggsbudget</textBlock>
    <textBlock id="i-d42ed478afcb516d">II för budgetåret 1991/92 (prop. 1991/92:125 delvis, prop. 1991/92:81 och förs. 1991/92:13).</textBlock>
  </contentBlock>
  <contentBlock page="0" id="i-d006aee192970128">
    <textBlock id="i-7b4a853161d25b51">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock page="0" id="i-0d1bcab5a77c685c">
    <textBlock id="i-25c50a74d587888c">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-23e9fe2569e34dfb">
    <textBlock id="i-c50298dee2e21198">Beslut</textBlock>
  </contentBlock>
  <contentBlock page="0" id="i-1eb887ecdbe2783d">
    <textBlock id="i-ca0abd374ad2dbfb">Utskottets hemställan bifölls.</textBlock>
  </contentBlock>
  <contentBlock page="0" id="i-9ad6bb9369dfd88d">
    <textBlock id="i-6a11bd3a37a40919">3 §  Räntor på statsskulden, m.m.</textBlock>
  </contentBlock>
  <contentBlock page="0" id="i-cf7dcf99076e502f">
    <textBlock id="i-3d9223d9148c07e0">Föredrogs</textBlock>
  </contentBlock>
  <contentBlock page="0" id="i-fc6d62feb6dfbdf7">
    <textBlock id="i-7b41c8465979fb16">finansutskottet betänkande</textBlock>
  </contentBlock>
  <contentBlock page="0" id="i-5cfb1b37fedfbfe2">
    <textBlock id="i-f273774fe0e3a121">1991/92:FiU32 Räntor på statsskulden, m.m.</textBlock>
    <textBlock id="i-55da9f12a0911e11">(prop. 1991/92:150 delvis).</textBlock>
  </contentBlock>
  <contentBlock page="0" id="i-01b14d04d25ad973">
    <textBlock id="i-252424252d9c638c">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock page="0" id="i-d58b2652d6a34123">
    <textBlock id="i-e6a021392c7f8c79">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-05b0e769b77b6d25">
    <textBlock id="i-c6772b4f15b87ead">Beslut</textBlock>
  </contentBlock>
  <contentBlock page="0" id="i-0f27a841fe4b3e4c">
    <textBlock id="i-20b2edfc9d82fbf6">Utskottets hemställan bifölls.</textBlock>
  </contentBlock>
  <contentBlock page="0" id="i-d2b21b063dc6f601">
    <textBlock id="i-8cca2f7e09affdf2">4 §  Statsbudgetens inkomster för budgetåret</textBlock>
    <textBlock id="i-878f2ae983aef128">1992/93</textBlock>
  </contentBlock>
  <contentBlock page="0" id="i-c75d84d8406394b1">
    <textBlock id="i-18de713b0148e29b">Föredrogs</textBlock>
  </contentBlock>
  <contentBlock page="0" id="i-04d267e77519874f">
    <textBlock id="i-20d0ae79f4a3faa8">finansutskottets betänkande</textBlock>
  </contentBlock>
  <contentBlock page="0" id="i-a02064b0b285b364">
    <textBlock id="i-a9322af38bb0d1b8">1991/92:FiU33 Statsbudgetens inkomster för budgetåret 1992/93 (prop. 1991/92:150 delvis).</textBlock>
  </contentBlock>
  <contentBlock page="0" id="i-1e99fa416b8ccd3c">
    <textBlock id="i-477a8e0d8859615f">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock page="0" id="i-bb64ca7f7baf9f23">
    <textBlock id="i-9a1cf81190fe9677">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-7871a9ec5a681bc5">
    <textBlock id="i-ce4e49710adc3c79">Beslut</textBlock>
  </contentBlock>
  <contentBlock page="0" id="i-3a3ccf528f65a07c">
    <textBlock id="i-12e41f03be83471c">Utskottets hemställan bifölls.</textBlock>
  </contentBlock>
  <contentBlock page="0" id="i-db47707e73da2757">
    <textBlock id="i-d9ae45494c2362ad">5 §  Statsbudgetens utgifter för budgetåret</textBlock>
    <textBlock id="i-94e68e0e47a01582">1992/93</textBlock>
  </contentBlock>
  <contentBlock page="0" id="i-bc0519d78b2ecd4f">
    <textBlock id="i-8e1f93cab6e799f1">Föredrogs</textBlock>
  </contentBlock>
  <contentBlock page="0" id="i-0a6513b16e376bbb">
    <textBlock id="i-4127047ca99b44ba">finansutskottets betänkande</textBlock>
  </contentBlock>
  <contentBlock page="0" id="i-31c8225cc9f9c4df">
    <textBlock id="i-e9ee130ec1ef5dfb">1991/92:FiU34 Statsbudgetens utgifter för budgetåret 1992/93 (prop. 1991/92:150 delvis).</textBlock>
  </contentBlock>
  <contentBlock page="0" id="i-1ff405c62cc62100">
    <textBlock id="i-2dcf7662430c6487">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock page="0" id="i-5b30eef68eda0537">
    <textBlock id="i-d0692f1f9a8834b7">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-4d47d3ec7eed3f8e">
    <textBlock id="i-2262f92422268976">Beslut</textBlock>
  </contentBlock>
  <contentBlock page="0" id="i-6a1c7fe7b44d4abc">
    <textBlock id="i-5d7afe4f8e182ef8">Utskottets hemställan bifölls.</textBlock>
  </contentBlock>
  <contentBlock page="0" id="i-9ae7ddebe6485a4c">
    <textBlock id="i-813849e96dba3bad">6 §  Statsbudget för budgetåret 1992/93</textBlock>
  </contentBlock>
  <contentBlock page="0" id="i-13d38566573c2c8a">
    <textBlock id="i-b9f1bb9ba9efdbb3">Föredrogs</textBlock>
  </contentBlock>
  <contentBlock page="0" id="i-da6cdb22f09943cc">
    <textBlock id="i-bcf1d61b7a05dec9">finansutskottets betänkande</textBlock>
  </contentBlock>
  <contentBlock page="0" id="i-2634f644e162cc5b">
    <textBlock id="i-47bc8acebefe77f9">1991/92:FiU35 Statsbudget för budgetåret 1992/93</textBlock>
    <textBlock id="i-e55b7aaa8efcffdb">(prop. 1991/92:100 delvis och 1991/92:150 delvis).</textBlock>
  </contentBlock>
  <contentBlock page="0" id="i-d52bcc759d382c2c">
    <textBlock id="i-d5152019460dac93">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock page="0" id="i-5466ccfcb85f5752">
    <textBlock id="i-f9dc1fb32d82d5b1">Talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-aa9f1ca6bfdb0512">
    <textBlock id="i-725a48943c78f849">Beslut</textBlock>
  </contentBlock>
  <contentBlock page="0" id="i-9bc49eefbbba6fb5">
    <textBlock id="i-8dcb8730a67e8cf4">Utskottets hemställan bifölls.</textBlock>
  </contentBlock>
  <contentBlock page="0" id="i-38c677efe9da9395">
    <textBlock id="i-9d8fa41a91aeed8c">7 §  Bordläggning</textBlock>
  </contentBlock>
  <contentBlock page="0" id="i-d9288ce4a39f963e">
    <textBlock id="i-b7f287d24ea236e9">Anmäldes och bordlades</textBlock>
  </contentBlock>
  <contentBlock page="0" id="i-0f01c2a91a73949c">
    <textBlock id="i-a7b0161d2cf44df0">Propositionerna</textBlock>
  </contentBlock>
  <contentBlock page="0" id="i-266eaad0012fae2f">
    <textBlock id="i-fcb762b04fc3e84e">1991/92:171 Godkännande av protokoll till 1979 års konvention om långväga gränsöverskridande luftföroreningar (LRTAP), angående reglering av utsläppen av flyktiga organiska ämnen eller dessas gränsöverskridande flöden</textBlock>
  </contentBlock>
  <contentBlock page="0" id="i-d82127e914f9b607">
    <textBlock id="i-f5935ce8f6a67b93">1991/92:174 Förslag till lag om krigsmateriel</textBlock>
  </contentBlock>
  <contentBlock page="0" id="i-2b1020a593aa3778">
    <textBlock id="i-5f44c0a68892e5dd">Förslag</textBlock>
  </contentBlock>
  <contentBlock page="0" id="i-18c426ae5ee10cde">
    <textBlock id="i-fe6de2a7f836aaa3">1991/92:22 Riksdagens revisorers förslag angående det militära försvarets kostnader för resor 8 -- 10 §§</textBlock>
    <textBlock id="i-3a178a31477ec254">lämnas av stenografer. V.g. för in följande mening sist i protokollet:</textBlock>
  </contentBlock>
  <contentBlock page="0" id="i-f15184f0d3419d4b">
    <textBlock id="i-db39c073a4172929">8 §  Meddelande om protokollsjustering och riksmötet 1992/93</textBlock>
  </contentBlock>
  <contentBlock page="0" id="i-4c52fd75c170d906">
    <textBlock id="i-cf9f33bcc91572a3">Anf. 1  TALMANNEN:</textBlock>
  </contentBlock>
  <contentBlock page="0" id="i-0c9abc82e08e3a0f">
    <textBlock id="i-6304b9a26a3d9e35">De av kammarens protokoll som återstår ojusterade vid riksmötets slut framläggs för godkännande tisdagen den 23 juni kl. 12.</textBlock>
  </contentBlock>
  <contentBlock page="0" id="i-ba0a07b5a198ee6a">
    <textBlock id="i-9a130b1b1453ff05">Riksmötet 1992/93 inleds med upprop tisdagen den</textBlock>
    <textBlock id="i-995f4d2c63feb552">6 oktober kl. 11 och riksmötets öppnande kl. 14</textBlock>
    <textBlock id="i-c707cada4393780f">samma dag.</textBlock>
  </contentBlock>
  <contentBlock page="0" id="i-1235fbf35b1fad3a">
    <textBlock id="i-57d6307979d4fbc4">9 §  Riksmötets avslutning</textBlock>
  </contentBlock>
  <contentBlock page="0" id="i-6897efc72480a068">
    <textBlock id="i-0c97f1dc62edf705">Anf. 2  TALMANNEN:</textBlock>
  </contentBlock>
  <contentBlock page="0" id="i-c63e5690bb54f83d">
    <textBlock id="i-d8c0137a84075503">Ärade kammarledamöter! Det har varit ett händelserikt riksdagsår med många viktiga beslut och många intressanta debatter. Det är kanske en naturlig följd av valutgången med åtföljande regeringsskifte och av att vi fått två nya partier i riksdagen.</textBlock>
  </contentBlock>
  <contentBlock page="0" id="i-f1f89a08fcafa87c">
    <textBlock id="i-f85c42a319eb4e82">De internationella kontakterna har under året breddats och fördjupats. För första gången under enkammarriksdagens tid har ett särskilt utskott --</textBlock>
    <textBlock id="i-1a8288233b33c213">ett EES-utskott -- tillsatts.</textBlock>
  </contentBlock>
  <contentBlock page="0" id="i-ca3bf97a66f9b07a">
    <textBlock id="i-57ef654a25081968">Men mycket är sig ändå likt i vår riksdag. Det gäller inte minst ärendeanhopningen vid vårsessionens slut.</textBlock>
  </contentBlock>
  <contentBlock page="0" id="i-64f01e2fdc0b5790">
    <textBlock id="i-d228b2da31b56224">Mycket intresse har knutits till utskottens arbete.</textBlock>
    <textBlock id="i-e80f403cf1577520">Över huvud taget har intresset för riksdagens arbete varit stort från både massmedia och allmänhet.</textBlock>
  </contentBlock>
  <contentBlock page="0" id="i-5be15f3c018657d6">
    <textBlock id="i-93ceb96003d98f78">Vi har under det gångna året haft fler planerade besök än någonsin tidigare. Åhörarläktarna har varit väl fyllda och telefonsamtalen till vår informationsenhet har varit många. Försöket med öppet hus, där alla enheter och alla partikanslier helhjärtat ställde upp, blev en stor framgång. Jag hoppas att det skall kunna bli en tradition.</textBlock>
  </contentBlock>
  <contentBlock page="0" id="i-d25b2e01bcbdc727">
    <textBlock id="i-d8991a80d1b0379b">Går vi till riksdagsstatistiken kan vi se stora skillnader mellan det snart gångna riksmötet och det förra. Antalet motionsyrkanden har i stort sett halverats, från över 13 000 stycken till drygt 6 500.</textBlock>
    <textBlock id="i-aa18fcbbaac8e471">Antalet reservationer har minskat från över 5 000</textBlock>
    <textBlock id="i-fc368a713cfbf84c">till knappt 1 000. Det är en mycket dramatisk minskning, även om vi lägger till Vänsterpartiets särmeningar. Fler frågor har ställts under det här riksmötet än någonsin tidigare, hela 858 stycken.</textBlock>
  </contentBlock>
  <contentBlock page="0" id="i-20ca8d8b987e6def">
    <textBlock id="i-29828a10980d602a">Regeringen har vid olika tillfällen informerat kammaren i aktuella frågor och om viktiga propositioner. Det är bra, även om en hel del återstår i vårt arbete att ge riksdagen dess rättmätiga position i den politiska debattens centrum. -- I Sverige talar vi till nationen via riksdagens talarstol, sade statsminister Carl Bildt för några månader sedan. Det är bra, så skall det vara.</textBlock>
  </contentBlock>
  <contentBlock page="0" id="i-8ba26cd0057d7232">
    <textBlock id="i-559a19ca3c7a03fe">Fyra ledamöter lämnar riksdagen under den närmaste tiden och kommer därför inte att återfinnas i sina bänkar då nästa riksmöte inleds i oktober. De är alla fyra i ordets politiska mening tunga ledamöter, som efter en lång politisk gärning går vidare till nya arbetsuppgifter.</textBlock>
  </contentBlock>
  <contentBlock page="0" id="i-e12e824367bacd65">
    <textBlock id="i-4e081bc5feff29eb">Jan-Erik Wikström kom in i riksdagen redan under tvåkammartiden och tillhörde under ett år första kammaren. Jan-Erik Wikström har sedan många år en ledande ställning i Folkpartiet. Han har en imponerande politisk bredd och har gjort stora insatser inom utbildningspolitik och kulturpolitik.</textBlock>
    <textBlock id="i-4352b17a0f3898be">Han har också ägnat sig åt massmediafrågor, utrikespolitik och mycket mera. Under sex år var</textBlock>
    <textBlock id="i-13cb86d371527697">Jan-Erik Wikström chef för utbildningsdepartementet. Vi önskar honom lycka till när han nu lämnar riksdagsbänken för landshövdingestolen i Uppsala.</textBlock>
  </contentBlock>
  <contentBlock page="0" id="i-5749e8ee7f2fecad">
    <textBlock id="i-4e8cd003a8a29723">Gunnar Björk började sin bana i riksdagen 1971. I</textBlock>
    <textBlock id="i-481a37668752f054">riksdagen har han arbetat med bl.a. försvarsfrågor och ekonomisk politik. Han har också ägnat sina krafter åt de nordiska frågorna och under det senaste året har han svarat för sådana frågor i regeringens kansli. Gunnar Björk har suttit i en lång rad utredningar och styrelser och han har haft viktiga förtroendeuppdrag i Centerns partigrupp.</textBlock>
    <textBlock id="i-d5460cd8aad3a9f1">När han nu lämnar oss för att bli landshövding i</textBlock>
    <textBlock id="i-d630ca43d84be430">Kopparbergs län ger vi honom de bästa välgångsönskningar.</textBlock>
  </contentBlock>
  <contentBlock page="0" id="i-08b2d0fee57b518b">
    <textBlock id="i-a83c3398d9d0070e">Lars-Ove Hagberg kom också till riksdagen så tidigt som 1971. Lars-Ove Hagberg hade en gedigen facklig och kommunalpolitisk bakgrund när han träddde in i riksdagen. I riksdagen har han ägnat sig främst åt sociala och arbetsmarknadspolitiska frågor. Under senare år har han varit talesman för sitt parti i viktiga ekonomisk-politiska frågor. Lars-Ove Hagberg har tillhört Vänsterpartiets förtroenderåd. Även Lars-</textBlock>
    <textBlock id="i-dbf5632222a5efe0">Ove Hagberg följs av våra välgångsönskningar när han nu lämnar riksdagen.</textBlock>
  </contentBlock>
  <contentBlock page="0" id="i-3eea063cf287b300">
    <textBlock id="i-ead624fbabed3790">Ulf Lönnqvist har inte fullt så många år bakom sig i riksdagen som de andra som nu lämnar oss. Det innebär emellertid inte att han skulle ha mindre politisk erfarenhet. Sedan mitten av 1960-talet har han i olika befattningar ägnat sig åt politik. Det var sålunda en erfaren politiker som år 1982 trädde in i riksdagen. Ulf Lönnqvist har varit statssekreterare och statsråd. Idrotts-, ungdoms-, miljö- och bostadsfrågor är de områden han främst har lagt ned sina insatser på. Även Ulf Lönnqvist kommer att fortsätta sin samhällsgärning som landshövding.</textBlock>
    <textBlock id="i-05a0569e4f837835">Han följs av våra välgångsönkningar.</textBlock>
  </contentBlock>
  <contentBlock page="0" id="i-460495ddd75d0aab">
    <textBlock id="i-aca8e0fb3c2b59a5">Så vill jag till sist tacka mina talmanskollegor för ett fint kamratskap och ett utmärkt samarbete. Jag vill också på allas våra vägnar tacka alla dem som arbetar för oss här i riksdagen, i kammarkansli, utskott och förvaltning. Det är lätt att instämma i de lovord som nyligen gavs i en enkät om förvaltningens service bland de över hundra ledamöter som lämnade oss i höstas. Mycket arbete kommer också att ske under sommaren för att förbereda den 88:e IPU-konferensen, som kommer att äga rum här i september.</textBlock>
  </contentBlock>
  <contentBlock page="0" id="i-2284b858f41fea82">
    <textBlock id="i-f8fff4282ca3f71a">Låt mig till sist, kära ledamöter, läsa en liten dikt av Olof Lagercrantz. Den heter Efter läsningen av</textBlock>
    <textBlock id="i-e202220f7497db08">Haqvin Spegels Guds werck och Hvila.</textBlock>
  </contentBlock>
  <contentBlock page="0" id="i-0b4a50657e5ce733">
    <textBlock id="i-ca38d2f2e46d4ecb">Det var en hjärtans dag bland världens alla dagar då östergöken gol i sommarns gröna hagar och</textBlock>
    <textBlock id="i-f8097ed49340e312">Flora band en krans kring alla flickors änne av kattfot och viol och käringtand ett spänne. Hur ljuvligt solen sken på fattiga och sjuka och gräset bredde ut sitt sidenbolster mjuka. Där lade jag mig ner och hörde bina surra och duvan på sin kvist för hjärtevännen kurra. Jag somnade till sist vid rop ur gröna hagar. Det var en hjärtans dag bland världens alla dagar.</textBlock>
  </contentBlock>
  <contentBlock page="0" id="i-069518fc04235002">
    <textBlock id="i-939945c18b819472">Med denna lilla dikt vill jag önska er alla en sommar med vila och aktiviteter i stimulerande blandning.</textBlock>
  </contentBlock>
  <contentBlock page="0" id="i-ff0372fb980135c4">
    <textBlock id="i-032a76a0d96e0a8d">(Applåder)</textBlock>
  </contentBlock>
  <contentBlock page="0" id="i-c4e529af0a78974c">
    <textBlock id="i-e9ff0c93bb0fdc08">Anf. 3  OSKAR LINDKVIST (s):</textBlock>
  </contentBlock>
  <contentBlock page="0" id="i-6e3b387e6a4db1f1">
    <textBlock id="i-074320dea589d776">Ärade kammarledamöter! Följande en kär och uppskattad tradition framför jag ledamöternas tack till talmannen för en i alla avseenden gedigen insats under det gångna riksmötet. Fru talmannen har visat prov på ett gott ledarskap av riksdagens arbete. Ett tack också till de vice talmännen för det skickliga sätt på vilket de har utfört sina uppgifter.</textBlock>
    <textBlock id="i-618d4fee5f0c007b">Våra talmän tillönskas en trivsam sommar.</textBlock>
  </contentBlock>
  <contentBlock page="0" id="i-c788628d4c6d2a4f">
    <textBlock id="i-4b82baa3538b3aff">Vi hörde nyss talmannen återge litet statistiska uppgifter som jämförelse mellan det nu avslutade riksmötet och det förra. Det fanns både överraskande och glädjande besked. Antalet motioner och reservationer har minskat något till antalet. Det finns därför hos ledamöterna en hel del obrukad kraft att använda till något annat -- varför inte till en skön och vilsam sommar? Det är av stor betydelse för ett bra riksdagsarbete och ett gott kamratskap över partigränserna att riksdagsledamöterna stärker banden och vänskapen med livet utanför riksdagen.</textBlock>
  </contentBlock>
  <contentBlock page="0" id="i-d3bd250a6ae2b0c1">
    <textBlock id="i-e18eea9e7565ee9c">Ha en skön sommar! Vi ses igen när riksdagen återsamlas i oktober.</textBlock>
  </contentBlock>
  <contentBlock page="0" id="i-b58b78c78a414933">
    <textBlock id="i-30b56065379ce989">(Applåder)</textBlock>
  </contentBlock>
  <contentBlock page="0" id="i-a3231e4f1ddf1478">
    <textBlock id="i-580d0ad6fc6bbc7b">Anf. 4  TALMANNEN:</textBlock>
  </contentBlock>
  <contentBlock page="0" id="i-584cf1ce47e0e66e">
    <textBlock id="i-299c2e5f358f6c86">Vi tackar Oskar Lindkvist för dessa ord. Även om ytterligare ett bordläggningsplenum kommer att hållas den 15 juni, förklarar jag härmed det egentliga arbetet under 1991/92 års riksmöte för avslutat.</textBlock>
  </contentBlock>
  <contentBlock page="0" id="i-1e7d0a74a80867c2">
    <textBlock id="i-09203c70a2c04d2b">9 § Kammaren åtskildes kl. 22.08.</textBlock>
  </contentBlock>
  <contentBlock page="0" id="i-e6d68ef5532d045e">
    <textBlock id="i-43af775512ce4e27">Förhandlingarna leddes av talmannen.</textBlock>
  </contentBlock>
</protocol>
