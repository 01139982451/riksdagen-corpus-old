<protocol id="prot-199192--129">
  <contentBlock ix="0" page="0">
    <textBlock ix="0">1 §  Medgivande att anordna plenum</textBlock>
  </contentBlock>
  <contentBlock ix="1" page="0">
    <textBlock ix="0">På talmannens fråga medgav kammaren att sammanträdet fick hållas trots att föreskriven normal tidsfrist inte iakttagits för kallelse till kammarsammanträdet.</textBlock>
  </contentBlock>
  <contentBlock ix="2" page="0">
    <textBlock ix="0">2 §  Sammanställning av tilläggsbudget II för budgetåret 1991/92</textBlock>
  </contentBlock>
  <contentBlock ix="3" page="0">
    <textBlock ix="0">Föredrogs</textBlock>
  </contentBlock>
  <contentBlock ix="4" page="0">
    <textBlock ix="0">finansutskottets betänkande</textBlock>
  </contentBlock>
  <contentBlock ix="5" page="0">
    <textBlock ix="0">1991/92:FiU31 Sammanställning av tilläggsbudget</textBlock>
    <textBlock ix="1">II för budgetåret 1991/92 (prop. 1991/92:125 delvis, prop. 1991/92:81 och förs. 1991/92:13).</textBlock>
  </contentBlock>
  <contentBlock ix="6" page="0">
    <textBlock ix="0">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock ix="7" page="0">
    <textBlock ix="0">Talmannen konstaterade att ingen talare var anmäld.</textBlock>
  </contentBlock>
  <contentBlock ix="8" page="0">
    <textBlock ix="0">Beslut</textBlock>
  </contentBlock>
  <contentBlock ix="9" page="0">
    <textBlock ix="0">Utskottets hemställan bifölls.</textBlock>
  </contentBlock>
  <contentBlock ix="10" page="0">
    <textBlock ix="0">3 §  Räntor på statsskulden, m.m.</textBlock>
  </contentBlock>
  <contentBlock ix="11" page="0">
    <textBlock ix="0">Föredrogs</textBlock>
  </contentBlock>
  <contentBlock ix="12" page="0">
    <textBlock ix="0">finansutskottet betänkande</textBlock>
  </contentBlock>
  <contentBlock ix="13" page="0">
    <textBlock ix="0">1991/92:FiU32 Räntor på statsskulden, m.m.</textBlock>
    <textBlock ix="1">(prop. 1991/92:150 delvis).</textBlock>
  </contentBlock>
  <contentBlock ix="14" page="0">
    <textBlock ix="0">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock ix="15" page="0">
    <textBlock ix="0">Talmannen konstaterade att ingen talare var anmäld.</textBlock>
  </contentBlock>
  <contentBlock ix="16" page="0">
    <textBlock ix="0">Beslut</textBlock>
  </contentBlock>
  <contentBlock ix="17" page="0">
    <textBlock ix="0">Utskottets hemställan bifölls.</textBlock>
  </contentBlock>
  <contentBlock ix="18" page="0">
    <textBlock ix="0">4 §  Statsbudgetens inkomster för budgetåret</textBlock>
    <textBlock ix="1">1992/93</textBlock>
  </contentBlock>
  <contentBlock ix="19" page="0">
    <textBlock ix="0">Föredrogs</textBlock>
  </contentBlock>
  <contentBlock ix="20" page="0">
    <textBlock ix="0">finansutskottets betänkande</textBlock>
  </contentBlock>
  <contentBlock ix="21" page="0">
    <textBlock ix="0">1991/92:FiU33 Statsbudgetens inkomster för budgetåret 1992/93 (prop. 1991/92:150 delvis).</textBlock>
  </contentBlock>
  <contentBlock ix="22" page="0">
    <textBlock ix="0">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock ix="23" page="0">
    <textBlock ix="0">Talmannen konstaterade att ingen talare var anmäld.</textBlock>
  </contentBlock>
  <contentBlock ix="24" page="0">
    <textBlock ix="0">Beslut</textBlock>
  </contentBlock>
  <contentBlock ix="25" page="0">
    <textBlock ix="0">Utskottets hemställan bifölls.</textBlock>
  </contentBlock>
  <contentBlock ix="26" page="0">
    <textBlock ix="0">5 §  Statsbudgetens utgifter för budgetåret</textBlock>
    <textBlock ix="1">1992/93</textBlock>
  </contentBlock>
  <contentBlock ix="27" page="0">
    <textBlock ix="0">Föredrogs</textBlock>
  </contentBlock>
  <contentBlock ix="28" page="0">
    <textBlock ix="0">finansutskottets betänkande</textBlock>
  </contentBlock>
  <contentBlock ix="29" page="0">
    <textBlock ix="0">1991/92:FiU34 Statsbudgetens utgifter för budgetåret 1992/93 (prop. 1991/92:150 delvis).</textBlock>
  </contentBlock>
  <contentBlock ix="30" page="0">
    <textBlock ix="0">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock ix="31" page="0">
    <textBlock ix="0">Talmannen konstaterade att ingen talare var anmäld.</textBlock>
  </contentBlock>
  <contentBlock ix="32" page="0">
    <textBlock ix="0">Beslut</textBlock>
  </contentBlock>
  <contentBlock ix="33" page="0">
    <textBlock ix="0">Utskottets hemställan bifölls.</textBlock>
  </contentBlock>
  <contentBlock ix="34" page="0">
    <textBlock ix="0">6 §  Statsbudget för budgetåret 1992/93</textBlock>
  </contentBlock>
  <contentBlock ix="35" page="0">
    <textBlock ix="0">Föredrogs</textBlock>
  </contentBlock>
  <contentBlock ix="36" page="0">
    <textBlock ix="0">finansutskottets betänkande</textBlock>
  </contentBlock>
  <contentBlock ix="37" page="0">
    <textBlock ix="0">1991/92:FiU35 Statsbudget för budgetåret 1992/93</textBlock>
    <textBlock ix="1">(prop. 1991/92:100 delvis och 1991/92:150 delvis).</textBlock>
  </contentBlock>
  <contentBlock ix="38" page="0">
    <textBlock ix="0">Kammaren biföll utskottets framställning om att betänkandet skulle avgöras efter endast en bordläggning.</textBlock>
  </contentBlock>
  <contentBlock ix="39" page="0">
    <textBlock ix="0">Talmannen konstaterade att ingen talare var anmäld.</textBlock>
  </contentBlock>
  <contentBlock ix="40" page="0">
    <textBlock ix="0">Beslut</textBlock>
  </contentBlock>
  <contentBlock ix="41" page="0">
    <textBlock ix="0">Utskottets hemställan bifölls.</textBlock>
  </contentBlock>
  <contentBlock ix="42" page="0">
    <textBlock ix="0">7 §  Bordläggning</textBlock>
  </contentBlock>
  <contentBlock ix="43" page="0">
    <textBlock ix="0">Anmäldes och bordlades</textBlock>
  </contentBlock>
  <contentBlock ix="44" page="0">
    <textBlock ix="0">Propositionerna</textBlock>
  </contentBlock>
  <contentBlock ix="45" page="0">
    <textBlock ix="0">1991/92:171 Godkännande av protokoll till 1979 års konvention om långväga gränsöverskridande luftföroreningar (LRTAP), angående reglering av utsläppen av flyktiga organiska ämnen eller dessas gränsöverskridande flöden</textBlock>
  </contentBlock>
  <contentBlock ix="46" page="0">
    <textBlock ix="0">1991/92:174 Förslag till lag om krigsmateriel</textBlock>
  </contentBlock>
  <contentBlock ix="47" page="0">
    <textBlock ix="0">Förslag</textBlock>
  </contentBlock>
  <contentBlock ix="48" page="0">
    <textBlock ix="0">1991/92:22 Riksdagens revisorers förslag angående det militära försvarets kostnader för resor 8 -- 10 §§</textBlock>
    <textBlock ix="1">lämnas av stenografer. V.g. för in följande mening sist i protokollet:</textBlock>
  </contentBlock>
  <contentBlock ix="49" page="0">
    <textBlock ix="0">8 §  Meddelande om protokollsjustering och riksmötet 1992/93</textBlock>
  </contentBlock>
  <contentBlock ix="50" page="0">
    <textBlock ix="0">Anf. 1  TALMANNEN:</textBlock>
  </contentBlock>
  <contentBlock ix="51" page="0">
    <textBlock ix="0">De av kammarens protokoll som återstår ojusterade vid riksmötets slut framläggs för godkännande tisdagen den 23 juni kl. 12.</textBlock>
  </contentBlock>
  <contentBlock ix="52" page="0">
    <textBlock ix="0">Riksmötet 1992/93 inleds med upprop tisdagen den</textBlock>
    <textBlock ix="1">6 oktober kl. 11 och riksmötets öppnande kl. 14</textBlock>
    <textBlock ix="2">samma dag.</textBlock>
  </contentBlock>
  <contentBlock ix="53" page="0">
    <textBlock ix="0">9 §  Riksmötets avslutning</textBlock>
  </contentBlock>
  <contentBlock ix="54" page="0">
    <textBlock ix="0">Anf. 2  TALMANNEN:</textBlock>
  </contentBlock>
  <contentBlock ix="55" page="0">
    <textBlock ix="0">Ärade kammarledamöter! Det har varit ett händelserikt riksdagsår med många viktiga beslut och många intressanta debatter. Det är kanske en naturlig följd av valutgången med åtföljande regeringsskifte och av att vi fått två nya partier i riksdagen.</textBlock>
  </contentBlock>
  <contentBlock ix="56" page="0">
    <textBlock ix="0">De internationella kontakterna har under året breddats och fördjupats. För första gången under enkammarriksdagens tid har ett särskilt utskott --</textBlock>
    <textBlock ix="1">ett EES-utskott -- tillsatts.</textBlock>
  </contentBlock>
  <contentBlock ix="57" page="0">
    <textBlock ix="0">Men mycket är sig ändå likt i vår riksdag. Det gäller inte minst ärendeanhopningen vid vårsessionens slut.</textBlock>
  </contentBlock>
  <contentBlock ix="58" page="0">
    <textBlock ix="0">Mycket intresse har knutits till utskottens arbete.</textBlock>
    <textBlock ix="1">Över huvud taget har intresset för riksdagens arbete varit stort från både massmedia och allmänhet.</textBlock>
  </contentBlock>
  <contentBlock ix="59" page="0">
    <textBlock ix="0">Vi har under det gångna året haft fler planerade besök än någonsin tidigare. Åhörarläktarna har varit väl fyllda och telefonsamtalen till vår informationsenhet har varit många. Försöket med öppet hus, där alla enheter och alla partikanslier helhjärtat ställde upp, blev en stor framgång. Jag hoppas att det skall kunna bli en tradition.</textBlock>
  </contentBlock>
  <contentBlock ix="60" page="0">
    <textBlock ix="0">Går vi till riksdagsstatistiken kan vi se stora skillnader mellan det snart gångna riksmötet och det förra. Antalet motionsyrkanden har i stort sett halverats, från över 13 000 stycken till drygt 6 500.</textBlock>
    <textBlock ix="1">Antalet reservationer har minskat från över 5 000</textBlock>
    <textBlock ix="2">till knappt 1 000. Det är en mycket dramatisk minskning, även om vi lägger till Vänsterpartiets särmeningar. Fler frågor har ställts under det här riksmötet än någonsin tidigare, hela 858 stycken.</textBlock>
  </contentBlock>
  <contentBlock ix="61" page="0">
    <textBlock ix="0">Regeringen har vid olika tillfällen informerat kammaren i aktuella frågor och om viktiga propositioner. Det är bra, även om en hel del återstår i vårt arbete att ge riksdagen dess rättmätiga position i den politiska debattens centrum. -- I Sverige talar vi till nationen via riksdagens talarstol, sade statsminister Carl Bildt för några månader sedan. Det är bra, så skall det vara.</textBlock>
  </contentBlock>
  <contentBlock ix="62" page="0">
    <textBlock ix="0">Fyra ledamöter lämnar riksdagen under den närmaste tiden och kommer därför inte att återfinnas i sina bänkar då nästa riksmöte inleds i oktober. De är alla fyra i ordets politiska mening tunga ledamöter, som efter en lång politisk gärning går vidare till nya arbetsuppgifter.</textBlock>
  </contentBlock>
  <contentBlock ix="63" page="0">
    <textBlock ix="0">Jan-Erik Wikström kom in i riksdagen redan under tvåkammartiden och tillhörde under ett år första kammaren. Jan-Erik Wikström har sedan många år en ledande ställning i Folkpartiet. Han har en imponerande politisk bredd och har gjort stora insatser inom utbildningspolitik och kulturpolitik.</textBlock>
    <textBlock ix="1">Han har också ägnat sig åt massmediafrågor, utrikespolitik och mycket mera. Under sex år var</textBlock>
    <textBlock ix="2">Jan-Erik Wikström chef för utbildningsdepartementet. Vi önskar honom lycka till när han nu lämnar riksdagsbänken för landshövdingestolen i Uppsala.</textBlock>
  </contentBlock>
  <contentBlock ix="64" page="0">
    <textBlock ix="0">Gunnar Björk började sin bana i riksdagen 1971. I</textBlock>
    <textBlock ix="1">riksdagen har han arbetat med bl.a. försvarsfrågor och ekonomisk politik. Han har också ägnat sina krafter åt de nordiska frågorna och under det senaste året har han svarat för sådana frågor i regeringens kansli. Gunnar Björk har suttit i en lång rad utredningar och styrelser och han har haft viktiga förtroendeuppdrag i Centerns partigrupp.</textBlock>
    <textBlock ix="2">När han nu lämnar oss för att bli landshövding i</textBlock>
    <textBlock ix="3">Kopparbergs län ger vi honom de bästa välgångsönskningar.</textBlock>
  </contentBlock>
  <contentBlock ix="65" page="0">
    <textBlock ix="0">Lars-Ove Hagberg kom också till riksdagen så tidigt som 1971. Lars-Ove Hagberg hade en gedigen facklig och kommunalpolitisk bakgrund när han träddde in i riksdagen. I riksdagen har han ägnat sig främst åt sociala och arbetsmarknadspolitiska frågor. Under senare år har han varit talesman för sitt parti i viktiga ekonomisk-politiska frågor. Lars-Ove Hagberg har tillhört Vänsterpartiets förtroenderåd. Även Lars-</textBlock>
    <textBlock ix="1">Ove Hagberg följs av våra välgångsönskningar när han nu lämnar riksdagen.</textBlock>
  </contentBlock>
  <contentBlock ix="66" page="0">
    <textBlock ix="0">Ulf Lönnqvist har inte fullt så många år bakom sig i riksdagen som de andra som nu lämnar oss. Det innebär emellertid inte att han skulle ha mindre politisk erfarenhet. Sedan mitten av 1960-talet har han i olika befattningar ägnat sig åt politik. Det var sålunda en erfaren politiker som år 1982 trädde in i riksdagen. Ulf Lönnqvist har varit statssekreterare och statsråd. Idrotts-, ungdoms-, miljö- och bostadsfrågor är de områden han främst har lagt ned sina insatser på. Även Ulf Lönnqvist kommer att fortsätta sin samhällsgärning som landshövding.</textBlock>
    <textBlock ix="1">Han följs av våra välgångsönkningar.</textBlock>
  </contentBlock>
  <contentBlock ix="67" page="0">
    <textBlock ix="0">Så vill jag till sist tacka mina talmanskollegor för ett fint kamratskap och ett utmärkt samarbete. Jag vill också på allas våra vägnar tacka alla dem som arbetar för oss här i riksdagen, i kammarkansli, utskott och förvaltning. Det är lätt att instämma i de lovord som nyligen gavs i en enkät om förvaltningens service bland de över hundra ledamöter som lämnade oss i höstas. Mycket arbete kommer också att ske under sommaren för att förbereda den 88:e IPU-konferensen, som kommer att äga rum här i september.</textBlock>
  </contentBlock>
  <contentBlock ix="68" page="0">
    <textBlock ix="0">Låt mig till sist, kära ledamöter, läsa en liten dikt av Olof Lagercrantz. Den heter Efter läsningen av</textBlock>
    <textBlock ix="1">Haqvin Spegels Guds werck och Hvila.</textBlock>
  </contentBlock>
  <contentBlock ix="69" page="0">
    <textBlock ix="0">Det var en hjärtans dag bland världens alla dagar då östergöken gol i sommarns gröna hagar och</textBlock>
    <textBlock ix="1">Flora band en krans kring alla flickors änne av kattfot och viol och käringtand ett spänne. Hur ljuvligt solen sken på fattiga och sjuka och gräset bredde ut sitt sidenbolster mjuka. Där lade jag mig ner och hörde bina surra och duvan på sin kvist för hjärtevännen kurra. Jag somnade till sist vid rop ur gröna hagar. Det var en hjärtans dag bland världens alla dagar.</textBlock>
  </contentBlock>
  <contentBlock ix="70" page="0">
    <textBlock ix="0">Med denna lilla dikt vill jag önska er alla en sommar med vila och aktiviteter i stimulerande blandning.</textBlock>
  </contentBlock>
  <contentBlock ix="71" page="0">
    <textBlock ix="0">(Applåder)</textBlock>
  </contentBlock>
  <contentBlock ix="72" page="0">
    <textBlock ix="0">Anf. 3  OSKAR LINDKVIST (s):</textBlock>
  </contentBlock>
  <contentBlock ix="73" page="0">
    <textBlock ix="0">Ärade kammarledamöter! Följande en kär och uppskattad tradition framför jag ledamöternas tack till talmannen för en i alla avseenden gedigen insats under det gångna riksmötet. Fru talmannen har visat prov på ett gott ledarskap av riksdagens arbete. Ett tack också till de vice talmännen för det skickliga sätt på vilket de har utfört sina uppgifter.</textBlock>
    <textBlock ix="1">Våra talmän tillönskas en trivsam sommar.</textBlock>
  </contentBlock>
  <contentBlock ix="74" page="0">
    <textBlock ix="0">Vi hörde nyss talmannen återge litet statistiska uppgifter som jämförelse mellan det nu avslutade riksmötet och det förra. Det fanns både överraskande och glädjande besked. Antalet motioner och reservationer har minskat något till antalet. Det finns därför hos ledamöterna en hel del obrukad kraft att använda till något annat -- varför inte till en skön och vilsam sommar? Det är av stor betydelse för ett bra riksdagsarbete och ett gott kamratskap över partigränserna att riksdagsledamöterna stärker banden och vänskapen med livet utanför riksdagen.</textBlock>
  </contentBlock>
  <contentBlock ix="75" page="0">
    <textBlock ix="0">Ha en skön sommar! Vi ses igen när riksdagen återsamlas i oktober.</textBlock>
  </contentBlock>
  <contentBlock ix="76" page="0">
    <textBlock ix="0">(Applåder)</textBlock>
  </contentBlock>
  <contentBlock ix="77" page="0">
    <textBlock ix="0">Anf. 4  TALMANNEN:</textBlock>
  </contentBlock>
  <contentBlock ix="78" page="0">
    <textBlock ix="0">Vi tackar Oskar Lindkvist för dessa ord. Även om ytterligare ett bordläggningsplenum kommer att hållas den 15 juni, förklarar jag härmed det egentliga arbetet under 1991/92 års riksmöte för avslutat.</textBlock>
  </contentBlock>
  <contentBlock ix="79" page="0">
    <textBlock ix="0">9 § Kammaren åtskildes kl. 22.08.</textBlock>
  </contentBlock>
  <contentBlock ix="80" page="0">
    <textBlock ix="0">Förhandlingarna leddes av talmannen.</textBlock>
  </contentBlock>
</protocol>
