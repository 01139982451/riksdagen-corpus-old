<protocol id="prot-200102--19">
  <contentBlock ix="0">
    <textBlock ix="0">14.00 - 14.01</textBlock>
    <textBlock ix="1">Det justerade protokollet beräknas utkomma om 3 veckor --------------------</textBlock>
    <textBlock ix="2"> 1 §  Ny riksdagsledamot, m.m. Upplästes   och  lades  till  handlingarna följande från Valprövningsnämnden inkomna</textBlock>
    <textBlock ix="3">Berättelse  om  granskning  av  bevis   för riksdagsledamot    och    ersättare     för riksdagsledamöter Till    Valprövningsnämnden    har    från Valmyndigheten inkommit bevis om att dels    Barbro   Hietala   Nordlund   (s), Borlänge,   utsetts  till  ny  ledamot   av riksdagen fr.o.m. den 25 oktober 2001 sedan Laila Bäck (s) avsagt sig sitt uppdrag  som riksdagsledamot, dels   Lennart  Bolander  (m),  Härnösand, utsetts   till  ny  ledamot  av   riksdagen fr.o.m.  den  14  januari 2002  sedan  Per- Richard  Molén (m) avsagt sig sitt  uppdrag som riksdagsledamot. Valprövningsnämnden    har    denna    dag granskat bevisen för de nya ledamöterna och protokollet angående ersättare  och  därvid funnit  att de blivit utfärdade i  enlighet med 19 kap. 11 § vallagen. Stockholm den 25 oktober 2001 Lars Tottie Kerstin Siverby</textBlock>
    <textBlock ix="4"> 2 §  Anmälan om ersättare för statsråd</textBlock>
    <textBlock ix="5">Tredje  vice  talmannen anmälde  att  Kurt Kvarnström  (s) inträtt som  ersättare  för kulturminister Marita Ulvskog  fr.o.m.  den 25 oktober tills vidare.</textBlock>
    <textBlock ix="6"> 3 §  Svar på interpellation 2001/02:13 om den gröna boxen</textBlock>
    <textBlock ix="7">Anf.  1  Jordbruksminister MARGARETA WINBERG (s): Fru talman! Harald Nordlund har frågat  om jag  är  beredd att vidta åtgärder för  att medlen i den s.k. gröna boxen i högre  grad ska  kunna  hanteras nationellt,  regionalt eller lokalt och om jag vill medverka  till att en större andel av EU:s jordbruksbudget används till bevarande av jordbruk  som  är viktiga   för   kulturell   och   biologisk mångfald. Jag  delar  Harald  Nordlunds  uppfattning att      frågor     om     jordbruk     och livsmedelspolitik        kräver         ett internationellt samarbete och  samförstånd. Vår gemensamma jordbrukspolitik inom EU  är för  många  länder  i  tredje  världen  ett hinder   för  utvecklingen  av   det   egna jordbruket       och        den        egna livsmedelsförsörjningen. Regeringen  har sedan Sverige blev  medlem i   EU   arbetat   för  att  förändra   den gemensamma  jordbrukspolitiken.   Riksdagen antog år 1998 riktlinjer för detta arbete i proposition  1997/98:142,  Riktlinjer   för Sveriges   arbete   med   jordbruks-    och livsmedelspolitiken     inom     Europeiska unionen.    Dessa    riktlinjer    vägledde regeringens   agerande   då   Agenda   2000 förhandlades  och  är  fortfarande  giltiga även  om vi i dag befinner oss i en  delvis ny  verklighet. Den väg regeringen pekat ut är   att   gå   mot   mer  resursbevarande, miljöanpassade   och   etiskt    godtagbara produktionsformer.  Vi  måste  utveckla  en politik   som   främjar   konkurrenskraftig produktion    som   vilar    på    hållbara produktionsformer,    oavsett    företagens storlek. Detta förutsätter en övergång från marknadsprisstöd till riktade  insatser  på miljö- och landsbygdsområdet. Vi  genomför nu ett omfattande miljö-  och landsbygdsprogram till en kostnad av  drygt 3 miljarder kronor per år, varav EU betalar ca 45 %. Bland miljöåtgärderna i programmet ingår  ersättningar  för  att  jordbrukarna bevarar      biologisk      mångfald      i naturbetesmarker   och   på   slåtterängar, vårdar  värdefulla natur- och kulturmiljöer i      odlingslandskapet     och     håller odlingslandskapet   öppet   och   varierat. Anslutningen till dessa åtgärder är god. De uppställda målen är nästan uppfyllda  redan efter ett år. Åtgärderna omfattar mer än en och en halv miljon hektar. Gemensamt för de åtgärder    som   ingår   i   miljö-    och landsbygdsprogrammet     är     att      de medfinansieras  från  den   del   av   EU:s jordbruksbudget   som  kallas   den   andra pelaren.   Dessa  åtgärder   kan   i   WTO- sammanhang  normalt placeras i  den  "gröna boxen",  dvs.  att  de  är  avlänkade  från själva jordbruksproduktionen. Jag   påstår  att  Sverige  och  de  andra medlemsländerna  i EU har stor  frihet  att utforma       och      genomföra       sina landsbygdsprogram  efter  de  olika   förut sättningar som gäller i varje land,  region och  lokalt  område.  Eftersom  miljö-  och landsbygdsåtgärderna  är  en  del   av   en gemensam  politik  måste det  finnas  vissa gemensamma  ramar. Exempel på sådana  ramar är  regler  för  vad som  är  tillåtet  att stödja,    ersättningsnivåer,    krav    på miljöhänsyn    och    god    jordbrukarsed, kontroll,  uppföljning,  utvärdering   etc. Alla möjligheter att förbättra och förenkla dessa gemensamma ramar och regler liksom de regler  och stödutformningar som vi  själva infört ska självklart tas till vara. Miljöoch  landsbygdsprogrammet kommer därför att utvärderas  första  gången  år  2003  efter halva    programperioden.   Jordbruksverket genomför   för  närvarande  på  regeringens uppdrag  en  översyn som  ska  redovisas  i december i år. Redan  i  förhandlingarna om  Agenda  2000 var  den  svenska positionen att en  större andel   av   EU:s  jordbruksbudget   skulle användas för miljö- och landsbygdsåtgärder. I  det  nuvarande finansiella  perspektivet som  sträcker sig t.o.m. år 2006  är  denna andel   ca   10   %.  Under   det   svenska ordförandeskapet tog jag initiativ till  en diskussion     om     unionens     framtida jordbrukspolitik.    I    framtiden     bör ersättning   till   jordbruket   i   större utsträckning  än i dag utgå för  produktion av  kollektiva  nyttigheter  som  samhället efterfrågar, t.ex. miljötjänster.  Redan  i samband  med den halvtidsöversyn av  Agenda 2000 som nu förbereds avser jag att ta  upp denna fråga. Till min glädje finner jag att alltfler  länder arbetar i samma  riktning. Genom  bl.a. frivillig s.k. modulering  kan varje medlemsland besluta om att redan inom ramen  för nuvarande flerårsbudget  använda pengar från arealbidrag och djurbidrag till bl.a.  miljöåtgärder. Sverige har  hittills haft   en   avvaktande   inställning   till modulering.  Det  ingår i  Jordbruksverkets uppdrag    att    analysera    behov    och förutsättningar för att Sverige  ska  kunna införa modulering.</textBlock>
    <textBlock ix="8">Anf.  2  HARALD NORDLUND (fp): Fru     talman!     Jag     vill     tacka jordbruksministern    för     svaret     på interpellationen. Jag  har önskat den här debatten av  flera skäl. Först      och      främst     ifrågasätts jordbrukspolitiken  allt  oftare   och   av alltfler  människor, inte bara av människor inom  näringen utan också av många  utanför den näringen. Vidare  är  jordbrukspolitiken i  dag  ett hinder för östutvidgningen. Därom torde  vi vara överens. Jag  tror också att vi är överens  om  att nuvarande jordbrukspolitik drabbar länder i tredje  världen.  Det är också  ett  starkt skäl    för    att   förändra    politiken. Tullmurarna   hindrar  dessa  länder   från export.  Vi har en överproduktion.  Vi  har hamnat   i   ett   stort   systemfel    med jordbruket. Jag    instämmer   i   jordbruksministerns beskrivning av den inriktning som politiken måste    få.    Det   är   de    kollektiva nyttigheterna som ska ersättas.  Man  måste radikalt       förändra       stödformerna. Landsbygdsutvecklingen,       vård       av kulturlandskapet är den typ  av  satsningar som behövs. Men  intrycken från oss som ändå är en bit ifrån    vad   som   sker   i    EU    inom jordbrukspolitikens område är att  det  går oerhört  långsamt. Otåligheten  börjar  bli stor. Inte bara bönderna tycker att det  är jobbigt att ägna sig så mycket som  man  nu måste  åt  att fylla i blanketter  för  att kunna  överleva, utan det oroar  också  att det  här är ett hinder för u-länderna,  för länder  i tredje världen, att växa. Det  är ett hinder för att utvidga unionen. Nya  grepp  måste uppenbarligen till.  Var finns  svårigheterna i dag?  Det  vill  jag fråga  jordbruksministern. Alltfler  länder väljer  den här vägen, sägs det  i  svaret. Men hindren är uppenbarligen oerhört stora. Nya  grepp  behövs. Finns några sådana  nya grepp från regeringens sida?</textBlock>
    <textBlock ix="9">Anf.  3  Jordbruksminister MARGARETA WINBERG (s): Fru  talman!  Harald  Nordlund  säger  att jordbrukspolitiken  ifrågasätts.  Ja,   den ifrågasätts. Men inte tillräckligt för  att de ansvariga politikerna ska våga sig på en radikal  förändring. Det har att  göra  med att  flera  länder får tillbaka  så  mycket pengar och har en så stor grupp bönder  som får  dessa bidrag. Det är klart att  man  i och  för  sig kan förstå den oro  som  både ledande  politiker och dessa bönder  känner inför en förändring. Men det ifrågasätts av allmänheten,  som  kanske  inte  direkt  är anknuten till jordbruket. Harald  Nordlund säger vidare att det  här är  ett  hinder  för  östutvidgningen.  Jag delar  inte  den  uppfattningen.  Det   har aldrig   varit   den  svenska   regeringens position att villkora utvidgningen  med  en förändrad  jordbrukspolitik. Då  skulle  vi nog knappast ha kunnat sätta upp det ganska ambitiösa tidsschema som vi ändå har  gjort för  utvidgningen.  Självklart  skulle  det underlätta. Men det är inget villkor för en östutvidgning. Däremot delar jag uppfattningen om  tredje världen. Det var jag också inne på  i  mitt svar.   Sverige  försöker  nu,  inför   den gemensamma position som vi ska ha till WTO, att driva fram ytterligare steg för att  EU ska inta en position som har ett bättre  ulandsperspektiv. Jag vill påstå att vi  har lyckats  lite grann, men vi är inte  nöjda, utan  vi fortsätter att försöka omformulera den hittillsvarande positionen från EU. Kollektiva nyttigheter ska vi stödja.  Men jag skulle vilja vända tillbaka frågan: Hur mycket ska jordbrukspolitiken få kosta? Där har  jag en känsla av att Folkpartiet  inte är  ett  särskilt trovärdigt parti.  Harald Nordlund  säger nu att vi ska ha nya  stöd. De  ska  bli  på  ett annat  vis.  I  andra sammanhang har andra politiker talat om  en kraftig  reduktion  av  ersättningarna  och stöden. Med upp till 70 % skulle man minska de  EU-stöd  som  i dag går  ut.  Det  vore intressant  att höra var man  kan  tro  att Folkpartiets position kommer att  hamna  så småningom.  Ska vi ha det  här  på  en  fri marknad?  Ska maten produceras  på  en  fri marknad? Ska vi stödja något annat och i så fall vad och med hur mycket pengar? Sedan delar jag uppfattningen att det  går långsamt,  men det har sin bakgrund  i  att många   länder   fortfarande   tycker   att jordbruksnäringen  är viktig  för  dem  och därför  är  väldigt  motvilliga  att   byta system. De får ut alltför mycket ekonomiskt av det nuvarande systemet.</textBlock>
    <textBlock ix="10">Anf.  4  HARALD NORDLUND (fp): Fru talman! Folkpartiets uppfattning i  de här  frågorna är väldigt tydlig.  Vi  måste sikta  på  att jordbrukspolitiken förändras så  att produktionen kommer att ske  på  en fri  marknad. Det är svaret. Det måste vara inriktningen.  Kvar  blir  detta  med   att stödja de kollektiva nyttigheterna, se till att   vi  bevarar  biologisk  mångfald  och håller     landskapet     öppet,     bevara kulturlandskap  osv. Hur mycket  pengar  vi ska  ha  för  dessa insatser  är  jag  inte beredd att svara på. Det viktiga är att  vi lägger  om  politiken så  att  vi  snabbare kommer fram när det gäller avreglering, att vi   kommer   in   i   en   situation   där produktionen sker på en fri marknad och att stöden utgår som miljöstöd. Jag  efterlyser nya grepp.  Jag  blir  mer och  mer  övertygad om  att  det  sätt  att arbeta med de här frågorna som vi har  inte räcker.  När jag har ställt frågor  omkring hur  långt  vi är beredda att  gå  när  det gäller  att lägga besluten på regional  och lokal   nivå  avser  jag  alla   de   stora kunskaper  som finns hos bönderna  och  hos lokalbefolkningen  i de här  frågorna.  Jag blir mer och mer övertygad om att vi på ett bättre   sätt   måste   ta   vara   på   de kunskaperna. Jag  har  en förhoppning om att regeringen i  större utsträckning ska börja tänka  och agera  i  de här banorna också på  EU-nivå. Det måste vara så att bara ramarna dras upp på  EU-nivån.  De är viktiga.  Det  här  är gemensamma  EU-frågor. Men ta vara  på  den lokala kunskapen och erfarenheten!</textBlock>
    <textBlock ix="11">Anf.  5  Jordbruksminister MARGARETA WINBERG (s): Fru   talman!   Jag  måste  fråga   Harald Nordlund  om  det är en åternationalisering som  han  talar om. I så fall  är  vi  inte överens. Nu är vi med i EU. Vi är med på en gemensam marknad. Vi har en produktion vars produkter  ska cirkulera på denna  marknad, och   bönderna  ska  konkurrera  på   denna marknad. Då tror jag inte att man  i  varje land  kan ta tillbaka besluten. Det kan  ju leda        till        ganska        sneda konkurrensvridningar. Jag vill veta vad det är   för   typ   av   tillbakatagande   som Folkpartiet och Harald Nordlund talar om. Jag  tror, och det vet vi ju också, att  i det        nuvarande       miljö-       och landsbygdsprogrammet har länderna möjlighet att  använda sig av det här i den  mån  man väljer  att  göra  det.  Men  det  är  inte tvunget. Jag sade att i genomsnitt 10 %  av budgeten  i EU går till det här miljö-  och landsbygdsprogrammet. I Sverige är det  mer än  dubbelt så mycket som går dit.  Det  är exempelvis  tio  gånger  så  mycket  som  i Danmark.  Varje land får självt inom  vissa ramar  både  bestämma  hur  mycket  av  sin budget  man vill ska gå till detta  program och   utforma   innehållet  i   programmet. Visserligen  ska  det  sedan  gå  ned  till Bryssel och bli godkänt, men det är  mycket en  formalitet,  för  vi  vet  inom  vilket regelverk  vi  ska röra oss  för  att  inte snedvrida konkurrensen. Det  vore  alltså intressant att höra  hur mycket  ni  vill  ta tillbaka  till  lokal, regional  eller  nationell  nivå.  Vad  ska Sverige bestämma om? Vad ska länet bestämma om?  Vad  ska den lokala nivån - det  måste väl  vara kommunen - bestämma om? Jag  tror att  det är en svår väg att gå om man  tror att man bara ska dela ut en påse pengar och sedan  ge  fria  händer till de  respektive nivåerna   att   göra  detta.   Det   låter sympatiskt,  men jag tror kanske  inte  att Sverige  som land skulle tjäna på  det.  Vi kanske  skulle hålla oss till  något  slags regelverk.  Det  måste  ju  ändå  finnas  i botten.  Jag  är rädd för att  konkurrensen skulle  snedvridas om inte detta  regelverk fanns. Sedan  vill  jag fråga om den här  siffran 70  %. En minskning av stöden med 70  %  är vad Folkpartiet tidigare har uttalat sig om att  man  kan  tänka sig. Så mycket  mindre kommer  jordbruket att kosta om Folkpartiet får bestämma. Håller den siffran?</textBlock>
    <textBlock ix="12">Anf.  6  HARALD NORDLUND (fp): Fru  talman! Jag är inte beredd  att  tala om kronor eller procent. Att det blir fråga om  en  kraftig minskning är ju  uppenbart. När  det  gäller beslutanderätten regionalt och  lokalt menar jag att svaret på  frågan från jordbruksministern är att det inte  är fråga   om  någon  åternationalisering   av jordbrukspolitiken. Vad som nu sker  är  ju att  de här riktlinjerna på EU-nivå  i  hög grad  dras upp av proffspolitiker. Därefter har   man   regionalt   och   lokalt   att, visserligen i viss frihet, bestämma hur man ska använda de här medlen. Vad  jag tror att de nya greppen måste bli handlar om att innan man är med och  fattar beslut  på EU-nivå måste det regionala  och lokala samarbetet bli intensivare. Vi måste ta med oss böndernas och lokalbefolkningens kunskaper  om  och  synpunkter  på  de  här frågorna  i större utsträckning  innan  man tar  ställning på EU-nivå. Det är  det  som jag efterlyser och ser som de nya greppen i jordbrukspolitiken.</textBlock>
    <textBlock ix="13">Anf.  7  Jordbruksminister MARGARETA WINBERG (s): Fru   talman!  Det  här  blir  en  konstig debatt,  eftersom Harald Nordlund  nu  står och talar om att bönderna måste få vara med och bestämma. I andra sammanhang brukar han inte vara så väldigt producenttillvänd.  Då frågar   jag:  Är  det  bönderna  som   ska bestämma  detta? Finns det inte ett  vidare perspektiv  än  så?  Det  finns  även   ett konsumentperspektiv         och         ett samhällsperspektiv.    Alla    dessa    tre perspektiv    måste    komma    in.     Och samhällsperspektivet svarar ju faktiskt  vi politiker     för.    Jag     menar     att konsumentperspektivet                   och producentperspektivet kan tillgodoses genom att  man  har en dialog om programmen.  Det har  vi  haft. Vi har haft en remissomgång, och  vi har haft seminarier och annat.  Men det  är  väldigt farligt att snävt  inrikta sig mot att det är producenterna, bönderna, som  ska tala om hur de stöd som de  själva så småningom ska få ska användas. Jag menar att  vi  lever i en värld som kräver större ansvar  än så. Vi lever i ett samhälle  som kräver vårt medborgerliga samhällsansvar.</textBlock>
    <textBlock ix="14">Överläggningen var härmed avslutad.</textBlock>
    <textBlock ix="15"> 4 §  Svar på interpellation 2001/02:25 om antidemokratisk verksamhet</textBlock>
    <textBlock ix="16">Anf.  8  Statsrådet BRITTA LEJON (s): Fru  talman! Tomas Högström ställde  våren 2001  en  fråga till mig om vilka  åtgärder jag  avser  vidta för att skattemedel  inte används i strid med de intentioner  som  de är  avsedda för. Det ändamål som åsyftas är Ungdomsriksdagen  2001  och  ett  av   dess utskott som hade fått benämningen Gatstenar  &amp;   Sammanträden  -  Två  sätt  att  påverka Europa. Jag svarade Tomas Högström i  våras att jag inte ämnar vidta några åtgärder mot att     Ungdomsriksdagen    fått    använda skattemedel,  eftersom det  uttalade  målet för   Ungdomsriksdagen  är  att   stimulera ungdomars demokratiska engagemang. Per  Unckel  har  nu  frågat  mig  om  jag alltjämt  har samma uppfattning i fråga  om statligt  stöd  till  Ungdomsriksdagen  mot bakgrund  av  det som hände  i  Göteborg  i samband med EU-toppmötet och vilka åtgärder jag   avser   vidta  för  att   säkra   att skattemedel      inte      används      för antidemokratisk verksamhet. Det  kan  tyckas märkligt att  två  frågor ställts till mig som helt utgår från enbart titeln  på  ett  av Ungdomsriksdagens  elva utskott.  Det verkar inte som om  någon  av frågeställarna har brytt sig om att ta reda på  vare  sig syftet med utskottets  arbete eller resultatet av detta arbete. Det  är  så långt från sanningen  som  man kan  komma  att  som Per Unckel  påstå  att "staten  har  varit med och finansierat  de mötesplatser  där förståelse och  acceptans för   våld   och  vandalism  som  politiska metoder odlats". Det är en befängd idé  att Ungdomsriksdagen skulle ha uppmuntrat  till våldsamma aktioner av det slag som  förekom vid  EU-toppmötet  i Göteborg.  Tvärtom  är Ungdomsriksdagen  ett uttalat  demokratiskt forum  som arbetar för att stärka ungdomars kunskaper om demokrati och möjligheter till inflytande.    Att    utveckla    ungdomars möjligheter  och  kunskaper  i  demokratins arbetsformer utgör basen för att  förhindra att  händelser av den typ som inträffade  i Göteborg   blir  vanligare   och   ökar   i omfattning. Ungdomsriksdagen  är  ett   partipolitiskt obundet  projekt som syftar  till  att  öka ungdomars inflytande i samhället genom  att skapa  en  mötesplats där  aktuella  frågor behandlas utifrån ett ungdomsperspektiv och utan       krav      på      partipolitiskt ställningstagande. Målet är  att  alla  ska återvända  hem  fulla  med  nya  idéer  och inspiration  och peppade att  engagera  sig lokalt  med  något viktigt och  intressant. Ungdomsriksdagen fungerar som ett av  många viktiga  alternativ till  de  traditionella formerna  för  deltagande i  samhällslivet. Ungdomsriksdagen   har   hittills   hållits vartannat år och kommer fr.o.m.  i  år  att anordnas  varje  år. Projektet  finansieras genom  bidrag  från  Ungdomsstyrelsen   och Integrationsverket,      avgifter      från deltagande    ungdomar    och    stöd    av värdkommunen samt en viss sponsring. Till  Ungdomsriksdagen  kommer  ca  1  000 ungdomar       från      hela      Sverige. Ungdomsriksdagen vänder sig till ungdomar i åldern 13-20 år. De flesta deltagarna är  i åldern  15-16  år.  De  fyra  dagarna   som Ungdomsriksdagen pågår består av  arbete  i ett  antal olika utskott, men också av  ett program    med   seminarier,   möten    för ungdomsråd   och   kvällsarrangemang.   Den viktigaste delen är det arbete som  sker  i utskotten.     Resultatet    av     arbetet sammanställs i en rapport som skickas  till berörda beslutsfattare i landet. Jag  anser att projekt av olika  slag  som syftar  till  att öka ungdomars  engagemang och   kunskaper   i   demokratifrågor    är angelägna  och bör stödjas med skattemedel. Det  är  just  en  sådan utveckling  av  de demokratiska möjligheterna till  inflytande som       kan      förhindra      våldsamma utomparlamentariska aktioner  av  det  slag som Per Unckel avser i sin interpellation.</textBlock>
    <textBlock ix="17">Anf.  9  PER UNCKEL (m): Fru talman! Tack statsrådet för svaret  på interpellationen. Britta  Lejon  bär  ju den  maktpåliggande titeln  demokratiminister, alltså ministern för  vårt  öppna  och fria  samlevnadssätt, ministern som ska värna vårt samlevnadssätt på  ett sådant sätt att våldet inte tillåts ta  överhanden.  Det  var  därför  som  jag ställde interpellationen till henne. Bakgrunden är enkel, nämligen att  en  del av de stenar som kastades i Göteborg vid EU- toppmötet  i  juni  kastades  med  statligt stöd. Jag   ber   i   mina   frågor   egentligen statsrådet göra en mycket enkel men  mycket viktig  sak, nämligen att sätta demokratins gränser,  att ge besked om att staten  inte stöder  vad  som helst och att reagera  när demokratins värden kränks. Jag  hade  trott att  statsrådet  skulle säga  någonting  om det,  men det gör hon inte. Hon upprepar  i realiteten ett svar som hon har  gett  före Göteborgskravallerna på en  likartad  fråga som  då  gällde  vad  statsrådet  ansåg  om ungdomsriksdagens  seminarium  med   titeln Gatstenar   &amp;   Sammanträden - Två  sätt  att påverka  Europa, som statsrådet refererade. Men sedan klippte hon bort rubriken: Vilken är  din väg - Lär dig att hitta och använda metoderna. Där slutade rubriken. Nu  säger statsrådet fortfarande att detta var  ett  viktigt sätt att främja ungdomars diskussion om demokratins värden. På  min fråga om vad statsrådet avser  att göra  för att förhindra att statliga  medel används för antidemokratiska metoder svarar statsrådet absolut ingenting. Det är som om frågan  och  frågeställningen  över   huvud taget inte finns, trots att alla vi som  är engagerade  i  demokratins  livsformer  och arbetssätt säger oss att här ligger  själva kärnan i det som måste diskuteras efter det som hände i Göteborg. Fru  talman!  Jag  säger inte  att  Britta Lejon stöder det som inträffade i Göteborg. Däremot säger jag att hon är antingen naiv, flat   eller  okunnig.  Samhället   utanför riksdagen hör nämligen vad statsrådet  inte säger.  Det hör att hon inte har  någonting att  säga  om  ett seminarium där  man  ber deltagarna  att komma för att fundera  över vilken   väg   som  de  ska  välja   mellan gatstenarna  och sammanträdet och  för  att lära  sig  att hitta och använda metoderna. Det hör också att statsrådet Lejon inte har någonting    att   säga   om    att    AFA, Antifascistisk aktion, som hade  de  svarta huvorna   på   sig  i  Göteborg   och   som bokstavligen kastade en del av stenarna med hjälp  av  230  000 statliga  skattekronor. Statsrådet  säger absolut  ingenting.  Drar regeringen inga slutsatser av vad  som  har inträffat     när    t.o.m.    Revolutionär kommunistisk ungdom finner att detta är för magstarkt och lämnar det nätverk  i  vilket AFA  ingår? Då säger statsrådet fortfarande ingenting.  Vilka  instruktioner  har   hon eller   regeringen  t.ex.  gett   till   de statliga myndigheter som uppenbarligen  kom att finansiera en del av det som inträffade i  Göteborg? Observera, fru talman, att jag inte   säger   att  detta  är   något   som regeringen   ville  ha.   Det   ville   den naturligtvis  inte. Men en  regering  måste tänka  på  vad som hände när  det  väl  har inträffat  och  vara beredd att  lända  sig erfarenheterna till efterrättelse. Fru  talman! Så här får det inte vara. När demokratin  kränks måste  en  regering  som värnar  demokratins  idé  sätta  sig   till motvärn. Då måste demokratiministern  tala. Då  måste demokratiministern handla. Då kan demomkratiministern  inte  låtsas  som   om problemet inte existerar.</textBlock>
    <textBlock ix="18">Anf.  10  HARALD NORDLUND (fp): Fru  talman! Jag var i Göteborg kort efter det  att den första vågen av kravaller hade inträffat.     Jag    kom    gående     mot Kungsportsavenyn.   Plötsligt    hör    jag stillsam orientalisk musik, och över avenyn lägger  sig ett lugn och en ro.  Sedan  jag hade  gått  en  bit - det  var  i  den  här manifestationen jag själv skulle delta  för att  göra en appell - träffade jag på några polismän. En av polismännen vänder sig till de  människor som kommer tågande  klädda  i gult och vitt, och så säger han: Varför kom ni inte tidigare? Polismannens  fråga  har  väldigt   starkt fastnat   i  mig  -  varför  kom  ni   inte tidigare?  Detta har fått mig  att  fundera och  också  ännu mer börja engagera  mig  i frågor kring icke-våld. Då tror jag att det är  viktigt  att  vi  som riksdagsledamöter snarare försöker trycka på för att få  till mer   åtgärder   för   att   sprida   ickevåldskulturen. Jag  för min del tror att Ungdomsriksdagen dr   ett   sätt  att  sprida   kunskap   om demokratin  och att den vägen också  sprida icke-våldskulturen,  men  det   behövs   ju mycket mer. Det är därför, fru talman,  som jag ville delta i den här debatten. I  går frågade jag statsministern: Vad gör regeringen   för  att  stötta  skolor   och organisationer  som  nu  deltar   i   ickevåldspropaganda? Hur stöttar  vi  de  många människorna i dag? Jag tycker  att  vi  gör det  i  alltför liten utsträckning, och  vi måste göra det mer kraftfullt. Visst   ankommer  detta  på  oss  enskilda människor. Vi måste ge stöd, och  vi  måste ge   mer   stöd.   Vi   måste   stödja   de ungdomsgrupper som vill ta  tag  i  de  här frågorna för att det ska bli alltfler.  Jag vill uttrycka ett önskemål till regeringen: Gör  mer för att stötta det här därför  att snart är det för sent, men det är inte  för sent  ännu. Vi måste alltså göra  mer.  Vad ska   vi   göra  för  att  stötta  de   här människorna?</textBlock>
    <textBlock ix="19">Anf.  11  Statsrådet BRITTA LEJON (s): Fru  talman!  Per Unckel må gärna  använda brösttoner  i  denna sal, i denna  kammare, men ta först reda på hur det föreligger med sakförhållandena! Först     och     främst:     Den      här interpellationsdebatten    handlade     väl ursprungligen      om       frågan       om Ungdomsriksdagen, men låt mig inledningsvis göra  ett  klarläggande: Det  som  hände  i Göteborg  -  detta  har  jag,  Per  Unckel, tidigare   sagt;   Per  Unckel   kan   läsa riksdagens   protokoll  -  är   något   som fullständigt spårade ur. Självklart är inte våld  acceptabelt som politisk arbetsmetod. Självklart  har  vi  från  statens  och  de ansvariga politikernas sida ett ansvar  för att  se  till  att  sätta just  de  tydliga gränser som Per Unckel efterlyser och  säga att   det  i  en  demokrati  är  orden  och argumenten,  att tala för sin sak  och  att lyssna    till   andra,   som    är    våra arbetsmetoder.  Självklart  är  inte   våld eller hot om våld något som hör hemma i  en demokrati. Detta  har  jag  vid upprepade  tillfällen uttalat. Jag kan försäkra, Per Unckel,  att regeringen inte använder statliga medel för att  stödja våldsamma aktioner. Om det, som Per  Unckel påstår, är så att det har hänt, då är det ett misstag som naturligtvis inte får  upprepas. Regeringens hållning här  är glasklar. För  att  återvända till  Ungdomsriksdagen kan  jag  säga - också som ett  försök  att svara på Harald Nordlunds inlägg - att  jag tycker  att  det  är viktigt  att  man  som politiker  faktiskt bekymrar sig  över  vad det är för frågeställningar som lyfts upp. Arbetet   i   utskottet,  med  den   något provokativa     titeln     Gatstenar       &amp;  sammanträden,  var förberett av  Landsrådet för     Sveriges     ungdomsorganisationer, tillsammans med organisationen Peace Quest. Peace  Quest  är  en fredsorganisation  som startade 1983 - en organisation som  aktivt arbetar just för att förebygga våld och som arbetar för ett icke-våldssamhälle och  för icke-våld som metod för att påverka. Vad  man  gjorde i detta utskott  handlade om  ett  rollspel för att öka kunskapen  om hur  beslut fattas i den europeiska unionen -  precis  sådana  åtgärder  som  vi  borde stötta  och uppmuntra. För två dagar  sedan talade  jag med Joel Lind som är ordförande i  Peace  Quest. Jag sade då att  jag  hade fått  den  här frågan från Per  Unckel.  Då sade  den unge mannen Joel Lind: Åh, snälla rara,  självklart inte! Här  föregick  inte något  som  på  något sätt kunde  uppmuntra till att kasta gatstenar - tvärtom! Peace  Quest är en icke-våldsorganisation, och  det  arbete som försiggick i utskottet på  Ungdomsriksdagen handlade om precis det som  vi  efterlyser, nämligen om: att  vara tydlig, om att sätta gränser och om tala om vilka  metoder  som bör, och ska,  användas också av ungdomar i den svenska demokratin.</textBlock>
    <textBlock ix="20">Anf.  12  PER UNCKEL (m): Fru  talman!  Nu  tar det  sig.  Plötsligt blir   nu  statsrådet  lite  tydligare   om demokratin  och gränserna. Det  gläder  mig därför  att  det  borde ha  stått  redan  i svaret, som faktiskt inte är ett svar på en fråga     som     primärt    handlar     om Ungdomsriksdagen. Ungdomsriksdagen  är  ett exempel på ett problem som aktualiserades i anslutning    till    Göteborgskravallerna, nämligen  om  staten  kan  tänka  sig   att indirekt eller direkt stödja organisationer och  verksamheter  som riskerar  att  ramla utanför demokratins råmärken. Mitt  svar på den frågan är ett klart  och entydigt  hundraprocentigt nej  -  det  kan staten  aldrig någonsin göra! För att  vara välvillig kan jag säga att statsrådet Lejon nu  börjar närma sig denna ståndpunkt. Alla vi som har varit engagerade i vad som hände efter Göteborg vet att statliga pengar gick direkt till kravallerna - naturligtvis inte med  "vett  och vilje", men väl därför  att naiva   myndigheter  uppenbarligen  lämnade pengarna;  jag  talar  om  AFA.  Detta  vet statsrådet  mycket väl - eller  borde  veta det.  Vet  hon  inte  det,  är  det  i  sig anmärkningsvärt. 230 000 kr  gick  till  en organisation inrymmande människor med klart antidemokratiska  uppfattningar   och   som visade  sig  vara  de som  i  Göteborg  bar huvudansvaret för kravallerna. Nu  säger statsrådet: Om det hände var det ett  misstag. Då vill jag fråga: Vad  avser regeringen  att göra för att ge  ett  klart besked till omgivningen om att denna typ av pengar  aldrig någonsin i framtiden  kommer att  utgå? Är Britta Lejon beredd att  säga att   det  är  stopp  för  pengar  som  kan misstänkas gå till organisationer som  inte har rent demokratiskt mjöl i sin påse?</textBlock>
    <textBlock ix="21">Anf.  13  HARALD NORDLUND (fp): Fru  talman! Jag vill knyta an till  Peace Quest  och även här vittna. Vid ett flertal tillfällen,  senast i går, har jag  träffat de  ungdomar  som  är  engagerade  i  Peace Quest,  och  jag  kan  säga  att  jag   som politiker aldrig känt mig så stimulerad som efter  det  att  jag  har  träffat  de  här ungdomarna; detta tack vare det  engagemang som  finns hos ungdomarna, den kunskap  som finns och den vilja som finns att vara  med och lära sig mer. Jag märker inte något  av inställningen   att  använda   revolutionen eller  andra  odemokratiska medel  för  att komma fram. Tvärtom handlar det om en vilja att  lära sig mer. Man vill lyssna på  mig, och   jag  lyssnar  på  dem.  Det  är   den diskussionen  som vi måste  föra  mer.  Hur stöttar vi dessa människor, och hur stöttar vi  andra? De är för få i dag; de måste bli fler. Jag   upprepar  frågan:  Vad  kan  vi  och regeringen  göra mer för att  stötta  Peace Quest och andra som vill göra en insats för att sprida icke-våldskulturen?</textBlock>
    <textBlock ix="22">Anf.  14  Statsrådet BRITTA LEJON (s): Fru    talman!   Självfallet   ska    inte skattebetalarnas   pengar   användas    för antidemokratiska  aktiviteter  eller   till organisationer   som  bedriver   en   sådan verksamhet. Det är utgångspunkten, och  det är   detta  som  vi  ska  hålla  oss  till. Förekommer det något annat måste det rättas till. Det  kan  finnas anledning för Per  Unckel att   dra   sig   till  minnes   att   till demokratins  grundläggande värderingar  hör yttrandefrihet.  Vi  har  också  i  Sverige bestämt  oss  för att ha ett  mycket  öppet samhälle där vi inte använder oss av förbud som ett hot. Per  Unckels parti, bl.a., samarbetar  med sådana    partier   som   i    dag    finns representerade     i    olika     politiska församlingar i Sverige och som - enligt min mening  -  inte  alla  gånger  fullständigt företräder demokratiska uppfattningar, utan de   kan  ha  rasistiska  attityder,   vara intoleranta    och    ha   antidemokratiska åsikter.   Per  Unckels  parti  och   andra partier  samarbetar med dessa partier.  Det är  ett bekymmer som vi också har anledning att diskutera. Men    får   att   återgå   till    själva grundfrågan:  Staten ska  självfallet  inte stödja antidemokratiska aktiviteter. Staten och  vi  som  folkvalda politiker  har  ett ansvar   för  att  vara  tydliga  och   dra gränser. Jag förväntar mig att Per  Unckel, som  ordförande  i  konstitutionsutskottet, och  alla andra på olika arenor kommer  att bedriva det arbetet gemensamt. Dessutom   håller  jag  helt  med   Harald Nordlund  om  att vi har all anledning  att förstärka  våra insatser för att  uppmuntra till  ett  demokratiskt, kreativt  tänkande och  till ett demokratiskt engagemang bland våra  ungdomar i Sverige i dag.  Regeringen bedriver det arbetet på många olika sätt. Ett  sätt är att inom ramen för skolan  se till att skolan fokuserar betydligt mer  än vad  man hittills har gjort frågor som  rör demokrati    och   mänskliga   rättigheter, demokratins    grundläggande   värderingar, beslutsformer  och  spelregler.   Dit   hör naturligtvis icke-våld. Vi  uppmärksammar också 80-årsjubileet  av den  allmänna rösträtten. Vi tillsätter  en ny valmyndighet som ska uppmuntra till högt valdeltagande och insikt om och  förståelse för  den  allmänna rösträttens betydelse  i den  svenska demokratin. Vi bedriver  detta arbete på en mängd olika sätt, t.ex.  genom Forum för levande historia och genom att se till     att    fortsätta    att     stödja Ungdomsriksdagen.</textBlock>
    <textBlock ix="23">Anf.  15  PER UNCKEL (m): Fru  talman! Statsrådet Lejon skulle  göra sig  bättre utan otydliga insinuationer  om vilka  partier  hon anser  att  mitt  parti samarbetar  med. Jag skulle möjligen  kunna svara  med  att mitt parti aldrig  någonsin har     övervägt    att     basera     sitt regeringsinnehav på ett parti som  tidigare var  direkt lierat med några av  de  värsta mördarna i Europas historia. Nog om detta. Enligt  Britta  Lejon säger nu  regeringen att   det   inte  ska  betalas   ut   några statsbidrag  till organisationer  som  inte ställer upp på demokrati. Utmärkt.  Då  har vi kommit en bit på väg. Då  återstår  bara frågan som jag  ställde redan för en månad sedan och som statsrådet har  hunnit att grunna på länge,  nämligen: Vilka  åtgärder avser statsrådet att  vidta för att detta inte längre sker? Det är inte statsrådet själv som har delat ut de pengar som  jag  angriper och som  jag  anför  som exempel   på   att   statsmakterna   agerar inkonsekvent,  utan det är de  underställda myndigheterna. Min  fråga blir naturligtvis om statsrådet nu  är  beredd att tillse att de regeringen underställda myndigheter som har gjort  det som   vi  nu  kritiserar  i  fortsättningen upphör  med  det.  Det  är  angeläget   att regeringen ger ett entydigt besked  på  den punkten.  Om man inte gör det kommer  också ljudet av det som inte sägs att höras. Statsrådet   säger  mycket   riktigt   att demokratin inte baseras på förbud  utan  på det öppna och fria meningsutbytet. Alldeles korrekt.  Men det öppna meningsutbytet  får aldrig  övergå i att man till äventyrs  ser mellan  fingrarna  på dem  som  bryter  mot principen om det öppna meningsutbytet. Demokratins  livsnerv är den  öppna,  fria debatten. Men den är också rättsstaten  som säger  ifrån  när den öppna, fria  debatten kränks.  Jag  hör  till  dem  som  ser  med utomordentligt  stort  allvar  på  det  som hände  i  Göteborg. Jag är därför angelägen om  att  alla  som står för de demokratiska värdena  inser vidden av den  utmaning  mot demokratin  som  stenkastningen   kom   att utgöra.</textBlock>
    <textBlock ix="24">Anf.  16  Statsrådet BRITTA LEJON (s): Fru  talman!  Det är betryggande  att  Per Unckel som med denna stora emfas och  detta stora engagemang försvarar gränssättandet i den  svenska  demokratin och rättssamhället också       är      konstitutionsutskottets ordförande. Om  det finns något sätt som jag kan lugna Per  Unckel  på ska jag återigen förtydliga och  upprepa att statliga medel självfallet inte   ska  användas  för  antidemokratiska verksamheter. Däremot  tror  jag inte  att  det  behöver vidtas  några ytterligare åtgärder  än  dem som  regeringen redan har vidtagit för  att se till att skattebetalarnas pengar används till verksamheter som de är avsedda för. Jag  kan  lova  Per Unckel att  vi  i  det fortsatta  arbetet naturligtvis kommer  att fokusera  detta.  Men  dessa  regler  finns redan och de ska fortsätta att gälla. Jag  tror att Per Unckel har uppnått  sitt syfte med interpellationen och debatten här i  dag,  nämligen  att fokusera  en  viktig frågeställning  i  den svenska  demokratin. Men  det  vore nog klokt att Per  Unckel  i fortsättningen, när han väljer  att  ställa sådana  frågor till mig, redan i sin  fråga tar   upp  det  som  han  egentligen   vill diskutera.  Ungdomsriksdagen  har  vi   all anledning att fortsätta att stödja.</textBlock>
    <textBlock ix="25">Överläggningen var härmed avslutad.</textBlock>
    <textBlock ix="27"> 5 §  Hänvisning av ärenden till utskott och beslut om förkortad motionstid</textBlock>
    <textBlock ix="28">Föredrogs och hänvisades Propositioner 2001/02:25, 42 och 46 till skatteutskottet 2001/02:23 till trafikutskottet</textBlock>
    <textBlock ix="29">Beträffande    prop.    2001/02:23    hade regeringen   föreslagit  att   motionstiden skulle förkortas till två dagar.</textBlock>
    <textBlock ix="30">Kammaren biföll detta förslag.</textBlock>
    <textBlock ix="31">Tredje   vice   talmannen  meddelade   att motionstiden   skulle  utgå  måndagen   den 29 oktober kl. 16.30.</textBlock>
    <textBlock ix="32"> Ajournering</textBlock>
    <textBlock ix="33">Kammaren beslutade kl. 9.48 på förslag  av tredje   vice   talmannen   att   ajournera förhandlingarna till kl. 14.00  då  de  för dagens   bordläggning  aviserade   ärendena väntades föreligga.</textBlock>
    <textBlock ix="34"> Återupptagna förhandlingar</textBlock>
    <textBlock ix="35">Förhandlingarna återupptogs kl. 14.00.</textBlock>
    <textBlock ix="36"> 6 §  Bordläggning</textBlock>
    <textBlock ix="37">Anmäldes och bordlades Skrivelse 2001/02:48 Användning av försöksdjur</textBlock>
    <textBlock ix="38">Skatteutskottets betänkande 2001/02:SkU2 Skatten på vin</textBlock>
    <textBlock ix="39">Finansutskottets betänkanden 2001/02:FiU6   Rätt  för   sparbanker   och medlemsbanker    att   driva    verksamhet utomlands m.m. 2001/02:FiU8   Riksbankens   deltagande   i finansieringen av IMF:s mjuka utlåning</textBlock>
    <textBlock ix="40">Utrikesutskottets betänkande 2001/02:UU3   Partnerskapsavtalet    mellan Europeiska    gemenskapen     och     dess medlemsstater  och  staterna   i   Afrika, Västindien och Stillahavsområdet</textBlock>
    <textBlock ix="41">Trafikutskottets betänkande 2001/02:TU4    Åtgärder   för    förbättrad fartygssäkerhet</textBlock>
    <textBlock ix="42">Socialförsäkringsutskottets betänkande 2001/02:SfU3   Reformerade    regler    för bostadstillägg till pensionärer m.fl.</textBlock>
    <textBlock ix="43">Utbildningsutskottets betänkande 2001/02:UbU3  Asylsökande  barns   skolgång m.m.</textBlock>
    <textBlock ix="44"> 7 §  Anmälan om frågor för skriftliga svar</textBlock>
    <textBlock ix="45">Anmäldes    att   följande   frågor    för skriftliga svar framställts</textBlock>
    <textBlock ix="46">den 26 oktober</textBlock>
    <textBlock ix="47">2001/02:108 av Birgitta Ahlqvist  (s)  till socialminister Lars Engqvist Den vita käppens status 2001/02:109 av Chatrine Pålsson  (kd)  till socialminister Lars Engqvist Väntetiderna för cancerpatienter 2001/02:110  av  Henrik S Järrel  (m)  till försvarsminister Björn von Sydow Försvarets helikopteraffär 2001/02:111  av  Gunnel  Wallin  (c)   till näringsminister Björn Rosengren Persontrafiken mellan Sverige och Tyskland 2001/02:112 av Fredrik Reinfeldt  (m)  till justitieminister Thomas Bodström Underlaget   för   ny   lagstiftning    mot kvinnovåld 2001/02:113  av  Lennart  Värmby  (v)  till miljöminister Kjell Larsson Redovisning av koldioxidutsläpp 2001/02:114   av  Murad  Artin   (v)   till statsrådet Maj-Inger Klingvall Flyktingsituationen i Afghanistan 2001/02:115   av  Murad  Artin   (v)   till utrikesminister Anna Lindh Afghanska flyktingar vid Paktistans gräns 2001/02:116  av Ester Lindstedt-Staaf  (kd) till socialminister Lars Engqvist Svenska för invandrade läkare 2001/02:117  av  Michael Hagberg  (s)  till näringsminister Björn Rosengren Arbetsmarknadssituationen i Katrineholm 2001/02:118   av  Murad  Artin   (v)   till utrikesminister Anna Lindh Mänskliga    rättigheter    och     barnens rättigheter i Iran 2001/02:119   av  Murad  Artin   (v)   till utrikesminister Anna Lindh Misstänkt användning av BC-vapen 2001/02:120   av  Murad  Artin   (v)   till utrikesminister Anna Lindh Svenska     medborgares    säkerhet     vid utlandsbesök 2001/02:121  av  Nils-Göran  Holmqvist  (s) till näringsminister Björn Rosengren Samhall</textBlock>
    <textBlock ix="48">Frågorna  redovisas  i  bilaga  som  fogas till riksdagens snabbprotokoll tisdagen den 30 oktober.</textBlock>
    <textBlock ix="49"> 8 §  Anmälan om skriftliga svar på frågor</textBlock>
    <textBlock ix="50">Anmäldes  att skriftliga svar på  följande frågor inkommit</textBlock>
    <textBlock ix="51">den 26 oktober</textBlock>
    <textBlock ix="52">2001/02:59 av Sven-Erik Sjöstrand (v)  till justitieminister Thomas Bodström Spridning  av främlingsfientliga  uppgifter inom polisen 2001/02:63  av  Karin  Pilsäter  (fp)  till utbildningsminister Thomas Östros Effektiviteten hos CSN 2001/02:87   av  andre  vice   talman   Eva Zetterberg   (v)   till   statsrådet   Leif Pagrotsky Kanonexport till Indien 2001/02:88  av Berit Jóhannesson  (v)  till statsrådet Leif Pagrotsky Vapenexport till Bahrain 2001/02:92 av Margareta Viklund  (kd)  till utrikesminister Anna Lindh Minor och vapen i Afghanistan</textBlock>
    <textBlock ix="53">Svaren  redovisas i bilaga som fogas  till riksdagens   snabbprotokoll  tisdagen   den 30 oktober.</textBlock>
    <textBlock ix="54"> 9 §  Kammaren åtskildes kl. 14.01.</textBlock>
    <textBlock ix="55"> Förhandlingarna leddes av tredje vice talmannen från sammanträdets början till ajourneringen kl. 9.48 och av  förste  vice  talmannen  därefter  till sammanträdets slut.</textBlock>
  </contentBlock>
</protocol>
