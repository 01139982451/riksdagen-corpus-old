<protocol id="prot-199394--36">
  <contentBlock ix="0">
    <textBlock ix="0">
      <textBlock ix="0">1 §  Svar på interpellation 1993/94:62 om folkomröstningen om EU-medlemskap m.m.</textBlock>
    </textBlock>
  </contentBlock>
  <contentBlock ix="1">
    <textBlock ix="1">
      <textBlock ix="0">Anf. 1  Statsrådet ULF DINKELSPIEL (m):</textBlock>
    </textBlock>
  </contentBlock>
  <contentBlock ix="2">
    <textBlock ix="2">
      <textBlock ix="0">Herr talman! Hans Göran Franck har ställt ett antal frågor till mig angående bl.a. den kommande folkomröstningen om ett svenskt medlemskap i</textBlock>
      <textBlock ix="1">EU.</textBlock>
    </textBlock>
  </contentBlock>
  <contentBlock ix="3">
    <textBlock ix="3">
      <textBlock ix="0">Hans Göran Franck undrar inledningsvis om det endast kommer att bli ja- och nej-alternativ i folkomröstningen samt om resultatet kommer att följas. Som tidigare angivits i denna kammare kommer statsministern att kalla till partiledaröverläggningar i folkomröstningsfrågan när ett färdigt avtal föreligger, eller vi har en klar uppfattning om när så kommer att bli fallet. Dessa överläggningar kommer att bli avgörande för förläggning och utformning av folkomröstningen.</textBlock>
      <textBlock ix="1">Regeringens mening i denna fråga är att det bör bli två klara alternativ. Som regeringen förklarade redan i regeringsdeklarationen den 4 oktober 1991</textBlock>
      <textBlock ix="2">skall utslaget självfallet följas.</textBlock>
    </textBlock>
  </contentBlock>
  <contentBlock ix="4">
    <textBlock ix="4">
      <textBlock ix="0">I sin interpellation redovisar Hans Göran Franck sin starkt negativa uppfattning om följderna av ett svenskt medlemskap. Hans Göran Franck frågar sedan vilka nackdelar regeringen kan redovisa med ett medlemskap i EU. Jag avstår från att, lösryckt från sitt sammanhang, i detalj kommentera alla de påståenden Francks interpellation innehåller. Ifrån åtskilliga debatter i denna kammare är det allmänt bekant att jag inte delar Hans Göran Francks negativa beskrivning.</textBlock>
    </textBlock>
  </contentBlock>
  <contentBlock ix="5">
    <textBlock ix="5">
      <textBlock ix="0">Då det gäller den övergripande värderingen av ett medlemskap och de eventuella problem som kan finnas vid ett medlemskap vill jag i stället hänvisa till att jag med stor tydlighet har redogjort för detta vid inledningen av förhandlingarna den 1 februari i</textBlock>
      <textBlock ix="1">Bryssel. I just förhandlingsprocessen försöker vi nu tillse att Sverige får tillfredsställande lösningar på de problem som vi anmält. Jag har ingen anledning att tro att vi inte skulle lyckas med detta.</textBlock>
    </textBlock>
  </contentBlock>
  <contentBlock ix="6">
    <textBlock ix="6">
      <textBlock ix="0">Jag vill också påminna Hans Göran Franck om att</textBlock>
      <textBlock ix="1">Utrikesdepartementets handelsavdelning fortlöpande ger ut grönböcker som redovisar konsekvenser av ett medlemskap. Dessutom skall de sex konsekvensutredningarna, som inom en nära framtid kommer att presentera sina betänkanden, beskriva konsekvenserna av såväl ett medlemskap som ett utanförskap.</textBlock>
    </textBlock>
  </contentBlock>
  <contentBlock ix="7">
    <textBlock ix="7">
      <textBlock ix="0">I sin fjärde fråga undrar Hans Göran Franck vilken beredskap som finns i händelse av ett nej och vilken plan det finns för att då tillvarata svenska intressen.</textBlock>
      <textBlock ix="1">Alla ansträngningar inriktas nu på att förhandla fram ett bra avtal och åstadkomma ett ja i folkomröstningen. Skulle det trots detta bli ett nej, framstår EES-avtalet naturligen som basen för vår anknytning till Europa. Detta avtal är viktigt men kommer enligt min mening inte att räcka i det långa loppet.</textBlock>
    </textBlock>
  </contentBlock>
  <contentBlock ix="8">
    <textBlock ix="8">
      <textBlock ix="0">Ett nej i folkomröstningen skulle innebära att vi i</textBlock>
      <textBlock ix="1">Sverige inte finge del i flera viktiga samarbetsområden inom EU. Dessutom skulle vi avstängas från möjligheterna att effektivt tillvarata viktiga nationella intressen i det fördjupade europeiska samarbetet.</textBlock>
    </textBlock>
  </contentBlock>
  <contentBlock ix="9">
    <textBlock ix="9">
      <textBlock ix="0">Det är ett av de viktigste skälen för att Sverige, genom ett medlemskap, vill delta fullt ut och få rösträtt i det nya Europa. Att stå utanför skulle för</textBlock>
      <textBlock ix="1">Sveriges del betyda ett fortsatt demokratiskt underskott. De negativa effekterna för välfärden och de politiska konsekvenserna av en sådan händelseutveckling skulle innebära allvarliga påfrestningar för det svenska samhället.</textBlock>
    </textBlock>
  </contentBlock>
  <contentBlock ix="10">
    <textBlock ix="10">
      <textBlock ix="0">Slutligen frågar Hans Göran Franck på vilket sätt regeringen avser, med minskade skatteinkomster, att finansiera de merutgifter för statskassan som följer av ett medlemskap.</textBlock>
    </textBlock>
  </contentBlock>
  <contentBlock ix="11">
    <textBlock ix="11">
      <textBlock ix="0">Det stämmer att ett medlemskap kommer att innebära att Sverige varje år kommer att bidra till</textBlock>
      <textBlock ix="1">EG/EU:s budget. Det är dock mer komplicerat än så. Vi får vid ett medlemskap betydande återflöden, framför allt i form av bl.a.</textBlock>
      <textBlock ix="2">jordbruksstöd och medel från strukturfonderna.</textBlock>
      <textBlock ix="3">Dessutom kommer Sverige att kunna spara åtskilliga miljarder genom de slopade gränskontrollerna och valutaväxlingskostnaderna.</textBlock>
    </textBlock>
  </contentBlock>
  <contentBlock ix="12">
    <textBlock ix="12">
      <textBlock ix="0">Än viktigare än dessa statiska effekter är givetvis de dynamiska effekterna på svensk ekonomi av ett medlemskap. Den stabilitet som ett medlemskap innebär kan väsentligt bidra till att öka investeringar och trygga arbetsplatser i vårt land.</textBlock>
      <textBlock ix="1">De ökade statsinkomsterna till följd av en bättre ekonomisk utveckling kan bli betydande.</textBlock>
    </textBlock>
  </contentBlock>
  <contentBlock ix="13">
    <textBlock ix="13">
      <textBlock ix="0">Därför är det också min bestämda uppfattning att ett utanförskap skulle bli betydligt dyrare än ett medlemskap.</textBlock>
    </textBlock>
  </contentBlock>
  <contentBlock ix="14">
    <textBlock ix="14">
      <textBlock ix="0">Anf. 2  HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="15">
    <textBlock ix="15">
      <textBlock ix="0">Herr talman! Jag tackar för svaret. Det är emellertid av den karaktären att det inte är svårt att förstå att motståndet mot EU växer i vårt land. Det sätt på vilket regeringen i detta och andra sammanhang besvarar kritik och välgrundade invändningar ökar misstron mot Europaunionen i allmänhet och mot regeringen i synnerhet.</textBlock>
    </textBlock>
  </contentBlock>
  <contentBlock ix="16">
    <textBlock ix="16">
      <textBlock ix="0">Regeringen och statsrådet Dinkelspiel har nu svårigheter att sköta denna fråga. Det är därför inte heller förvånande att motståndet i allmänhet, särskilt inom Socialdemokraterna, växer. Inom</textBlock>
      <textBlock ix="1">Socialdemokraterna utgör ja-sidan en liten minoritet. Man blir alltmer kritisk mot regeringen i den här frågan.</textBlock>
    </textBlock>
  </contentBlock>
  <contentBlock ix="17">
    <textBlock ix="17">
      <textBlock ix="0">Regeringens agerande verkar splittrande på jaopinionen. Utsikterna för regeringen att övertyga svenska folket blir därför allt mindre. Slaget är sannolikt redan förlorat för ja-sidan. Jag har i min interpellation framfört en rad viktiga skäl för att det av allt att döma blir ett nej till EG-medlemskap i folkomröstningen. Ulf Dinkelspiel avstår från att bemöta invändningarna utom på två punkter.</textBlock>
    </textBlock>
  </contentBlock>
  <contentBlock ix="18">
    <textBlock ix="18">
      <textBlock ix="0">Den ena rör frågan om demokratin. Han talar där om det demokratiska underskottet, men även om att man genom medlemskap kan få stort inflytande.</textBlock>
      <textBlock ix="1">Jag vill i detta sammanhang erinra om att EG-</textBlock>
      <textBlock ix="2">parlamentet praktiskt taget inte har något inflytande alls trots att det är folkvalt. I exempelvis flyktingfrågan har EG-parlamentet sedan lång tid kommit med mycket vägande invändningar som</textBlock>
      <textBlock ix="3">Ministerrådet helt negligerar.</textBlock>
    </textBlock>
  </contentBlock>
  <contentBlock ix="19">
    <textBlock ix="19">
      <textBlock ix="0">Som skäl till att Ulf Dinkelspiel inte vill gå in på de preciserade invändningar jag gör anger han att han inte vill ge ett svar lösryckt från sitt sammanhang.</textBlock>
      <textBlock ix="1">Det är enligt min mening ett märkligt sätt att argumentera. Hur skall man kunna föra ja-sidans talan om man inte kan gå i svaromål på enskilda punkter? Det hindrar honom inte att tala om hela sammanhanget. Det verkliga skälet synes vara att statsrådet avstår från att kommentera enskildheterna därför att kritiken är tungt vägande.</textBlock>
    </textBlock>
  </contentBlock>
  <contentBlock ix="20">
    <textBlock ix="20">
      <textBlock ix="0">Så till den andra punkten där han gör ett bemötande. Ulf Dinkelspiel bestrider inte att medlemsavgiften per år blir ca 22 miljarder kronor brutto. Han förnekar inte heller att svenska statens inkomster från tobak, alkohol och mervärdesskatt kan minska med 30--40 miljarder kronor. Ulf</textBlock>
      <textBlock ix="1">Dinkelspiel undviker att tala om hur dessa merutgifter skall finansieras, utan han talar om dynamiska effekter och betydande återflöden.</textBlock>
    </textBlock>
  </contentBlock>
  <contentBlock ix="21">
    <textBlock ix="21">
      <textBlock ix="0">De preliminära beräkningar som har gjorts inom</textBlock>
      <textBlock ix="1">Finansdepartementet talar om att Sverige skulle kunna få tillbaka 7--9 miljarder kronor till statskassan. De dynamiska effekterna som man från moderat håll ofta talar om i olika sammanhang är ovissa, i varje fall på kort sikt, och sannolikt även på längre sikt.</textBlock>
    </textBlock>
  </contentBlock>
  <contentBlock ix="22">
    <textBlock ix="22">
      <textBlock ix="0">Min fråga är sålunda inte besvarad. Jag misstänker att det rör sig om ytterligare social nedrustning, minskning av u-hjälpen och reducering av utbildningsoch kulturanslag om regeringen får råda i händelse av ett medlemskap.</textBlock>
    </textBlock>
  </contentBlock>
  <contentBlock ix="23">
    <textBlock ix="23">
      <textBlock ix="0">Det är under alla förhållanden klart att Sverige kommer att drabbas av en ny budgetchock. Det redan rekordhöga budgetunderskottet på ca 200</textBlock>
      <textBlock ix="1">miljarder skulle i ett slag kunna växa med över</textBlock>
      <textBlock ix="2">10 %. Regeringen försöker såvitt känt att utan framgång diskutera dels en justering av det BNI-</textBlock>
      <textBlock ix="3">baserade bidraget, dels en infasning av betalningarna. Har Sverige numera någon öppen förhandlingsposition eller har man avstått därifrån?</textBlock>
    </textBlock>
  </contentBlock>
  <contentBlock ix="24">
    <textBlock ix="24">
      <textBlock ix="0">Anf. 3  BENGT HURTIG (v):</textBlock>
    </textBlock>
  </contentBlock>
  <contentBlock ix="25">
    <textBlock ix="25">
      <textBlock ix="0">Herr talman! Det är bra att Hans Göran Franck har väckt den här interpellationen. Då får vi en chans att nå ytterligare klarhet i de fem frågor som ställts.</textBlock>
    </textBlock>
  </contentBlock>
  <contentBlock ix="26">
    <textBlock ix="26">
      <textBlock ix="0">Ulf Dinkelspiel avslutar sitt svar med att EU-</textBlock>
      <textBlock ix="1">medlemskapet skall medföra en bättre ekonomisk utveckling. Samtidigt kan vi i dag läsa TT-</textBlock>
      <textBlock ix="2">meddelanden om hur EU-kommissionens månatliga undersökning visar hur pessimismen om den ekonomiska utvecklingen fördjupats i EU:s medlemsländer.</textBlock>
    </textBlock>
  </contentBlock>
  <contentBlock ix="27">
    <textBlock ix="27">
      <textBlock ix="0">Jag menar att det är ytterligare exempel på det som hos många stärker känslan av att vi dagligen får lyssna till ett svenskt politiskt skikt som för tankarna till det av Orwell beskrivna samhället.</textBlock>
    </textBlock>
  </contentBlock>
  <contentBlock ix="28">
    <textBlock ix="28">
      <textBlock ix="0">Häromveckan kämpade våra värsta EU-</textBlock>
      <textBlock ix="1">entusiaster, som Hadar Cars och Mats Hellström, om att EU egentligen skulle heta Europeiska förbundet. Nu har statsrådsberedningen och medierna i Sverige bestämt sig för att en union skall heta union. Ett försök till den här manipuleringen av språket förhindrades. Detta var trots allt ett litet framsteg.</textBlock>
    </textBlock>
  </contentBlock>
  <contentBlock ix="29">
    <textBlock ix="29">
      <textBlock ix="0">När vi i november 1990 diskuterade EG-</textBlock>
      <textBlock ix="1">medlemskapet i den här kammaren ansåg nej-sidan i riksdagen att EG snabbt rörde sig mot ett fördjupat militärt samarbete. Då drev ja-sidan ståndpunkten att det inte var realistiskt att dessa tankar på militärt samarbete skulle vinna gehör inom EG. Nu vet vi vad som står i</textBlock>
      <textBlock ix="2">Maastrichtfördraget om den västeuropeiska unionen. Vår utrikesminister går också ut och föreslår att vi skall överväga ett medlemskap i den västeuropeiska unionen. Försvarsministern talar ute i Europa om att neutralitens stentavlor har krossats.</textBlock>
    </textBlock>
  </contentBlock>
  <contentBlock ix="30">
    <textBlock ix="30">
      <textBlock ix="0">Från EU-området får vi också besked om att det s.k. fredsprojektet innebär att den franska militära forskningsbudgeten har stigit med 83 % och den tyska med 57 % mellan 1985 och 1990. Enligt det tyska Bundeswehrs strategidokument från november 1992 syftar upprustningen till att upprätthålla den fria världshandeln och den obehindrade tillgången på marknader och råvaror i hela världen. Så byggs således den nya stora militära maktens organisation. Den anser också att kärnvapen är en viktig del i dess militära strategi.</textBlock>
    </textBlock>
  </contentBlock>
  <contentBlock ix="31">
    <textBlock ix="31">
      <textBlock ix="0">Det vore ärligare att nu före folkomröstningen säga att om vi blir medlemmar i Europeiska unionen är slutmålet att vi också ansluter oss till en gemensam försvarspolitik med gemensam armé och åtar oss nödvändiga militära förpliktelser. Jag vill ställa frågan: Vore det inte ärligare att säga som det är?</textBlock>
      <textBlock ix="1">Redan 1996, två år efter folkomröstningen, kan vi stå inför den situationen att det politiskt är mycket svårt att dra sig ur vad som i praktiken blir en militär allians.</textBlock>
    </textBlock>
  </contentBlock>
  <contentBlock ix="32">
    <textBlock ix="32">
      <textBlock ix="0">Vi vet också att det inom den europeiska unionen nu pågår en intensiv diskussion om s.k.</textBlock>
      <textBlock ix="1">institutionella reformer. Om det nu blir fyra småstater till, blir balansen mellan stora och små stater rubbad till de storas nackdel. Dessutom klagas det på att kommissionen blir för stor med så många kommissionärer. Det blir en otymplig organisation. Mindre länder kan kanske i framtiden få dela på en kommissionär. Röststyrkan i ministerrådet måste rimligen ökas för de stora länderna. Vore det inte ärligt att före folkomröstningen informera den svenska opinionen om vilka förändringar av institutionerna som kan komma att ske?</textBlock>
    </textBlock>
  </contentBlock>
  <contentBlock ix="33">
    <textBlock ix="33">
      <textBlock ix="0">Den s.k. Riksbanksutredningens förslag att öka</textBlock>
      <textBlock ix="1">Riksbankens självständighet har nu lagts på is. Det beror sannolikt delvis på att det finns en stark opinion mot att göra Riksbanken oavhängig.</textBlock>
      <textBlock ix="2">Samtidigt ingår i den andra fasen i EMU-processen att de nationella bankerna skall göras oavhängiga parlamenten. Denna fas inleds ju faktiskt om några veckor, den 1 januari 1994. Vore det inte ärligt att redan nu före folkomröstningen öppet redovisa att om vi blir medlemmar i den europeiska unionen måste Riksbanken snarast möjligt göras oavhängig?</textBlock>
    </textBlock>
  </contentBlock>
  <contentBlock ix="34">
    <textBlock ix="34">
      <textBlock ix="0">Anf. 4  Statsrådet ULF DINKELSPIEL (m):</textBlock>
    </textBlock>
  </contentBlock>
  <contentBlock ix="35">
    <textBlock ix="35">
      <textBlock ix="0">Herr talman! Hans Göran Franck säger att han inte är tillfredsställd med svaret. Jag hade inte för ett ögonblick väntat mig att Vänsterpartiet eller Hans</textBlock>
      <textBlock ix="1">Göran Franck, med den inställning inom socialdemokratin som han representerar, skulle vara tillfredsställda eller att jag skulle kunna tillfredsställa dem.</textBlock>
    </textBlock>
  </contentBlock>
  <contentBlock ix="36">
    <textBlock ix="36">
      <textBlock ix="0">Hela Hans Göran Francks interpellation andas nej.</textBlock>
      <textBlock ix="1">Hans Göran Franck säger nej till EU, men han anvisar inget alternativ. Den här gången går han så långt att han t.o.m. frågar regeringen vad alternativet är. Jag svarar på den frågan. Jag har sagt att ett EES-avtal bör ligga till grund för ett samarbete. Det är det alternativ som finns. Det är icke ett tillfredsställande alternativ, men där har vi något som kommer att träda i kraft den 1 januari</textBlock>
      <textBlock ix="2">1994 och som framstår som ett alternativ.</textBlock>
    </textBlock>
  </contentBlock>
  <contentBlock ix="37">
    <textBlock ix="37">
      <textBlock ix="0">Det är symtomatiskt för nej-sidans argumentering att bara säga vad de tycker illa om och icke med ett ord säga vad de tycker är bra. De gör inte en nyanserad bedömning, utan smutskastar bara EU-</textBlock>
      <textBlock ix="1">alternativet.</textBlock>
    </textBlock>
  </contentBlock>
  <contentBlock ix="38">
    <textBlock ix="38">
      <textBlock ix="0">Hans Göran Franck talar om ett minskande stöd i det socialdemokratiska partiet för ett medlemskap.</textBlock>
      <textBlock ix="1">Jag är den förste att beklaga detta. Det är med ett visst bekymmer som jag har studerat opinionsundersökningarna. De visar nämligen att de partier som har tagit ställning i den här frågan har fått ett konstant eller ökat stöd för sin uppfattning. Det parti som inte har tagit ställning har fått ett fallande stöd. Det kan Hans Göran</textBlock>
      <textBlock ix="2">Franck, från sina utgångspunkter, möjligen känna tillfredsställelse över.</textBlock>
    </textBlock>
  </contentBlock>
  <contentBlock ix="39">
    <textBlock ix="39">
      <textBlock ix="0">Utifrån synpunkten att det finns ett mycket brett stöd här i riksdagen för ett svenskt medlemskap i</textBlock>
      <textBlock ix="1">EG/EU och utifrån synpunkten att det var det socialdemokratiska partiet som under bred politisk enighet lämnade in ansökan, kan jag inte undgå att bekymras över att den kampanj, den diskussion och de ansträngningar som bör göras för att föra fram den i och för sig besvärliga frågan om EG/EU går på sparlåga. Det är inte en lätt fråga. Den kräver mycket information. Den kräver mycket eftertanke.</textBlock>
    </textBlock>
  </contentBlock>
  <contentBlock ix="40">
    <textBlock ix="40">
      <textBlock ix="0">Jag tvivlar inte på den socialdemokratiska partiledningens ärliga vilja i det här avseendet, men på något sätt förlorar vi tempo. Hans Göran Franck pekar på det sjunkande stödet i opinionsundersökningarna. Jag tror att en viktig anledning till detta är just det bristande engagemanget i den frågan från ett partis sida.</textBlock>
    </textBlock>
  </contentBlock>
  <contentBlock ix="41">
    <textBlock ix="41">
      <textBlock ix="0">Sedan säger Hans Göran Franck att jag inte förnekar att medlemsavgiften blir ca 20 miljarder kronor, jag tror att Hans Göran Franck sade 22</textBlock>
      <textBlock ix="1">miljarder kronor. Varför skulle jag göra det? Det är vad vi beräknar att den är. Siffran bygger på våra egna beräkningar. Vi räknar med att detta kommer att vara bruttokostnaden. Mot detta står att vi kan räkna med återflöden från EU-budgeten som kan uppskattas till 7--11 miljarder kronor beroende på utfallet i förhandlingarna och en del andra omständigheter.</textBlock>
    </textBlock>
  </contentBlock>
  <contentBlock ix="42">
    <textBlock ix="42">
      <textBlock ix="0">Vi kan räkna med besparingar i form av avvecklade gränskontroller. Vi kan räkna med besparingar i form av ökad konkurrens i livsmedelssektorn, för att nämna vissa statiska effekter.</textBlock>
    </textBlock>
  </contentBlock>
  <contentBlock ix="43">
    <textBlock ix="43">
      <textBlock ix="0">Hans Göran Franck säger att man inte skall ta hänsyn till dynamiska effekter. De dynamiska effekterna är ju en utgångspunkt för vår ansökan om medlemskap! Medlemskapet gagnar Sverige bättre. Det underlättar för Sverige att komma ut ur krisen. Det underlättar för Sverige att åter nå toppen bland Europas industriländer.</textBlock>
    </textBlock>
  </contentBlock>
  <contentBlock ix="44">
    <textBlock ix="44">
      <textBlock ix="0">Det är ju de dynamiska effekterna som kommer att hjälpa oss att klara jobben och välfärden och inte minst att komma ur det nuvarande konjunkturläget. De konjunktursvårigheter som inte bara Sverige och Europa utan hela världen brottas med utgör ett ytterligare skäl till att vi bör anta utmaningen att med gemensamma insatser och ansträngningar försöka föra Sverige, Europa och världen ut ur den ekonomiska krisen.</textBlock>
    </textBlock>
  </contentBlock>
  <contentBlock ix="45">
    <textBlock ix="45">
      <textBlock ix="0">Ett förstärkt EU-samarbete är ett medel. Ett</textBlock>
      <textBlock ix="1">GATT-avtal är ett annat medel. Det finns flera medel för att komma ur lågkonjunkturen, men vi kommer inte att klara det på egen hand om vi ställer oss utanför.</textBlock>
    </textBlock>
  </contentBlock>
  <contentBlock ix="46">
    <textBlock ix="46">
      <textBlock ix="0">Anf. 5  BENGT HURTIG (v):</textBlock>
    </textBlock>
  </contentBlock>
  <contentBlock ix="47">
    <textBlock ix="47">
      <textBlock ix="0">Herr talman! Ulf Dinkelspiel säger i sitt svar att det inte räcker med EES-avtalet. När vi debatterade</textBlock>
      <textBlock ix="1">EES-avtalet i samband med att det skulle fattas beslut första och jag tror också andra gången ställde vi oss frågan om EES-avtalet kommer att kunna stå på egna ben. Då svarade Ulf Dinkelspiel ja. I dag tycker jag att positionerna har förskjutits något.</textBlock>
    </textBlock>
  </contentBlock>
  <contentBlock ix="48">
    <textBlock ix="48">
      <textBlock ix="0">Självfallet skall man i Europa göra gemensamma ansträngningar för att häva lågkonjunkturen och den ekonomiska krisen. Man kan läsa i ett TT-</textBlock>
      <textBlock ix="1">telegram från i dag att ett skäl till den ekonomiska pessimismen är att man inom den offentliga verksamheten inom EU-området har dragit ned på bygginvesteringarna. Det har man gjort på grund av de åtstramningar i den offentliga gemensamma verksamheten som många länder måste göra.</textBlock>
    </textBlock>
  </contentBlock>
  <contentBlock ix="49">
    <textBlock ix="49">
      <textBlock ix="0">Det är alltså de krav på budgetåtstramningar som ligger som en hörnsten i EMU-processen som har lett till krisen. De utgör själva problemet. Skall vi gå in i åtaganden att föra en ekonomisk politik som fördjupar krisen? Åtagandena måste i så fall gå ut på att vi gemensamt arbetar för att ändra den ekonomiska politiken i Europa. Det måste i första hand ske genom arbete i de lokala parlamenten för att förändra regeringarnas politik.</textBlock>
    </textBlock>
  </contentBlock>
  <contentBlock ix="50">
    <textBlock ix="50">
      <textBlock ix="0">Vi som läser Maastrichtfördraget kan inte komma till någon annan slutsats än den att Sverige, till följd av det sätt förhandlingarna lagts upp, är bundet att delta i EMU-processens tredje steg.</textBlock>
    </textBlock>
  </contentBlock>
  <contentBlock ix="51">
    <textBlock ix="51">
      <textBlock ix="0">När statssekreteraren i finansdepartementet Carl</textBlock>
      <textBlock ix="1">B. Hamilton ställs inför detta resonemang säger han att det är juridik befriad från verklighet. Det återgavs i Svenska Dagbladet för någon vecka sedan. Instämmer Ulf Dinkelspiel i Carl B.</textBlock>
      <textBlock ix="2">Hamiltons syn på Maastrichtfördraget?</textBlock>
    </textBlock>
  </contentBlock>
  <contentBlock ix="52">
    <textBlock ix="52">
      <textBlock ix="0">Anf. 6  HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="53">
    <textBlock ix="53">
      <textBlock ix="0">Herr talman! Jag är för ett alleuropeiskt samarbete.</textBlock>
      <textBlock ix="1">Det kan genomföras främst genom ESK och</textBlock>
      <textBlock ix="2">Europarådet. Jag är också för en ekonomisk integration i övrigt, men det skall inte ske på de villkor som Maastrichtavtalet föreskriver.</textBlock>
    </textBlock>
  </contentBlock>
  <contentBlock ix="54">
    <textBlock ix="54">
      <textBlock ix="0">Den bästa lösningen är att det uttalas så många nej runt om i Europa att man måste ompröva hela</textBlock>
      <textBlock ix="1">Maastrichtavtalet och ge det rimliga proportioner.</textBlock>
      <textBlock ix="2">Det är det som bör ske i första hand. Då kan</textBlock>
      <textBlock ix="3">Sverige komma i en mycket bättre position. I andra hand bör vi söka uppnå ett förbättrat avtal med</textBlock>
      <textBlock ix="4">EU. I tredje hand bör enbart EES-avtalet gälla.</textBlock>
      <textBlock ix="5">Det är de alternativ som finns.</textBlock>
    </textBlock>
  </contentBlock>
  <contentBlock ix="55">
    <textBlock ix="55">
      <textBlock ix="0">Jag kan konstatera att opinionen mot EU inte bara växer i Sverige. I Finland går nu enligt opinionsundersökningar en majoritet emot. Vi vet att denna majoritet är mycket stor i Norge.</textBlock>
    </textBlock>
  </contentBlock>
  <contentBlock ix="56">
    <textBlock ix="56">
      <textBlock ix="0">Ulf Dinkelspiel talar på nytt om dynamiska effekter. Han måste vara medveten om att de inte kommer att inträda på kort sikt.</textBlock>
    </textBlock>
  </contentBlock>
  <contentBlock ix="57">
    <textBlock ix="57">
      <textBlock ix="0">EU:s finanskommissionär Henning Christophersen förklarade att hela EU:s inre marknad kommer att ifrågasättas om EU-länderna misslyckas med att få till stånd den monetära unionen EMU och den gemensamma valutan. Medverkan i EMU -- i alla fall i tredje fasen -- utgör en tvistig fråga. Jag undrar verkligen om regeringen även på denna punkt kommer att ge efter för motparten.</textBlock>
    </textBlock>
  </contentBlock>
  <contentBlock ix="58">
    <textBlock ix="58">
      <textBlock ix="0">Stora och viktiga frågor återstår att behandla, bl.a.</textBlock>
      <textBlock ix="1">miljöfrågorna. Viktiga krav på att Sverige skall få behålla sina stränga miljövillkor har ställts. Men</textBlock>
      <textBlock ix="2">EU-kommissionen accepterar exempelvis inte svenska kadmium- och arsenikförbud, och inte heller våra stränga miljölagar.</textBlock>
    </textBlock>
  </contentBlock>
  <contentBlock ix="59">
    <textBlock ix="59">
      <textBlock ix="0">Är Sverige på väg att även här göra icke acceptabla eftergifter?</textBlock>
    </textBlock>
  </contentBlock>
  <contentBlock ix="60">
    <textBlock ix="60">
      <textBlock ix="0">Den viktigaste frågan rör Sveriges självbestämmanderätt och vår alliansfria politik, syftande till neutralitet i krig. Regeringen har främst genom de moderata ministrarna varit otydlig när det gäller den svenska säkerhetspolitiken. Det måste vara ställt utom varje tvivel, oavsett medlemskap i EU, att Sveriges alliansfrihet i fred, syftande till neutralitet i krig, står fast.</textBlock>
    </textBlock>
  </contentBlock>
  <contentBlock ix="61">
    <textBlock ix="61">
      <textBlock ix="0">Jag tycker att man talar med dubbla tungor från en del håll. Klart är att Maastrichtfördraget föreskriver gemensam utrikes- och säkerhetspolitik liksom gemensam försvarspolitik på längre sikt.</textBlock>
    </textBlock>
  </contentBlock>
  <contentBlock ix="62">
    <textBlock ix="62">
      <textBlock ix="0">Anf. 7  Statsrådet ULF DINKELSPIEL (m):</textBlock>
    </textBlock>
  </contentBlock>
  <contentBlock ix="63">
    <textBlock ix="63">
      <textBlock ix="0">Herr talman! Bengt Hurtig läser ur en tidningsartikel och säger att jag tidigare har sagt att</textBlock>
      <textBlock ix="1">EES-avtalet kan stå på egna ben och att jag nu säger en annan sak.</textBlock>
    </textBlock>
  </contentBlock>
  <contentBlock ix="64">
    <textBlock ix="64">
      <textBlock ix="0">Har jag så svårt att uttrycka mig, eller har Bengt</textBlock>
      <textBlock ix="1">Hurtig så svårt att förstå vad jag säger? Det står ju i det interpellationssvar som jag har lämnat att EES-</textBlock>
      <textBlock ix="2">avtalet kan vara ett alternativ. Betyder inte det,</textBlock>
      <textBlock ix="3">Bengt Hurtig, att avtalet kan stå på egna ben? Det är en annan sak att jag säger att det är ett betydligt sämre alternativ.</textBlock>
    </textBlock>
  </contentBlock>
  <contentBlock ix="65">
    <textBlock ix="65">
      <textBlock ix="0">Jag säger att avtalet kan bestå. Betyder inte det att avtalet kan stå på egna ben, Bengt Hurtig? Är det så svårt att förstå? Försök inte att säga att jag kommer med olika uppgifter vid olika tidpunkter.</textBlock>
      <textBlock ix="1">Jag håller en konsekvent linje, och jag har också en konsekvent syn på EES-avtalet och medlemskap.</textBlock>
      <textBlock ix="2">EES-avtalet är ett sämre alternativ än medlemskap. Att säga det är en helt annan sak än att säga att EES-avtalet inte skulle kunna stå på egna ben.</textBlock>
    </textBlock>
  </contentBlock>
  <contentBlock ix="66">
    <textBlock ix="66">
      <textBlock ix="0">Både Hans Göran Franck och Bengt Hurtig talar om det försvarspolitiska och det utrikes- och säkerhetspolitiska samarbetet i EG. Ni citerar alldeles rätt när ni säger att det finns ett utrikes- och säkerhetspolitiskt samarbete och att det, som Hans</textBlock>
      <textBlock ix="1">Göran Franck sade, kan komma att utvecklas ett försvarspolitiskt samarbete. Det finns inskrivet i</textBlock>
      <textBlock ix="2">Maastrichtfördraget. Det är ju inte konstigt.</textBlock>
    </textBlock>
  </contentBlock>
  <contentBlock ix="67">
    <textBlock ix="67">
      <textBlock ix="0">Vi har från svensk sida inte bara sagt att vi noterar detta, utan också att det finns ett svenskt intresse för att medverka i det utrikes- och säkerhetspolitiska samarbetet i det nya Europa som avtecknar sig.</textBlock>
    </textBlock>
  </contentBlock>
  <contentBlock ix="68">
    <textBlock ix="68">
      <textBlock ix="0">Däremot konstaterar vi när det gäller det försvarspolitiska samarbetet att ett antal länder --</textBlock>
      <textBlock ix="1">nio eller om det är tio av EG:s tolv medlemmar --</textBlock>
      <textBlock ix="2">sedan 50 år tillbaka medverkar i ett långtgående försvarspolitiskt samarbete, ja faktiskt ett försvarssamarbete. Men det föregriper på inget sätt frågan om var Sverige skall ställa sig i detta avseende, tvärtom. I det anförande som jag läste upp den 1 februari och som är kristallklart på denna punkt står det: Den svenska militära alliansfriheten består alltjämt. Det finns ingen -- jag upprepar, ingen -- som kan frånta svensk regering och svensk riksdag rätten att självständigt och utan varje påverkan från annat håll besluta i denna fråga. I</textBlock>
      <textBlock ix="3">alla dessa frågor fattas beslut med enhällighet.</textBlock>
      <textBlock ix="4">Sverige kan i varje givet läge självständigt besluta vad som ligger i vårt lands intresse och vad som bäst främjar säkerheten i vår del av Europa.</textBlock>
    </textBlock>
  </contentBlock>
  <contentBlock ix="69">
    <textBlock ix="69">
      <textBlock ix="0">Hans Göran Franck talar om vikten av ett alleuropeiskt samarbete. På den punkten är vi helt eniga. För mig är detta Europavisionen, ett förverkligande av Europafädernas tankar, att skapa ett brett alleuropeiskt samarbete för att främja fred och frihet i hela vår del av världen. Det är därför jag med mycket stor tillfredsställelse konstaterar att det efter blockuppdelningen av Europa och efter det att Bengt Hurtigs vänner har valt en annan inriktning av sin politik, finns en strävan från många central- och östeuropeiska länder att knyta ett närmare samarbete med EG. Det är faktiskt så att ett antal länder har sagt att de siktar på medlemskap. På så sätt kan vi förverkliga ett mycket långtgående europeiskt samarbete. Det är min vision. Hans Göran Franck vill stanna långt tidigare.</textBlock>
    </textBlock>
  </contentBlock>
  <contentBlock ix="70">
    <textBlock ix="70">
      <textBlock ix="0">Hans Göran Franck säger att Maastrichtavtalet kan komma att omprövas. Det är klart att ingenting är gjutet i sten. Men låt mig säga också detta: Vi vet inte exakt hur samarbetet kommer att utvecklas inom Maastrichtavtalets ram. Det finns ett väldigt stort handlingsutrymme inom den ramen. Det kommer i allt väsentligt att bero på medlemsländernas inställning i denna fråga. Det är en process, en gradvis utveckling av samarbetet, en utveckling som vi såsom medlemmar i EU också kan påverka. Det är ett skäl till att vi bör vara med och påverka och forma den omgivning som vi själva är så beroende av.</textBlock>
    </textBlock>
  </contentBlock>
  <contentBlock ix="71">
    <textBlock ix="71">
      <textBlock ix="0">Jag menar att det är ett svenskt intresse att medverka i det ekonomiska och monetära samarbetet, med sikte på att skapa en ekonomisk monetär union i Europa. Men i slutändan, i övergången till det tredje stadiet, när det nu kan bli aktuellt, skall regering och riksdag ta slutlig ställning i frågan.</textBlock>
    </textBlock>
  </contentBlock>
  <contentBlock ix="72">
    <textBlock ix="72">
      <textBlock ix="0">Anf. 8  HANS GÖRAN FRANCK (s):</textBlock>
    </textBlock>
  </contentBlock>
  <contentBlock ix="73">
    <textBlock ix="73">
      <textBlock ix="0">Herr talman! Ulf Dinkelspiel har önskningar om hur det skall gå. Han måste vara väl medveten om att Maastrichtavtalet och de krav som ställs upp är av den karaktären att det inte är möjligt att EU</textBlock>
      <textBlock ix="1">inom överskådlig tid skulle bli alleuropeiskt. De länder som nu är aktuella är samtliga västeuropeiska länder. Utöver dem kan möjligtvis något enstaka land komma i fråga. Det är därför jag är så kritisk mot Europaunionen. Villkoren, kraven, inriktningen ligger på en sådan nivå att man inte kan uppfylla det som är så viktigt, nämligen en alleuropeisk samverkan som sker i former som är gynnsamma för alla länder i Europa. Det är därför som det är viktigt att det blir en stark opinion mot</textBlock>
      <textBlock ix="2">Maastrichtavtalet. Det bästa sättet att ge sin mening till känna är att säga nej till EU. Jag skulle tro att de resultat som man kommer att uppnå av allt att döma inte kommer att bli sådana att det finns skäl att ändra ståndpunkt. Det har jag också sagt i min interpellation och i dagens debatt. Jag tycker inte heller att Ulf Dinkelspiel har kunnat övertyga på den punkten.</textBlock>
    </textBlock>
  </contentBlock>
  <contentBlock ix="74">
    <textBlock ix="74">
      <textBlock ix="0">Slutligen vill jag säga att den verkligt viktiga frågan är självbestämmanderätten och vår utrikespolitik.</textBlock>
      <textBlock ix="1">Därför är frågan: Vilka garantier får Sverige för att en politik som inte bara innebär alliansfrihet utan också syftar till neutralitet i krig kan upprätthållas och stå fast för framtiden, om svenska folket så vill?</textBlock>
      <textBlock ix="2">Jag är långt ifrån övertygad om att så kommer att bli fallet. Skälet till det är att vissa av ministrarna i regeringen, bl.a. Carl Bildt och försvarsministern, har gjort uttalanden som gör att svenska folket har anledning att känna tvivel på denna punkt.</textBlock>
    </textBlock>
  </contentBlock>
  <contentBlock ix="75">
    <textBlock ix="75">
      <textBlock ix="0">Anf. 9   Statsrådet ULF DINKELSPIEL</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="76">
    <textBlock ix="76">
      <textBlock ix="0">Herr talman! Hans Göran Franck frågar vilka garantier det finns för att vi inte skall tvingas in i ett försvarspolitiskt samarbete som vi inte önskar delta i. Men den fullständiga garantin för detta ligger ju i att det är Sveriges regering och riksdag som beslutar i denna fråga. Jag tror inte att någon vill inskränka Sveriges regerings och riksdags suveränitet i denna fråga på så sätt att man för all framtid vill föregripa vilken säkerhetspolitik vi skall föra.Det är en tradition i svensk säkerhetspolitik att vi i varje givet läge, utifrån förutsättningarna, självständigt bedömer vad som bäst främjar</textBlock>
      <textBlock ix="1">Sveriges intresse. Så har det varit under alla år. Så skall det vara framöver. Men det är vi själva, vi i</textBlock>
      <textBlock ix="2">Sverige, som bestämmer. Ingen utomstående --</textBlock>
      <textBlock ix="3">ingen -- kan tvinga oss medverka i ett försvarspolitiskt samarbete. Något deltagande i ett sådant samarbete är icke -- jag upprepar, icke --</textBlock>
      <textBlock ix="4">aktuellt.</textBlock>
    </textBlock>
  </contentBlock>
  <contentBlock ix="77">
    <textBlock ix="77">
      <textBlock ix="0">Bengt Hurtig tog upp frågan om småstaternas inflytande. Han sade: Skall ni inte vara ärliga och säga att småstaternas inflytande kommer att minska? Ärligt talat, Bengt Hurtig, jag tror inte att det kommer att gå i den riktningen. Jag tror att det kommer att gå i motsatt riktning, nämligen att fler småstater blir medlemmar och därmed kommer småstaternas relativa vikt att öka. Det är logiken i att det nu är fyra nya länder, fyra småstater, som kommer att förändras. Om det skulle bli en radikal förändring av röstreglerna skulle situationen naturligtvis te sig annorlunda. Jag tror inte att det blir det. Bengt Hurtig må ha en annan uppfattning på den punkten.</textBlock>
    </textBlock>
  </contentBlock>
  <contentBlock ix="78">
    <textBlock ix="78">
      <textBlock ix="0">Hans Göran Franck säger att jag har mina önskningar om hur Europa skall utformas. Ja, det har jag, och det är min ledstjärna. Det är själva grunden för mitt engagemang i Europafrågan, att jag har en vision om hur jag vill att Europa skall utvecklas -- ett brett alleuropeiskt samarbete med den europeiska unionen som kärna. Jag gläds för varje dag när man tar steg i den riktningen. Man träffar frihandelsavtal och Europaavtal med Polen,</textBlock>
      <textBlock ix="1">Ungern, Tjeckien och Slovakien. Nu diskuteras ett utvidgat samarbete med Ryssland. Inom den allra närmaste tiden kommer man från EG:s sida, inte minst uppmuntrad av oss, att ta initiativ till frihandelsavtal med de baltiska länderna. Jag gläds över allt detta, för det är en utveckling mot ett alleuropeiskt samarbete. Det tar tid. Det är mödosamt. Men man måste ha önskningar, drömmar, visioner.</textBlock>
    </textBlock>
  </contentBlock>
  <contentBlock ix="79">
    <textBlock ix="79">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="80">
    <textBlock ix="80">
      <textBlock ix="0"></textBlock>
      <textBlock ix="1">2 §  Svar på interpellation 1993/94:63 och fråga</textBlock>
      <textBlock ix="2">1993/94:192 om kriminalisering av innehav av barnpornografi</textBlock>
    </textBlock>
  </contentBlock>
  <contentBlock ix="81">
    <textBlock ix="81">
      <textBlock ix="0">Anf. 10  Justitieminister GUN HELLSVIK</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="82">
    <textBlock ix="82">
      <textBlock ix="0">Herr talman! Ulla Pettersson har frågat mig om jag avser att i tid till nästa val framlägga förslag till kriminalisering av innehav av barnpornografi.</textBlock>
    </textBlock>
  </contentBlock>
  <contentBlock ix="83">
    <textBlock ix="83">
      <textBlock ix="0">Margareta Viklund har frågat mig om jag är beredd verka för att en lagändring kommer till stånd så att även innehav av barnpornografi blir förbjudet.</textBlock>
    </textBlock>
  </contentBlock>
  <contentBlock ix="84">
    <textBlock ix="84">
      <textBlock ix="0">Jag besvarar interpellationen och frågan i ett sammanhang.</textBlock>
    </textBlock>
  </contentBlock>
  <contentBlock ix="85">
    <textBlock ix="85">
      <textBlock ix="0">Jag kan försäkra Ulla Pettersson och Margareta</textBlock>
      <textBlock ix="1">Viklund om att jag delar deras avsky när det gäller såväl barnsexturism som barnpornografi.</textBlock>
    </textBlock>
  </contentBlock>
  <contentBlock ix="86">
    <textBlock ix="86">
      <textBlock ix="0">Som Ulla Pettersson och Margareta Viklund känner till har det nyligen i en departementspromemoria från</textBlock>
      <textBlock ix="1">Justitiedepartementet föreslagits en mängd åtgärder för att stärka barns straffrättsliga skydd mot att bli utnyttjade sexuellt. I samma promemoria redovisas synpunkter när det gäller frågan om en kriminalisering av innehav av barnpornografi. Där konstateras bl.a. att varken tryckfrihetsförordningen eller yttrandefrihetsgrundlagen tillåter en kriminalisering av innehav av skrift eller film --</textBlock>
      <textBlock ix="2">varmed avses även videogram -- även om skriften eller filmen har sådant innehåll att det innefattar tryckfrihets- eller yttrandefrihetsbrott.</textBlock>
    </textBlock>
  </contentBlock>
  <contentBlock ix="87">
    <textBlock ix="87">
      <textBlock ix="0">Utgångspunkten för dessa båda grundlagar är att alla skall ha rätt att framställa och sprida skrifter och filmer. Ett tryckfrihetsbrott respektive ett yttrandefrihetsbrott begås i princip först när framställningen lämnas för spridning till en större krets än exempelvis de närmaste vännerna. Det är alltså inte möjligt att ingripa mot en enskild person endast under åberopande av att denne innehar en skrift eller en film, som innehåller yttranden eller skildringar som innefattar tryckfrihets- eller yttrandefrihetsbrott. Skrifter och filmer med visst innehåll kan inte allmänt ''förbjudas''. Det är inte heller straffbart att förvärva skrifter eller filmer som innefattar tryckfrihetseller yttrandefrihetsbrott.</textBlock>
    </textBlock>
  </contentBlock>
  <contentBlock ix="88">
    <textBlock ix="88">
      <textBlock ix="0">En kriminalisering av innehav av barnpornografi skulle således kräva grundlagsändringar som skulle innebära väsentliga avsteg från sedan länge tillämpade tryckfrihetsrättsliga principer.</textBlock>
    </textBlock>
  </contentBlock>
  <contentBlock ix="89">
    <textBlock ix="89">
      <textBlock ix="0">Dessutom vill jag särskilt framhålla att med hänsyn till att såväl skildrandet i syfte att sprida som själva spridandet, förfaranden som ligger före innehavet, är kriminaliserade, föreligger goda straffrättsliga instrument för att ingripa mot barnpornografi.</textBlock>
      <textBlock ix="1">Mycket talar också för att ingripanden i dessa skeden är betydligt effektivare än åtgärder riktade mot en senare innehavare.</textBlock>
    </textBlock>
  </contentBlock>
  <contentBlock ix="90">
    <textBlock ix="90">
      <textBlock ix="0">Jag vill i detta sammanhang vidare särskilt understryka att själva framställningen av barnpornografiska alster i många situationer faller under brottsbalkens bestämmelser om sexualbrott.</textBlock>
    </textBlock>
  </contentBlock>
  <contentBlock ix="91">
    <textBlock ix="91">
      <textBlock ix="0">Jag finner alltså för närvarande inte anledning att inta någon annan ståndpunkt i den aktuella kriminaliseringsfrågan än den som har redovisats i departementspromemorian. Jag vill emellertid erinra om att departementspromemorian är föremål för remissbehandling fram t.o.m. den sista januari nästa år. Utfallet av remissbehandlingen får nu avvaktas innan jag tar upp frågan på nytt.</textBlock>
    </textBlock>
  </contentBlock>
  <contentBlock ix="92">
    <textBlock ix="92">
      <textBlock ix="0">Anf. 11  ULLA PETTERSSON (s):</textBlock>
    </textBlock>
  </contentBlock>
  <contentBlock ix="93">
    <textBlock ix="93">
      <textBlock ix="0">Herr talman! Jag vill börja med att tacka för svaret och konstaterar att det inte blir något förbud mot att inneha barnpornografi, varken nu eller efter valet och i praktiken inte heller under i varje fall det här århundradet.</textBlock>
    </textBlock>
  </contentBlock>
  <contentBlock ix="94">
    <textBlock ix="94">
      <textBlock ix="0">Man kan ha hur mycket barnpornografi som helst.</textBlock>
      <textBlock ix="1">Man kan köpa, hyra eller låna den helt straffritt.</textBlock>
      <textBlock ix="2">Man får ha den hemma, och de som kommer hem till innehavaren kan titta på den så länge det inte är fråga om en offentlig visning. Brott blir det fråga om först när man går utanför den närmaste vänkretsen.</textBlock>
    </textBlock>
  </contentBlock>
  <contentBlock ix="95">
    <textBlock ix="95">
      <textBlock ix="0">Herr talman! Man konstaterar i</textBlock>
      <textBlock ix="1">Justitiedepartementet att varken tryckfrihetsförordningen eller yttrandefrihetsgrundlagen i dag tillåter kriminalisering av innehav av barnpornografi. Det förvånar mig inte, och jag har inte heller någon invändning mot den tolkningen av våra gällande grundlagar.</textBlock>
    </textBlock>
  </contentBlock>
  <contentBlock ix="96">
    <textBlock ix="96">
      <textBlock ix="0">Men, herr talman, det som vi här i riksdagen hade hoppats att översynen i Justitiedepartementet skulle handla om var hur gällande lagstiftning skulle kunna ändras så, att vi får lagar som behandlar detta på ett önskvärt sätt. Det är självfallet också därför som jag har framställt min interpellation just nu. Jag är liksom justitieministern mycket väl medveten om de regler som gäller för grundlagsändring.</textBlock>
    </textBlock>
  </contentBlock>
  <contentBlock ix="97">
    <textBlock ix="97">
      <textBlock ix="0">Det som har engagerat oss i denna fråga är just analysen av på vilket sätt man skulle kunna ändra lagarna. Justitieministern pekar på att framställningen i många situationer faller under brottsbalkens bestämmelser om sexualbrott. Jag kan naturligtvis tänka mig att det finns tecknad eller animerad film av detta slag där det inte är fråga om brott, men sådana undantag kan vi här bortse från.</textBlock>
      <textBlock ix="1">Jag vill ändå påstå att det här yttrandefrihetsbrottet i princip alltid förutsätter ett annat brott.</textBlock>
    </textBlock>
  </contentBlock>
  <contentBlock ix="98">
    <textBlock ix="98">
      <textBlock ix="0">Jag tycker inte heller att det finns några med dessa jämförbara brott. Naturligtvis kan en viss handling utvisa att det har skett ett brott av typen urkundsförfalskning e.d., men detta är något annat. Jag vill påstå att i de här aktuella fallen gör sig varje person som tittar på skildringen skyldig till en ny kränkning av barnet. Vi har såvitt jag kan förstå inte andra exempel på något sådant i vår lagstiftning eller i vår verklighet. Det borde därför verkligen vara skäl att göra en särskild analys av denna företeelse.</textBlock>
    </textBlock>
  </contentBlock>
  <contentBlock ix="99">
    <textBlock ix="99">
      <textBlock ix="0">Jag vill fråga justitieministern: Var är analysen? Var diskuterar man jämförbara brott, och var ser man på vilken motsvarande lagstiftning man har i andra länder? Som jag sagt har denna fråga tidigare många gånger varit uppe här i kammaren, och det har då hänvisats till den aktuella utvärderingen.</textBlock>
    </textBlock>
  </contentBlock>
  <contentBlock ix="100">
    <textBlock ix="100">
      <textBlock ix="0">I det uppmärksammade målet i våras om utlämnande från tingsrätten av allmänna handlingar bestående av barnpornografiska alster stod offentlighetsprincipen mot skyddet av barnet, och det sades då tydligt från Justitiedepartementet att man tog barnets parti, och man vidtog åtgärder.</textBlock>
      <textBlock ix="1">Det var alldeles utmärkt, men om man hade haft en lagstiftning mot innehav av barnpornografi, hade problemet aldrig någonsin behövt bli aktuellt.</textBlock>
      <textBlock ix="2">Situationer som vi i förväg inte kan förutse -- liksom vi den gången inte kunde -- kan vi hantera om vi får en sådan lagstiftning. Jag tycker alltså att följande fråga till justitieministern kvarstår: Var finns analysen?</textBlock>
    </textBlock>
  </contentBlock>
  <contentBlock ix="101">
    <textBlock ix="101">
      <textBlock ix="0">Anf. 12  MARGARETA VIKLUND (kds):</textBlock>
    </textBlock>
  </contentBlock>
  <contentBlock ix="102">
    <textBlock ix="102">
      <textBlock ix="0">Herr talman! Jag får tacka statsrådet för svaret, som jag tycker gav klara besked.</textBlock>
    </textBlock>
  </contentBlock>
  <contentBlock ix="103">
    <textBlock ix="103">
      <textBlock ix="0">Jag anser att något av det mest förnedrande som ett barn kan utsättas för är att bli ett offer för barnpornografi. Jag tror också att vi är överens om detta. Barnet är helt beroende av oss vuxna, och vi har till uppgift att vara dess beskyddare, vårdare och lärare. Att i stället för att vårda eller hjälpa det utnyttja och exploatera det för kommersiella och andra mer skumma intressen anser jag vara botten av botten.</textBlock>
    </textBlock>
  </contentBlock>
  <contentBlock ix="104">
    <textBlock ix="104">
      <textBlock ix="0">Barnpornografimaterial omfattar tidskrifter, kortfilmer, spelkort, fotografier, videogram osv.</textBlock>
      <textBlock ix="1">Materialet kan skildra barn från tre års ålder involverade i alla former av sexuella aktiviteter.</textBlock>
      <textBlock ix="2">Kanske utsätts också yngre barn för detta.</textBlock>
    </textBlock>
  </contentBlock>
  <contentBlock ix="105">
    <textBlock ix="105">
      <textBlock ix="0">I departementspromemorian Ds 1993:80 Ökat skydd för barn, som också justitieministern hänvisar till, framhålls på s. 19:</textBlock>
    </textBlock>
  </contentBlock>
  <contentBlock ix="106">
    <textBlock ix="106">
      <textBlock ix="0">''En kriminalisering av innehav av barnpornografi skulle således kräva grundlagsändringar innebärande ett väsentligt avsteg från sedan länge tillämpade tryckfrihetsrättsliga principer.</textBlock>
      <textBlock ix="1">Innehållet i sådana framställningar kan visserligen knappast sägas vara av sådant slag att det i yttrande- och tryckfrihetshänseende kan anses vara skyddsvärt, men de för vårt samhälle så grundläggande principerna om yttrande- och informationsfriheten i de medier som skyddas av</textBlock>
      <textBlock ix="2">Tryckfrihetsförordningen och</textBlock>
      <textBlock ix="3">Yttrandefrihetsgrundlagen bör inte underkastas ett så från själva grundtanken långt gående undantag som en kriminalisering av innehav av vissa sorters framställningar skulle innebära. Med hänsyn till att såväl skildrandet som spridandet, förfaranden som ligger före innehavet, är kriminaliserat, föreligger tillräckliga straffrättsliga instrument för att ingripa mot barnpornografi. Mycket talar för att ingripanden i dessa skeden är betydligt effektivare än åtgärder riktade mot innehavare.''</textBlock>
    </textBlock>
  </contentBlock>
  <contentBlock ix="107">
    <textBlock ix="107">
      <textBlock ix="0">Detta är väl såvitt jag kan förstå också vad justitieministern har sagt i sitt svar, fastän med andra ord.</textBlock>
    </textBlock>
  </contentBlock>
  <contentBlock ix="108">
    <textBlock ix="108">
      <textBlock ix="0">Herr talman! Å ena sidan säger man här att innehav av barnpornografi inte är brott i yttrande- och tryckfrihetslagstiftningens mening, även om syftet med dessa grundlagar långt ifrån var att människor skulle få tillgång till just barnpornografi. Men det här går inte ihop för mig. Om man innehar barnpornografiska alster måste man väl ändå ha varit delaktig i både skildrande och spridande av pornografi. Å andra sidan anser man sig finna skäl att ändå inte ändra lagarna, eftersom det finns effektiva metoder för att komma år barnpornografin.</textBlock>
    </textBlock>
  </contentBlock>
  <contentBlock ix="109">
    <textBlock ix="109">
      <textBlock ix="0">Herr talman! Jag anser att detta uttalande och ställningstagande är helt otillfredsställande. Jag vet inte om justitieministern känner till att Sverige är ett transitland för barnpornografi, därför att vi har så generös lagstiftning.</textBlock>
    </textBlock>
  </contentBlock>
  <contentBlock ix="110">
    <textBlock ix="110">
      <textBlock ix="0">I höst har en person, för första gången i Sverige hitills, fällts för att ha spritt barnporr via dator.</textBlock>
      <textBlock ix="1">Mannen har en s.k. BBS. Det är en form av databas dit andra personer med dator och modem kan ringa för hämta och lämna filer och skriva brev till varandra. I databasen fanns 40 porrbilder. I domen skriver tingsrätten att mannen genom att hålla bilderna tillgängliga skall anses ha spritt dem i den mening som anges i 16§ brottsbalken.</textBlock>
    </textBlock>
  </contentBlock>
  <contentBlock ix="111">
    <textBlock ix="111">
      <textBlock ix="0">Herr talman! Jag anser att detta tillkännagivande anser jag öppnar dörren för en vidare diskussion om ändringar i grundlagen. Datoriserad överföring av material genom modem är annars mycket svår att upptäcka. En person som har barnpornografi i sin dator kan således knappast bli åtalad, eftersom det är svårt att bevisa att materialet har distribuerats.</textBlock>
    </textBlock>
  </contentBlock>
  <contentBlock ix="112">
    <textBlock ix="112">
      <textBlock ix="0">Herr talman! Problemet med barnpornografi tycker jag kan liknas vid problemet med narkotika.</textBlock>
      <textBlock ix="1">Det är förbjudet att tillverka eller sprida narkotika, men för inte så länge sedan var innehav inte åtalbart. Detta ändras eftersom man ansåg att narkotikabekämpningen kunde bli effektivare genom en lag som också kunde straffa dem som innehar narkotika.</textBlock>
    </textBlock>
  </contentBlock>
  <contentBlock ix="113">
    <textBlock ix="113">
      <textBlock ix="0">Finns det några starka skäl till att inte ändra lagen så att också innehav av barnporr blir straffbart?</textBlock>
      <textBlock ix="1">Frågan är vem samhället tar ansvar för att skydda.</textBlock>
      <textBlock ix="2">Är det pedofiler, snuskhumrar och andra som vill tjäna pengar på människoförnedrande bilder eller barn?</textBlock>
    </textBlock>
  </contentBlock>
  <contentBlock ix="114">
    <textBlock ix="114">
      <textBlock ix="0">Herr talman! Jag anser att det måste bli slut på produktion, innehav, distribution och försäljning av barnpornografi. All verksamhet måste förbjudas, även om tryckfrihetsförordningen och grundlagen får maka på sig litet.</textBlock>
    </textBlock>
  </contentBlock>
  <contentBlock ix="115">
    <textBlock ix="115">
      <textBlock ix="0">Statsrådet Reidunn Laurén har sagt att avvägningarna hittills har lett till att grundlagen inte skall ändras. Reidunn Laurén sade till TT den</textBlock>
      <textBlock ix="1">2 november i år: ''Men denna fråga är ingalunda avförd från dagordningen hos oss. Det finns anledning att fundera vidare på den.''</textBlock>
    </textBlock>
  </contentBlock>
  <contentBlock ix="116">
    <textBlock ix="116">
      <textBlock ix="0">Jag hoppas verkligen att resultatet av remissbehandlingen och vidare arbete med utredningen ''Ökat skydd för barn'' resulterar i ett förslag från regeringen om att också innehav av barnpornografi skall förbjudas. Är justitieministern av samma åsikt?</textBlock>
    </textBlock>
  </contentBlock>
  <contentBlock ix="117">
    <textBlock ix="117">
      <textBlock ix="0">Anf. 13  INGEGERD SAHLSTRÖM (s):</textBlock>
    </textBlock>
  </contentBlock>
  <contentBlock ix="118">
    <textBlock ix="118">
      <textBlock ix="0">Herr talman! Jag konstaterar med beklagande att frågan om kriminalisering av barnpornografi åter tycks skjutas på framtiden. Vid flera tillfällen har justitieministern och jag här i kammaren debatterat frågan om innehav av barnpornografi. Nu hade jag verkligen hoppats att man skulle ta krafttag för att förhindra den verksamheten, bl.a. genom att kriminalisera innehavet.</textBlock>
    </textBlock>
  </contentBlock>
  <contentBlock ix="119">
    <textBlock ix="119">
      <textBlock ix="0">Vi får allihop dagligen större kännedom om sexualbrott mot barn. Barn brukas och förbrukas.</textBlock>
      <textBlock ix="1">Barn skadas till kropp och själ. Att utnyttja barn sexuellt är ett brott, och det är ett brott över hela världen. Men tyvärr räcker inte de lagar som vi har för att det skall ske något radikalt för barnens bästa.</textBlock>
    </textBlock>
  </contentBlock>
  <contentBlock ix="120">
    <textBlock ix="120">
      <textBlock ix="0">I FN:s konvention om barns rättigheter står det inskrivet att alla barn har rätt till skydd mot sexuell exploatering och sexuella övergrepp. De har rätt till att skyddas mot att utnyttjas i prostitution och pornografi.</textBlock>
    </textBlock>
  </contentBlock>
  <contentBlock ix="121">
    <textBlock ix="121">
      <textBlock ix="0">När man diskuterar frågan om barnpornografi måste man ha klart för sig kopplingen mellan de sexuella övergreppen och bilderna. Produktion och distribution av barnpornografi förutsätter ju att man utnyttjar barn sexuellt.</textBlock>
    </textBlock>
  </contentBlock>
  <contentBlock ix="122">
    <textBlock ix="122">
      <textBlock ix="0">Herr talman! Jag menar att vi måste förhindra den här verksamheten och att vi måste kriminalisera innehavet av barnpornografi. Jag instämmer med det som har sagts tidigare. Ulla Pettersson talade om tryckfrihetsförordningen och grundlagen. Jag menar att det är dags att göra en ändring i grundlagen. Det kan inte få vara tillåtet att framställa skrifter och filmer där barn utnyttjas sexuellt och det uppenbara syftet är att sprida dessa bilder.</textBlock>
    </textBlock>
  </contentBlock>
  <contentBlock ix="123">
    <textBlock ix="123">
      <textBlock ix="0">Lagen som vi har i dag kringgås och är svår att följa.</textBlock>
      <textBlock ix="1">I dag måste polisen lägga ned mycket tid för att bevisa spridning av barnpornografi. Timme ut och timme in tvingas poliser i vårt land att sitta och titta på filmer för att kunna bevisa att en bild från en film är densamma som i en annan film. När de här alsterna produceras tas bilder från ett stort lager och sätts ihop på olika sätt så att filmerna blir olika.</textBlock>
      <textBlock ix="2">Detta tar fruktansvärt lång tid för polisen som skulle behöva göra annat, tycker jag.</textBlock>
    </textBlock>
  </contentBlock>
  <contentBlock ix="124">
    <textBlock ix="124">
      <textBlock ix="0">I svaret från justitieministern hörde vi att det föreligger goda straffrättsliga instrument för att ingripa mot barnpornografi. Jag tycker inte att det är sant.</textBlock>
    </textBlock>
  </contentBlock>
  <contentBlock ix="125">
    <textBlock ix="125">
      <textBlock ix="0">Vid några tillfällen under senare tid har polisen beslagtagit barnpornografi i s.k. porrbutiker.</textBlock>
      <textBlock ix="1">Tidningarna har inte funnits ute i affären utan på lagret. När poliserna har gjort sina ingripanden och när de har förhört butiksägarna, har de från samtliga butiksägare fått samma svar, nämligen att de hade fått tidningarna av misstag och att det inte alls var meningen att de skulle säljas.</textBlock>
    </textBlock>
  </contentBlock>
  <contentBlock ix="126">
    <textBlock ix="126">
      <textBlock ix="0">Det har alltså varit svårt att bevisa spridningen av barnpornografi. Butiksägarna vet hur svensk lag lyder och vet vad de skall säga. Jag tvivlar alltså på dem, och menar att de inte talar sanning när de säger att de inte har tidningarna för försäljning. Jag måste då fråga statsrådet om det verkligen stämmer att den lag som vi har i dag skyddar barn?</textBlock>
    </textBlock>
  </contentBlock>
  <contentBlock ix="127">
    <textBlock ix="127">
      <textBlock ix="0">Anf. 14  Justitieminister GUN HELLSVIK</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="128">
    <textBlock ix="128">
      <textBlock ix="0">Herr talman! Frågorna som jag nu har fått är egentligen desamma. Ulla Pettersson frågar var analysen finns. Det beror på vad man menar med analys. Ulla Pettersson begränsar sin fråga om analys till jämförelser med andra länders rättssystem. Enligt min uppfattning är syftet med en analys att se hur man kan nå uppsatta mål.</textBlock>
    </textBlock>
  </contentBlock>
  <contentBlock ix="129">
    <textBlock ix="129">
      <textBlock ix="0">Vår gemensamma ambition är hur vi skall kunna komma åt de sexuella övergreppen och utnyttjandena av barn. Jag är övertygad om att vi har det som gemensamt mål. Analysen måste byggas upp från den utgångspunkten. Därför förs också i departementspromemorian en diskussion om eventuella ändringar när det gäller tryckfrihet och yttrandefrihet. Vi gör nu en analys, som jag har citerat och som också ni har nämnt i era kommentarer. Vi har straffrättsliga regler rörande skildrandet och spridande och vi har också ytterligare straffsrättsliga instrument. Det är vår uppfattning att det är dessa instrument som ger oss möjligheterna att komma åt barnpornografi.</textBlock>
    </textBlock>
  </contentBlock>
  <contentBlock ix="130">
    <textBlock ix="130">
      <textBlock ix="0">Vi har fört den här diskussionen tidigare. Jag har också varit öppen för att föra diskussionen för att se om vi eventuellt behöver gå andra vägar. Jag har vid tidigare tillfällen, bl.a. här i kammaren, påpekat att kriminalisering av innehavet, även om vi bortser från de ändringar i grundlag som skulle behövas, även innebär andra problem. Ett problem är att det kan finnas barnpornografi i butiker. Men om innehavet kriminaliseras är butiksinnehavarna inte dummare än att de ser till att innehavet hanteras på något annat sätt. Här finns stora problem. Som jag ser det är det inte meningsfullt att införa förändringar som vi sedan inte kan leva upp till. Hur skall vi kontrollera? Vilka instrument skall vi ha för att kunna gå in i andra människors bostäder eller andra typer av lokaler för att kontrollera ett eventuellt innehav?</textBlock>
    </textBlock>
  </contentBlock>
  <contentBlock ix="131"/>
  <contentBlock ix="132">
    <textBlock ix="132">
      <textBlock ix="0">I fråga om grundlagsändringar måste man mycket noga fundera över och försöka se konsekvenserna och göra avvägningarna mellan de grundläggande rättigheter som vi är ute efter att skydda och de, självklart, ibland negativa effekterna av att vi generellt skyddar dessa rättigheter. Min slutsats kommer till uttryck i promemorian. Med de övriga instrument som finns bör vi bibehålla skyddet för de grundläggande rättigheterna. Men självfallet är jag öppen för en diskussion -- precis som jag har sagt tidigare. Jag är också framöver öppen för att följa utvecklingen för att se både om det går att skapa instrument för att kontrollera ett eventuellt förbud och för att föra en diskussion om ett framtida förbud. Men i dag känner jag mig övertygad om att vi har valt rätt väg.</textBlock>
    </textBlock>
  </contentBlock>
  <contentBlock ix="133">
    <textBlock ix="133">
      <textBlock ix="0">Anf. 15  ULLA PETTERSSON (s):</textBlock>
    </textBlock>
  </contentBlock>
  <contentBlock ix="134">
    <textBlock ix="134">
      <textBlock ix="0">Herr talman! Jag börjar där statsrådet började. Min jämförelse med andra länder utgör definitivt inte någon begränsning. Det var ett exempel på sådant jag saknar i departementspromemorian. Varför har man t.ex. inte kastat ett öga på vårt västra grannland Norge som har infört en sådan bestämmelse?</textBlock>
    </textBlock>
  </contentBlock>
  <contentBlock ix="135">
    <textBlock ix="135">
      <textBlock ix="0">Analysen bör bygga på frågan hur vi skall nå målet.</textBlock>
      <textBlock ix="1">Jag delar den uppfattningen. Jag tycker att jag saknar analysen. Det som statsrådet kallar en analys är detsamma som statsrådet sade i sitt svar.</textBlock>
      <textBlock ix="2">Svaret är alltså analysen. Mer omfattande är inte analysen. Den består huvudsakligen av en beskrivning av i dag gällande rättsregler. Jag skall sträcka mig så långt till att säga att det är en mening i svaret som förklarar varför förslaget avstyrks.</textBlock>
      <textBlock ix="3">Meningen lyder: ''En kriminalisering av innehav av barnpornografi skulle således kräva grundlagsändringar, som skulle innebära väsentliga avsteg från sedan länge tillämpade tryckfrihetsrättsliga principer.''</textBlock>
    </textBlock>
  </contentBlock>
  <contentBlock ix="136">
    <textBlock ix="136">
      <textBlock ix="0">Jag tycker att man inte har varit särskilt grundlig angående denna fråga. Frågan som skall ställas i dag är hur målen skall nås. Det finns t.ex. sådana situationer som Ingegerd Sahlström beskrev. Det går alltså inte att göra något. Polisen kan i olika sammanhang träffa på mycket stora innehav av barnpornografi. De kan inte göra något. Innehavet är inte förbjudet. De som har tillgång till pornografin kan göra vad de vill, t.ex. visa den för sina vänner och bekanta -- och det är fullständigt i överensstämmelse med vår lagstiftning. På det sättet nås inte målen.</textBlock>
    </textBlock>
  </contentBlock>
  <contentBlock ix="137">
    <textBlock ix="137">
      <textBlock ix="0">Detta är naturligtvis inte det enda vi skall göra för att komma till rätta med det sexuella utnyttjandet av barn. Det är självklart att det finns andra lagar som också kan vara viktiga. Men denna diskussion är till för att kunna täppa till en del av de kryphål som finns.</textBlock>
    </textBlock>
  </contentBlock>
  <contentBlock ix="138">
    <textBlock ix="138">
      <textBlock ix="0">När frågan har varit uppe till diskussion i riksdagen har man bl.a. pekat på just dessa problem.</textBlock>
      <textBlock ix="1">Statsrådet sade i kammaren den 16 mars att frågan är mycket svårbedömd och rymmer ett flertal problem av såväl rättslig som praktisk karaktär.</textBlock>
      <textBlock ix="2">Vilka frågor av rättslig och praktisk karaktär återfinns i departementspromemorian?</textBlock>
    </textBlock>
  </contentBlock>
  <contentBlock ix="139">
    <textBlock ix="139">
      <textBlock ix="0">Statsrådet sade vidare att det kräver ingående överväganden att se över möjligheterna att komma åt ett av kryphålen. Statsrådet använder just det uttrycket. Vilka möjligheter att komma åt kryphålen har studerats? Om det vid remissbehandlingen framkommer att någon annan har gjort denna analys och faktiskt har hittat ett sätt eller ett förslag att täppa till kryphålen, vilken ställning kommer justitieministern då att inta?</textBlock>
      <textBlock ix="1">Borde inte remissen ha föregått ställningstagandet i Justitiedepartementet?</textBlock>
    </textBlock>
  </contentBlock>
  <contentBlock ix="140">
    <textBlock ix="140">
      <textBlock ix="0">Anf. 16  INGEGERD SAHLSTRÖM (s):</textBlock>
    </textBlock>
  </contentBlock>
  <contentBlock ix="141">
    <textBlock ix="141">
      <textBlock ix="0">Herr talman! Jag tycker att jag i tidigare debatter har kunnat ana ett visst medhåll från Gun Hellsvik när det gäller krav på kriminalisering av innehav av barnpornografi. Nu måste jag tyvärr konstatera att det har varit hörfel. Nu skall man vänta och se framöver, osv.</textBlock>
    </textBlock>
  </contentBlock>
  <contentBlock ix="142">
    <textBlock ix="142">
      <textBlock ix="0">Justitieministern bedyrar gång på gång att vi delar avskyn när det gäller barnpornografi och att vi har gemensamma mål som vi vill nå. Varför kan vi inte vara litet radikala och försöka gripa in nu? Det finns så många bevis för att innehavet måste kriminaliseras. Jag tycker att det är beklagligt att frågan skjuts på framtiden igen. Det skulle vara bra om Sverige kunde bli ett föregångsland i frågan.</textBlock>
      <textBlock ix="1">Norge har ju fattat ett sådant beslut, och då tycker jag att vi i Sverige inte skall vara sämre.</textBlock>
    </textBlock>
  </contentBlock>
  <contentBlock ix="143">
    <textBlock ix="143">
      <textBlock ix="0">Herr talman! I våras höll Interpols barngrupp sitt första möte. Denna grupp arbetar med allt som rör barn som är offer för någon form av brottslighet.</textBlock>
      <textBlock ix="1">Men tonvikten ligger på sexualbrott mot barn.</textBlock>
      <textBlock ix="2">Interpols barngrupp uppmanar medlemsländerna att bl.a. kriminalisera allt innehav av barnpornografi.</textBlock>
    </textBlock>
  </contentBlock>
  <contentBlock ix="144">
    <textBlock ix="144">
      <textBlock ix="0">Sabine Manke, som är tysk polis och som håller i verksamheten, har gjort följande uttalande: ''Det borde vara självklart att kriminalisera innehav.</textBlock>
      <textBlock ix="1">Filmerna är resultat av övergrepp, de används i nya övergrepp. Om innehav av barnpornografi vore kriminellt överallt skulle handeln försvåras. Det gäller inte minst den nya formen för handel --</textBlock>
      <textBlock ix="2">nämligen överföring av bilder mellan datorer via modem!''</textBlock>
    </textBlock>
  </contentBlock>
  <contentBlock ix="145">
    <textBlock ix="145">
      <textBlock ix="0">Jag tycker att det är viktigt att vi i Sverige signalerar att vi ställer oss på Interpols barngrupps sida. Jag hoppas att justitieministern inser vikten av detta.</textBlock>
      <textBlock ix="1">Vill inte justitieministern tillmötesgå Interpols barngrupp i denna fråga?</textBlock>
    </textBlock>
  </contentBlock>
  <contentBlock ix="146">
    <textBlock ix="146">
      <textBlock ix="0">Anf. 17  MARGARETA VIKLUND (kds):</textBlock>
    </textBlock>
  </contentBlock>
  <contentBlock ix="147">
    <textBlock ix="147">
      <textBlock ix="0">Herr talman! Justitieministern säger bl.a. att det inte är meningsfullt att införa förändringar som inte går att kontrollera. Hon talar om hembesök, osv.</textBlock>
      <textBlock ix="1">Hon säger att hon är öppen för att se om det finns andra instrument att använda i uppföljningen. Hon är tveksam till att kriminalisera innehav.</textBlock>
    </textBlock>
  </contentBlock>
  <contentBlock ix="148">
    <textBlock ix="148">
      <textBlock ix="0">Hur har Norge och andra länder gått till väga? De måste väl ha haft samma problem? Är Sverige så olikt i sin lagstiftning och uppföljning osv. att det som är möjligt i Norge är omöjligt här?</textBlock>
    </textBlock>
  </contentBlock>
  <contentBlock ix="149">
    <textBlock ix="149">
      <textBlock ix="0">Rädda barnens ordförande Karin Söder och Lisbet</textBlock>
      <textBlock ix="1">Palme, ordförande i Svenska Unicef-kommittén, uppvaktade i oktober justitieministrarna i de nordiska länderna och inrikesministern i Finland om just sexuell exploatering av barn. Det här är en fråga som engagerar många och som många vänder sig emot med avsky.</textBlock>
    </textBlock>
  </contentBlock>
  <contentBlock ix="150">
    <textBlock ix="150">
      <textBlock ix="0">Herr talman! Det är lätt att hålla med de brevskrivare jag nyss nämnde, dvs. att nutidens mest destruktiva former av exploatering av barn är när barn måste tvingas att sälja sina kroppar till människor med sexuella avvikelser. Jag tycker att det är oerhört förnedrande för hela människosläktet att barn över huvud taget skall ställas i en sådan situation att de är mer eller mindre tvingade att sälja sig själva, sin egen värdighet och sina kroppar.</textBlock>
    </textBlock>
  </contentBlock>
  <contentBlock ix="151">
    <textBlock ix="151">
      <textBlock ix="0">Jag anser att det är vår skyldighet som vuxna och som ansvarstagare på olika nivåer i samhället att hjälpa dessa barn, så att de inte skall behöva ställa sig i en sådan situation. Ett sätt att hjälpa dem är att förbjuda hela denna verksamhet -- där ett innehav fortfarande är tillåtet.</textBlock>
    </textBlock>
  </contentBlock>
  <contentBlock ix="152">
    <textBlock ix="152">
      <textBlock ix="0">Herr talman, i FN-konventionen om barns rättigheter, vilken Sverige liksom många andra länder skrivit under, slås bl.a. fast att konventionsstaterna särskilt skall vidta alla lämpliga nationella, bilaterala och multilaterala åtgärder för att förhindra att barn utnyttjas i pornografiska framställningar och i pornografiskt material. Allt detta skall man vidta.</textBlock>
    </textBlock>
  </contentBlock>
  <contentBlock ix="153">
    <textBlock ix="153">
      <textBlock ix="0">Också i aktionsprogrammet för förebyggande av handel med barn, barnprostitution och barnpornografi, antaget av konventionen för mänskliga rättigheter i resolution 1992:74, slås det fast att länder som ännu inte infört lagstiftning som kriminaliserar produktion, distribution och innehav av barnpornografiskt material anmodas göra det.</textBlock>
    </textBlock>
  </contentBlock>
  <contentBlock ix="154">
    <textBlock ix="154">
      <textBlock ix="0">Vi har alltså kravet på oss att ställa upp via lagstiftning. Jag vädjar till justitieministern att resultatet av den utredning som jag tidigare nämnde och regeringens handläggning i ärendet leder till att ett förslag i frågan läggs på riksdagens bord.</textBlock>
    </textBlock>
  </contentBlock>
  <contentBlock ix="155">
    <textBlock ix="155">
      <textBlock ix="0">Anf. 18  Justitieminister GUN HELLSVIK</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="156">
    <textBlock ix="156">
      <textBlock ix="0">Herr talman! Jag svarade nog på Ulla Petterssons fråga om problem av rättslig och praktisk karaktär.</textBlock>
      <textBlock ix="1">Jag har fört fram det här också i tidigare sammanhang. Den rättsliga karaktären diskuterar vi just nu -- främst frågan om grundlagsändringar.</textBlock>
      <textBlock ix="2">Den praktiska karaktären består i, som jag sade i mitt tidigare inlägg, svårigheterna att komma åt innehavet -- vilka inte får underskattas -- även om man har regler som straffbelägger innehavet.</textBlock>
    </textBlock>
  </contentBlock>
  <contentBlock ix="157">
    <textBlock ix="157">
      <textBlock ix="0">Jag förstår inte riktigt Ulla Petterssons påstående att remissen borde ha föregått ställningstagandet.</textBlock>
      <textBlock ix="1">Vad skulle vi remittera, om vi inte har en departementspromemoria? Syftet med remissen var att få in synpunkter. Jag tror knappast att jag är känd för att inte lyssna på de svar som kommer in.</textBlock>
      <textBlock ix="2">Men det vore mycket egendomligt om man hade ett remissförfarande där vi från departementets sida inte har fört ett resonemang och pekat på vilka slutsatser regeringen kommit fram till. Därefter är det ytterligare ett remissförfarande, för att man skall få synpunkter, eventuella tillägg och ändringsförslag framlagda.</textBlock>
    </textBlock>
  </contentBlock>
  <contentBlock ix="158">
    <textBlock ix="158">
      <textBlock ix="0">Ingegerd Sahlström frågar om vi inte har gemensamma mål. Jag är övertygad om att vi har ett gemensamt mål. Men vi får aldrig glömma, när vi diskuterar ett mål, att det också finns andra mål, nämligen att värna om yttrandefriheten och tryckfriheten i Sverige. Jag utgår från att vi även har detta mål gemensamt. Jag utgår från att detta har ett stort värde. Vi måste då vara öppna för att diskutera båda dessa mål samtidigt och diskutera om vi kan nå båda målen med olika redskap.</textBlock>
    </textBlock>
  </contentBlock>
  <contentBlock ix="159">
    <textBlock ix="159">
      <textBlock ix="0">Det är så lätt att säga att man har ett mål och för tillfället glömma vilka andra viktiga mål vi också har. Vi riskerar då att skapa problem framöver.</textBlock>
      <textBlock ix="1">Men det är viktigt att den här diskussionen förs.</textBlock>
      <textBlock ix="2">Tack vare en diskussion kan vi eventuellt finna vägar som innebär att man kan hålla fast vid båda dessa olika mål.</textBlock>
    </textBlock>
  </contentBlock>
  <contentBlock ix="160">
    <textBlock ix="160">
      <textBlock ix="0">Vad gäller Margareta Viklunds fråga om Norge, har jag inte några detaljkunskaper. Men jag vet att</textBlock>
      <textBlock ix="1">Norges lagstiftning innebär ett begränsat förbud.</textBlock>
      <textBlock ix="2">Man har endast förbud mot innehav av videogram och inget generellt förbud. Det är möjligt att Ulla</textBlock>
      <textBlock ix="3">Pettersson, som hänvisat till denna lagstiftning, kan den bättre.</textBlock>
    </textBlock>
  </contentBlock>
  <contentBlock ix="161">
    <textBlock ix="161">
      <textBlock ix="0">Anf. 19  ULLA PETTERSSON (s):</textBlock>
    </textBlock>
  </contentBlock>
  <contentBlock ix="162">
    <textBlock ix="162">
      <textBlock ix="0">Herr talman! Jag ger gärna justitieministern det erkännandet att det finns mer av utförlig analys i svaret här i kammaren än i det skrivna svaret som jag fick tidgare. Men när justitieministern ifrågasätter min synpunkt på remissförfarandet, kan det bero på att jag uttryckte mig oklart. Jag uttrycker mig gärna klarare.</textBlock>
    </textBlock>
  </contentBlock>
  <contentBlock ix="163">
    <textBlock ix="163">
      <textBlock ix="0">En departementspromemoria innehåller en viss uppfattning. Det är riktigt. Det är en lämnad uppfattning som remissinstanserna reagerar på.</textBlock>
      <textBlock ix="1">Men om man i detta fall skall vänta på remissutfallet har ju tåget gått. Justitieministern är självfallet medveten om att den här regeringen inte har möjlighet att lägga fram några förslag till grundlagsändringar, eftersom remisstiden går ut den 1 januari 1994. Justitieministern kan väl ändå ge mig rätt i att det är riktigt att remissinstansernas åsikter bör finnas med i bilden, innan regeringen fattar sitt beslut -- ett beslut som man får se som ett slutgiltigt sådant. Regeringen kan inte återkomma förrän i samband med det val som kommer närmast efter 1994.</textBlock>
    </textBlock>
  </contentBlock>
  <contentBlock ix="164">
    <textBlock ix="164">
      <textBlock ix="0">Om justitieministern känner till lagstiftningen i</textBlock>
      <textBlock ix="1">Norge, varför finns inte redogörelsen med i departementspromemorian? Vad gäller begränsningen till videogram, finns ju en stor del av barnpornografin på videogram. Jag kan därför inte inse att det skulle vara någon särskilt kraftig begränsning.</textBlock>
    </textBlock>
  </contentBlock>
  <contentBlock ix="165">
    <textBlock ix="165">
      <textBlock ix="0">Herr talman! Ett spridande av barnpornografi är ett brott, men när spridandet väl har skett är brottet så att säga avslutat. Men kränkningen av barnet är inte över. År ut och år in kan människor titta på barn som är, om inte alltid så ofta, klart identifierbara. Det kan man alltså fortsätta med, och det finns ingen kontroll över det. Jag är medveten om att man med lagstiftning inte i ett slag löser det problemet. Men för mig känns det osmakligt att detta förfarande är fullt förenligt med svensk lag.</textBlock>
    </textBlock>
  </contentBlock>
  <contentBlock ix="166">
    <textBlock ix="166">
      <textBlock ix="0">Herr talman! Jag är inte, i motsats till vad justitieministern ibland har gett uttryck för, ute efter att sätta folk bakom lås och bom i första hand.</textBlock>
      <textBlock ix="1">Men jag är ute efter en effektiv bekämpning av barnpornografi. Därför beklagar jag regeringens ställningstagande i den här frågan och ber enträget justitieministern, att efter dagens debatt ytterligare överväga möjligheterna att lägga fram ett förslag till ändring medan tid är.</textBlock>
    </textBlock>
  </contentBlock>
  <contentBlock ix="167">
    <textBlock ix="167">
      <textBlock ix="0">Anf. 20  INGEGERD SAHLSTRÖM (s):</textBlock>
    </textBlock>
  </contentBlock>
  <contentBlock ix="168">
    <textBlock ix="168">
      <textBlock ix="0">Herr talman! I justitieministerns svar står det: ''En kriminalisering av innehav av barnpornografi skulle således kräva grundlagsändringar som skulle innebära väsentliga avsteg från sedan länge tillämpade tryckfrihetsrättsliga principer.''</textBlock>
    </textBlock>
  </contentBlock>
  <contentBlock ix="169">
    <textBlock ix="169">
      <textBlock ix="0">Jag förstår den här problematiken som justitieministern tar upp med olika mål och att man vill nå bra resultat på olika sätt. Men jag är också alldeles övertygad om att det skall gå att kombinera en ändring i tryckfrihetsförordningen och samtidigt fatta beslut om en kriminalisering om innehav av barnpornografi. Det gemsamma målet måste ju vara att vi lyckas i bägge fallen.</textBlock>
    </textBlock>
  </contentBlock>
  <contentBlock ix="170">
    <textBlock ix="170">
      <textBlock ix="0">Det finns inget legitimt led i någon del av hanteringen av barnpornografiska bilder och skrifter. De här bilderna utgör grova övergrepp mot barnen, såväl när bilden kommer till, som vid spridningen och vid användandet av dem.</textBlock>
    </textBlock>
  </contentBlock>
  <contentBlock ix="171">
    <textBlock ix="171">
      <textBlock ix="0">Om det blir så illa --- jag hoppas inte det -- att vi inte får en lagstiftning i fråga om kriminalisering av innehav av barnpornografi, skulle jag vilja svänga på frågeställningen och fråga: Hur skall vi egentligen kunna motivera att det är tillåtet att ha barnpornografi? Kan man i tryckfrihetens namn låta förnedringen och det sexuella utnyttjandet av barn få fortsätta? Är målsättningen med lagen att skydda barnen, eller pedofilerna och andra som använder dessa bilder? Jag skulle vilja ha svar på de frågorna.</textBlock>
    </textBlock>
  </contentBlock>
  <contentBlock ix="172">
    <textBlock ix="172">
      <textBlock ix="0">Anf. 21  JOHN BOUVIN (nyd):</textBlock>
    </textBlock>
  </contentBlock>
  <contentBlock ix="173">
    <textBlock ix="173">
      <textBlock ix="0">Herr talman! Fru justitieminister! Vi pratar väldigt mycket om samma sak, och vi har ett gemensamt mål: vår framtid och våra barn. Jag uppfattar att man svänger sig, när man hänvisar till yttrandefriheten och tryckfriheten och värderar dem så högt. Med andra ord: man värderar inte vår framtid lika högt.</textBlock>
    </textBlock>
  </contentBlock>
  <contentBlock ix="174">
    <textBlock ix="174">
      <textBlock ix="0">Jag accepterar inte svaret att det gäller att sära på vad som är viktigt och vad som är mindre viktigt.</textBlock>
      <textBlock ix="1">Jag sätter faktiskt barnens framtid som nummer ett.</textBlock>
      <textBlock ix="2">Det är min ålderdom. Kan vi inte i denna församling ta tag i denna fråga nu, undrar jag vad våra barn tycker om oss som sitter här.</textBlock>
    </textBlock>
  </contentBlock>
  <contentBlock ix="175">
    <textBlock ix="175">
      <textBlock ix="0">Jag accepterar inte svaret att det finns en departementspromemoria, att frågan är föremål för remissbehandling eller att justitieministern får avvakta innan man tar upp den på nytt. Jag tycker att det är ynkedom, på ren svenska. Det skulle ha varit full debatt om frågan för länge sedan. Den skulle ha varit behandlad. Det är inga konstigheter.</textBlock>
      <textBlock ix="1">Varje normal människa i detta land tycker att det är fruktansvärt att handeln med barnpornografi får fortgå och att man kan skylla på grundlagarna.</textBlock>
    </textBlock>
  </contentBlock>
  <contentBlock ix="176">
    <textBlock ix="176">
      <textBlock ix="0">Jag vill ha ett rakt svar på denna fråga: Vad tänker justitieministern göra för att få fart på denna debatt, så att vi i morgon dag -- t.o.m. på julafton --</textBlock>
      <textBlock ix="1">fattar ett beslut? Det gäller våra barn och vår ålderdom. Det gäller en respekt för människolivet, och ingenting annat.</textBlock>
    </textBlock>
  </contentBlock>
  <contentBlock ix="177">
    <textBlock ix="177">
      <textBlock ix="0">Anf. 22  MARGARETA VIKLUND (kds):</textBlock>
    </textBlock>
  </contentBlock>
  <contentBlock ix="178">
    <textBlock ix="178">
      <textBlock ix="0">Herr talman! Vad vi som har varit uppe i debatten tycker har framgått ganska tydligt. Vi är hårt engagerade i kampen mot den här verksamheten.</textBlock>
      <textBlock ix="1">Vi känner oss upprörda över att Norge har sprungit förbi oss -- nej, det gör vi väl inte; det är i och för sig bra. Vi skulle åtminstone kunna ställa oss på samma nivå som Norge när det gäller hanteringen och innehavet av sådana här alster -- vi kanske skulle kunna gå ett steg längre.</textBlock>
    </textBlock>
  </contentBlock>
  <contentBlock ix="179">
    <textBlock ix="179">
      <textBlock ix="0">Jag anser således att det är nödvändigt att kriminalisera också innehav av barnpornografi i</textBlock>
      <textBlock ix="1">Sverige -- inte för min skull eller för de vuxnas skull, utan för barnens skull, för deras framtid.</textBlock>
    </textBlock>
  </contentBlock>
  <contentBlock ix="180">
    <textBlock ix="180">
      <textBlock ix="0">Jag anser inte att de argument som anförs mot en kriminalisering håller, med tanke på de moraliska och andra förpliktelser som vi har mot våra barn.</textBlock>
      <textBlock ix="1">De skall kunna se upp till oss. Vi skall inte utsätta dem för sådana här ruskigheter. Det hör till vår skyldighet att hjälpa dem att slippa bli indragna i sådant här.</textBlock>
    </textBlock>
  </contentBlock>
  <contentBlock ix="181">
    <textBlock ix="181">
      <textBlock ix="0">Våra liberala lagar här i Sverige har inneburit att</textBlock>
      <textBlock ix="1">Sverige har blivit en distributionscentral för barnpornografiskt material, och det är ganska nedslående. Spridning och produktion av barnpornografi är inte tillåtet, men innehav är tillåtet. Där måste vi sätta stopp. Jag anser att samhället måste göra en tydlig markering.</textBlock>
    </textBlock>
  </contentBlock>
  <contentBlock ix="182">
    <textBlock ix="182">
      <textBlock ix="0">Man kan köpa barnpornografiska alster utan påföljd och utan risk. Efterfrågan ger inte heller några motiv för att avstå från att stimulera till ytterligare produktion, genom att verksamheten har så stor köpkraft. Det är det som är det otäcka.</textBlock>
      <textBlock ix="1">Genom att efterfråga barnpornografiskt material gör sig köparna också skyldiga till uppmuntran av fortsatt sexuellt utnyttjande av barn.</textBlock>
    </textBlock>
  </contentBlock>
  <contentBlock ix="183">
    <textBlock ix="183">
      <textBlock ix="0">Som vi hörde tidigare, är lidandet inte slut för de barn som utnyttjas i tidiga år, utan de kan falla offer för illegala handlingar längre fram i livet. Barnet bär också fysiska och psykiska ärr efter övergreppet under resten av livet. De utnyttjade barnen tvingas leva med vetskapen att bevisen för deras förödmjukelse kan fortsätta att cirkulera under år och årtionden.</textBlock>
    </textBlock>
  </contentBlock>
  <contentBlock ix="184">
    <textBlock ix="184">
      <textBlock ix="0">Jag ställde en fråga till justitieministern, om hon hade samma åsikt som Reidunn Laurén, som sade att den fråga som vi nu diskuterar ingalunda är avförd från dagordningen och att det finns anledning att fundera vidare på den. Jag hoppas att diskussionen i så fall har inneburit att man kommer att fundera vidare i positiv riktning, för barnens skull.</textBlock>
    </textBlock>
  </contentBlock>
  <contentBlock ix="185">
    <textBlock ix="185">
      <textBlock ix="0">Anf. 23  Justitieminister GUN HELLSVIK</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="186">
    <textBlock ix="186">
      <textBlock ix="0">Herr talman! Jag skall börja med att ta upp</textBlock>
      <textBlock ix="1">Margareta Viklunds sista fråga, som jag tycker att jag har besvarat. Det är viktigt att vi för den här diskussionen. Jag sade att jag för tillfället inte kan se några argument mot det resonemang som jag har fört, men vi måste föra diskussionen vidare.</textBlock>
    </textBlock>
  </contentBlock>
  <contentBlock ix="187">
    <textBlock ix="187">
      <textBlock ix="0">John Bouvin påstår att handeln får fortgå. Handeln är ju förbjuden, liksom produktionen. Även om jag förstår att det inte faller i god jord hos John Bouvin, vågar jag påstå att även yttrandefriheten och tryckfriheten är viktiga för våra barns framtid.</textBlock>
      <textBlock ix="1">Därför måste vi noga överväga varje förändring som kan innebära ingrepp i yttrandefriheten och tryckfriheten.</textBlock>
    </textBlock>
  </contentBlock>
  <contentBlock ix="188">
    <textBlock ix="188">
      <textBlock ix="0">I just denna vecka har vi haft mycket att fundera över när det gäller rätten att yttra sig och vem som skall bestämma vem som får yttra vad, i samband med demonstrationerna i tisdags. Det är tankeväckande. De behagliga, snabba lösningarna är inte alltid de lösningar som ger våra barn den framtid och de värden som vi vill att de skall få. Det kan vara populärt, och ofta populistiskt, att ta till de snabba lösningarna. Men vi riskerar att sopa problemen under mattan och kanske i stället skapa nya problem för framtiden.</textBlock>
    </textBlock>
  </contentBlock>
  <contentBlock ix="189">
    <textBlock ix="189">
      <textBlock ix="0">Ingegerd Sahlström är medveten om att det inte går att svara ett enkelt ja eller nej på hennes fråga, såsom hon ställer den. Det är inte tillåtet att producera barnpornografi. Det är inte tillåtet att distribuera barnpornografi. I detta ligger redan frågan hur vi moraliskt ser på även innehav av barnpornografi. Vi skall inte glömma bort vad den moraliska debatten betyder i ett samhälle. Det är kanske den allra viktigaste debatten, och den debatt som på sikt utövar störst påverkan. Den moraliska debatten når innanför den dörr där polisen inte har rätt att gå in för att utöva kontroll.</textBlock>
    </textBlock>
  </contentBlock>
  <contentBlock ix="190">
    <textBlock ix="190">
      <textBlock ix="0">Därför är den typ av diskussion som vi för här i dag väsentlig. Vi är överens om en sak, och det är fördömandet av varje form av utnyttjande av barn.</textBlock>
    </textBlock>
  </contentBlock>
  <contentBlock ix="191">
    <textBlock ix="191">
      <textBlock ix="0">Anf. 24  JOHN BOUVIN (nyd):</textBlock>
    </textBlock>
  </contentBlock>
  <contentBlock ix="192">
    <textBlock ix="192">
      <textBlock ix="0">Herr talman! Fru justitieminister! Jag är givetvis inte nöjd med svaret. Justitieministern glider över till att det är fråga om populism, men det är det inte. Det är fråga om våra barn. För varje dag som vi inte tar bestämda tag missbrukas eller utnyttjas ett barn. Jag accepterar inte det. Sedan får man glida runt hur mycket man vill.</textBlock>
    </textBlock>
  </contentBlock>
  <contentBlock ix="193">
    <textBlock ix="193">
      <textBlock ix="0">Justitieministern vet mycket väl att jag har skrivit motioner om pedofilverksamheten m.m. Men det händer ingenting -- man skall bara vänta och avvakta. Vi skickar poliser till Thailand för att reda ut problemen där, när vi har problemen här i</textBlock>
      <textBlock ix="1">Sverige. Jag skall inte gå in på den debatten nu.</textBlock>
    </textBlock>
  </contentBlock>
  <contentBlock ix="194">
    <textBlock ix="194">
      <textBlock ix="0">Är justitieministern beredd att lyfta fram denna fråga omedelbart efter juluppehållet, så att vi kan föra en diskussion i denna kammare om vad som behövs för att göra nödvändiga lagändringar, och så att det sker i morgon? Det är min fråga.</textBlock>
    </textBlock>
  </contentBlock>
  <contentBlock ix="195">
    <textBlock ix="195">
      <textBlock ix="0">Jag nöjer mig inte med svaret att vi skall avvakta, avvakta och avvakta. Hur många barn blir lidande under denna avvaktandetid? Skall det vara så svårt att bestämma sig för att vi tar upp detta omedelbart efter juluppehållet? Det är en väldigt viktig fråga.</textBlock>
    </textBlock>
  </contentBlock>
  <contentBlock ix="196">
    <textBlock ix="196">
      <textBlock ix="0">Anf. 25  Justitieminister GUN HELLSVIK</textBlock>
      <textBlock ix="1">(m):</textBlock>
    </textBlock>
  </contentBlock>
  <contentBlock ix="197">
    <textBlock ix="197">
      <textBlock ix="0">Herr talman! Det är inte så att vi avvaktar. Vi har från Justitiedepartementet lagt fram åtskilliga förslag som innebär ytterligare åtgärder mot sexuella övergrepp mot barn. Detta är inget avvaktande. Däremot pekar vi på problemen när det gäller en punkt. Men vi har -- jag upprepar det -- straffstadganden som straffbelägger produktion och distribution.</textBlock>
    </textBlock>
  </contentBlock>
  <contentBlock ix="198">
    <textBlock ix="198">
      <textBlock ix="0">Vad vi måste göra är att se till att vidareutveckla polisens arbetsmetoder. Förhoppningsvis kommer vi alla att medverka till att polisen får arbetsro i sin organisationsförändring -- vi har inte så stor glädje av alla dessa regler som redan finns och som nu är på gång, om vi inte samtidigt medverkar till att polisen får bättre förutsättningar att bedriva sitt arbete problemorienterat. Det är en stor brist i dag, att polisen rycker ut när saker har hänt i stället för att kunna vara med på ett tidigare stadium och t.ex.</textBlock>
      <textBlock ix="1">kunna komma åt producenterna och distributörerna.</textBlock>
    </textBlock>
  </contentBlock>
  <contentBlock ix="199">
    <textBlock ix="199">
      <textBlock ix="0">Överläggningen var härmed avslutad.</textBlock>
    </textBlock>
  </contentBlock>
  <contentBlock ix="200">
    <textBlock ix="200">
      <textBlock ix="0">3 §  Hänvisning av ärenden till utskott</textBlock>
    </textBlock>
  </contentBlock>
  <contentBlock ix="201">
    <textBlock ix="201">
      <textBlock ix="0">Föredrogs och hänvisades</textBlock>
    </textBlock>
  </contentBlock>
  <contentBlock ix="202">
    <textBlock ix="202">
      <textBlock ix="0">Proposition</textBlock>
    </textBlock>
  </contentBlock>
  <contentBlock ix="203">
    <textBlock ix="203">
      <textBlock ix="0">1993/94:94 till socialförsäkringsutskottet</textBlock>
    </textBlock>
  </contentBlock>
  <contentBlock ix="204">
    <textBlock ix="204">
      <textBlock ix="0">Skrivelse</textBlock>
    </textBlock>
  </contentBlock>
  <contentBlock ix="205">
    <textBlock ix="205">
      <textBlock ix="0">1993/94:96 till utrikesutskottet</textBlock>
    </textBlock>
  </contentBlock>
  <contentBlock ix="206">
    <textBlock ix="206">
      <textBlock ix="0">4 §  Bordläggning</textBlock>
    </textBlock>
  </contentBlock>
  <contentBlock ix="207">
    <textBlock ix="207">
      <textBlock ix="0">Anmäldes och bordlades</textBlock>
    </textBlock>
  </contentBlock>
  <contentBlock ix="208">
    <textBlock ix="208">
      <textBlock ix="0">Konstitutionsutskottets betänkande</textBlock>
    </textBlock>
  </contentBlock>
  <contentBlock ix="209">
    <textBlock ix="209">
      <textBlock ix="0">1993/94:KU15 Förbud beträffande viss avkodningsutrustning</textBlock>
    </textBlock>
  </contentBlock>
  <contentBlock ix="210">
    <textBlock ix="210">
      <textBlock ix="0">Skatteutskottets betänkande</textBlock>
    </textBlock>
  </contentBlock>
  <contentBlock ix="211">
    <textBlock ix="211">
      <textBlock ix="0">1993/94:SkU9 Ändrade tulltillägg</textBlock>
    </textBlock>
  </contentBlock>
  <contentBlock ix="212">
    <textBlock ix="212">
      <textBlock ix="0">Justitieutskottets betänkanden</textBlock>
    </textBlock>
  </contentBlock>
  <contentBlock ix="213">
    <textBlock ix="213">
      <textBlock ix="0">1993/94:JuU7 Kroppsvisitation och kroppsbesiktning, m.m.</textBlock>
    </textBlock>
  </contentBlock>
  <contentBlock ix="214">
    <textBlock ix="214">
      <textBlock ix="0">1993/94:JuU8 Riksdagens revisorers förslag angående polisen</textBlock>
    </textBlock>
  </contentBlock>
  <contentBlock ix="215">
    <textBlock ix="215">
      <textBlock ix="0">1993/94:JuU9 Kungörandefrågor</textBlock>
    </textBlock>
  </contentBlock>
  <contentBlock ix="216">
    <textBlock ix="216">
      <textBlock ix="0">Försvarsutskottets betänkanden</textBlock>
    </textBlock>
  </contentBlock>
  <contentBlock ix="217">
    <textBlock ix="217">
      <textBlock ix="0">1993/94:FöU3 Lagändringar med anledning av att myndigheten Försvarsmakten inrättas</textBlock>
    </textBlock>
  </contentBlock>
  <contentBlock ix="218">
    <textBlock ix="218">
      <textBlock ix="0">1993/94:FöU4 Skydd för landskapsinformation</textBlock>
    </textBlock>
  </contentBlock>
  <contentBlock ix="219">
    <textBlock ix="219">
      <textBlock ix="0">Socialutskottets betänkanden</textBlock>
    </textBlock>
  </contentBlock>
  <contentBlock ix="220">
    <textBlock ix="220">
      <textBlock ix="0">1993/94:SfU6 Överföring och mottagande av flyktingar m.m.</textBlock>
    </textBlock>
  </contentBlock>
  <contentBlock ix="221">
    <textBlock ix="221">
      <textBlock ix="0">1993/94:SfU7 Skärpta åtgärder mot människosmuggling m.m.</textBlock>
    </textBlock>
  </contentBlock>
  <contentBlock ix="222">
    <textBlock ix="222">
      <textBlock ix="0">Socialutskottets betänkanden</textBlock>
    </textBlock>
  </contentBlock>
  <contentBlock ix="223">
    <textBlock ix="223">
      <textBlock ix="0">1993/94:SoU9 Import av och partihandel med starköl</textBlock>
    </textBlock>
  </contentBlock>
  <contentBlock ix="224">
    <textBlock ix="224">
      <textBlock ix="0">1993/94:SoU10 Familjerådgivning</textBlock>
    </textBlock>
  </contentBlock>
  <contentBlock ix="225">
    <textBlock ix="225">
      <textBlock ix="0">1993/94:SoU12 Medelstillskott till Sveriges</textBlock>
      <textBlock ix="1">Hundcenter AB Statens Hundskola</textBlock>
    </textBlock>
  </contentBlock>
  <contentBlock ix="226">
    <textBlock ix="226">
      <textBlock ix="0">1993/94:SoU13 Vissa frågor om beräkning av assistansersättning</textBlock>
    </textBlock>
  </contentBlock>
  <contentBlock ix="227">
    <textBlock ix="227">
      <textBlock ix="0">Trafikutskottets betänkanden</textBlock>
    </textBlock>
  </contentBlock>
  <contentBlock ix="228">
    <textBlock ix="228">
      <textBlock ix="0">1993/94:TU5 Bestridande av vissa kostnader med anledning av Trollhätte kanalverks inordnande i</textBlock>
      <textBlock ix="1">Sjöfartsverket</textBlock>
    </textBlock>
  </contentBlock>
  <contentBlock ix="229">
    <textBlock ix="229">
      <textBlock ix="0">1993/94:TU6 Arlandabanan</textBlock>
    </textBlock>
  </contentBlock>
  <contentBlock ix="230">
    <textBlock ix="230">
      <textBlock ix="0">1993/94:TU10 Sveriges anslutning till ett europeiskt radiokommunikationskontor (ERO)</textBlock>
    </textBlock>
  </contentBlock>
  <contentBlock ix="231">
    <textBlock ix="231">
      <textBlock ix="0">5 §  Anmälan om interpellation</textBlock>
    </textBlock>
  </contentBlock>
  <contentBlock ix="232">
    <textBlock ix="232">
      <textBlock ix="0">Anmäldes att följande interpellation framställts</textBlock>
    </textBlock>
  </contentBlock>
  <contentBlock ix="233">
    <textBlock ix="233">
      <textBlock ix="0">den 3 december</textBlock>
    </textBlock>
  </contentBlock>
  <contentBlock ix="234">
    <textBlock ix="234">
      <textBlock ix="0">1993/94:73 av Stefan Attefall (kds) till finansministern om samspelet mellan den ekonomiska politiken och miljöpolitiken:</textBlock>
    </textBlock>
  </contentBlock>
  <contentBlock ix="235">
    <textBlock ix="235">
      <textBlock ix="0">I en artikel på DN-debatt den 17 november 1993</textBlock>
      <textBlock ix="1">skriver finansminister Anne Wibble att det krävs en tillväxt på runt 4 % under några år för att få ned arbetslösheten till 3 %. Vid denna tillväxtnivå menar de experter Wibble tillfrågat att tillräckligt många nya jobb skapas. Slutsatsen för finansministern blir därför att ''varje politiskt förslag bör granskas med sikte på att tillväxten ska upp''.</textBlock>
    </textBlock>
  </contentBlock>
  <contentBlock ix="236">
    <textBlock ix="236">
      <textBlock ix="0">Ekonomiska politikens syfte måste vara att vår totala nationalförmögenhet växer. Med nationalförmögenhet avses tillgången till miljö- och naturresurser, det mänskliga ''kapitalet'', produktionskapitalet, tillgången till varaktiga konsumtionsvaror samt nationens finansiella nettotillgångar gentemot utlandet.</textBlock>
    </textBlock>
  </contentBlock>
  <contentBlock ix="237">
    <textBlock ix="237">
      <textBlock ix="0">Jag skulle därför vilja formulera ambitionen för den ekonomiska politiken som att ''varje politiskt förslag bör granskas med sikte på att öka tillväxten av vår nationalförmögenhet''. Efterson BNP mäter ekonomisk aktivitet i den del av ekonomin som är prissatt kan detta mått komma i konflikt med nationalförmögenhetens utveckling. Detta bl.a.</textBlock>
      <textBlock ix="1">beroende på att vi tillåter i alltför stor utsträckning att ändliga naturresurser förbrukas gratis eller till ett alltför lågt pris. Vi ser fortfarande hur miljön kan förorenas utan att den som orsakar det får betala utsläppens verkliga kostnader. Vi måste konstatera att priset i marknadsekonomin ännu inte speglar den verkliga kostnaden för det vi konsumerar och producerar.</textBlock>
    </textBlock>
  </contentBlock>
  <contentBlock ix="238">
    <textBlock ix="238">
      <textBlock ix="0">Men så länge den ekonomiska politiken och miljöpolitiken inte fullt ut samverkar med varandra är det inte ekonomiskt lönsamt för företag och enskilda människor att bete sig på ett sätt som är förenligt med naturens ramar och spelregler. Så länge detta förhållande består kommer inte vår livsstil att vara långsiktigt hållbar.</textBlock>
    </textBlock>
  </contentBlock>
  <contentBlock ix="239">
    <textBlock ix="239">
      <textBlock ix="0">Det vilar därför ett stort ansvar på oss politiker att våga fatta beslut som korrigerar priset så att det fungerar som korrekt informationsbärare, dvs.</textBlock>
      <textBlock ix="1">speglar den totala och verkliga kostnaden för olika ekonomiska aktiviteter.</textBlock>
    </textBlock>
  </contentBlock>
  <contentBlock ix="240">
    <textBlock ix="240">
      <textBlock ix="0">Miljöproblemen har alltmer övergått från att handla om punktutsläpp till att handla om diffus miljöpåverkan förorsakade av vårt sätt att konsumera och leva. Skall vi klara miljöproblemen räcker det därför inte med befintlig lagstiftning och internationella miljöavtal.</textBlock>
    </textBlock>
  </contentBlock>
  <contentBlock ix="241">
    <textBlock ix="241">
      <textBlock ix="0">Till detta kan läggas att utvecklingen sedan många år tillbaka går från ett industrisamhälle till ett informations- och tjänstesamhälle. De flesta nya jobben kommer att finnas i tjänstesektorn. När vi ser den strukturförändring som Sverige och andra liknande länder genomgår, och samtidigt upplever en situation där över 600 000 människor (hösten</textBlock>
      <textBlock ix="1">1993) står utanför den ordinarie arbetsmarknaden, måste vi fundera över om vårt skattesystem främjar framväxten av nya arbetstillfällen.</textBlock>
    </textBlock>
  </contentBlock>
  <contentBlock ix="242">
    <textBlock ix="242">
      <textBlock ix="0">Eftersom Sverige redan har ett av världens högsta skattetryck tror inte vi i kds att högre skatter i sig är en lösning. Men vi tror att det skattetryck som är nödvändigt för att finansiera ett välfärdssamhälle kan tas ut på ett sätt som både främjar jobben och miljön.</textBlock>
    </textBlock>
  </contentBlock>
  <contentBlock ix="243">
    <textBlock ix="243">
      <textBlock ix="0">Genom att införa miljöavgifter, höja de som finns och använda skatter på miljöfarliga utsläpp, energi och ändliga naturresurser blir det dyrare att förstöra miljön. Då arbetar ekonomin i miljöns tjänst. En metod för att få ekonomin att i större utsträckning arbeta i miljöns tjänst och samtidigt främja framväxten av nya jobb är att genomföra en skatteväxling. Skatten på miljöfarliga utsläpp, energi och ändliga naturresurser bör höjas med åtminstone 20--30 miljarder kronor. Om detta inte skall slå för hårt mot vissa företag och branscher måste det ske under en viss tidsperiod, de politiska besluten måste vara långsiktiga så att företagen kan planera. Därför krävs en bred politisk majoritet.</textBlock>
    </textBlock>
  </contentBlock>
  <contentBlock ix="244">
    <textBlock ix="244">
      <textBlock ix="0">Sänkningen av skatten på arbete kan exempelvis ske genom en sänkning av arbetsgivaravgifterna med 4--5 procentenheter. Men också en sänkning av tjänstemomsen kan övervägas.</textBlock>
    </textBlock>
  </contentBlock>
  <contentBlock ix="245">
    <textBlock ix="245">
      <textBlock ix="0">En sådan reform bör föregås av en utredning som studerar i vilken takt och vilka skatter det skall bli fråga om. Utredningen bör utarbeta ett konkret förslag till en skatteväxling -- för miljön och jobben.</textBlock>
    </textBlock>
  </contentBlock>
  <contentBlock ix="246">
    <textBlock ix="246">
      <textBlock ix="0">Med anledning av ovanstående vill jag fråga finansminister Anne Wibble följande:</textBlock>
    </textBlock>
  </contentBlock>
  <contentBlock ix="247">
    <textBlock ix="247">
      <textBlock ix="0">1.  Vilka åtgärder är finansministern beredd att vidta för att ekonomisk utveckling debatteras och mäts, inte enbart utifrån BNP-måttet, utan också ur miljö- och naturresurssynpunkt?</textBlock>
    </textBlock>
  </contentBlock>
  <contentBlock ix="248">
    <textBlock ix="248">
      <textBlock ix="0">2.  Vilka åtgärder är finansministern beredd att vidta för att priset i marknadsekonomin bättre skall spegla den verkliga kostnaden för det vi konsumerar och producerar?</textBlock>
    </textBlock>
  </contentBlock>
  <contentBlock ix="249">
    <textBlock ix="249">
      <textBlock ix="0">3.  Vilka åtgärder är finansministern beredd att vidta för att i större omfattning än hittills introducera ekonomiska styrmedel för att styra utvecklingen i miljövänlig riktning?</textBlock>
    </textBlock>
  </contentBlock>
  <contentBlock ix="250">
    <textBlock ix="250">
      <textBlock ix="0">4.  Är finansministern beredd att medverka till att en skatteväxling sker, från beskattning av arbete till beskattning av miljöutsläpp och energi, för att få till stånd en långsiktig strukturomvandling av ekonomin i en mer miljövänlig riktning?</textBlock>
    </textBlock>
  </contentBlock>
  <contentBlock ix="251">
    <textBlock ix="251">
      <textBlock ix="0">6 §  Anmälan om frågor</textBlock>
    </textBlock>
  </contentBlock>
  <contentBlock ix="252">
    <textBlock ix="252">
      <textBlock ix="0">Anmäldes att följande frågor framställts</textBlock>
    </textBlock>
  </contentBlock>
  <contentBlock ix="253">
    <textBlock ix="253">
      <textBlock ix="0">den 2 december</textBlock>
    </textBlock>
  </contentBlock>
  <contentBlock ix="254">
    <textBlock ix="254">
      <textBlock ix="0">1993/94:238 av Hugo Bergdahl (fp) till jordbruksministern om laxfisket i Torneälven:</textBlock>
    </textBlock>
  </contentBlock>
  <contentBlock ix="255">
    <textBlock ix="255">
      <textBlock ix="0">Torneälven är en fiskrik älv. Fisket sköts samfällt av byarna längs älven utom när det gäller laxfisket för de byar som gränsar mot Finland vid älvens nedre del. Där tillhör laxen staten och har så gjort sedan</textBlock>
      <textBlock ix="1">Gustav Vasa på 1500-talet fråntog folket laxfiskerätten. Staten arrenderar dock ut laxfisket till byborna mot en administrationsavgift.</textBlock>
    </textBlock>
  </contentBlock>
  <contentBlock ix="256">
    <textBlock ix="256">
      <textBlock ix="0">Längre upp längs älven är laxfisket fritt för byborna, och det borde nu vara dags att avskaffa den uråldriga bestämmelse som ej ger byborna rätt till laxfiske vid älvens södra delar. Den administrationsavgift som staten får är dessutom så ringa att den ej täcker kostnaderna för statens administration i ärendet.</textBlock>
    </textBlock>
  </contentBlock>
  <contentBlock ix="257">
    <textBlock ix="257">
      <textBlock ix="0">Med anledning av det anförda vill jag ställa följande fråga till jordbruksministern:</textBlock>
    </textBlock>
  </contentBlock>
  <contentBlock ix="258">
    <textBlock ix="258">
      <textBlock ix="0">AVser regeringen att verka för att begränsningarna i laxfiskerätten i nedre delen av Torneälven avskaffas?</textBlock>
    </textBlock>
  </contentBlock>
  <contentBlock ix="259">
    <textBlock ix="259">
      <textBlock ix="0">1993/94:239 av Kent Olsson (m) till socialministern om förmånerna vid föräldraledighet:</textBlock>
    </textBlock>
  </contentBlock>
  <contentBlock ix="260">
    <textBlock ix="260">
      <textBlock ix="0">En förälder som arbetar kan i dag ta ut föräldrapenning under semestern för vård av barn.</textBlock>
      <textBlock ix="1">Detta innebär att vederbörande under denna tid har både semesterlön och föräldrapenning. Att föräldrar delar på tiden för föräldrapenning efter fritt val är bra både för barn och för föräldrar. Men det kan inte vara meningen med lagen att dubbel ersättning skall utgå för att vara hemma med sina barn.</textBlock>
    </textBlock>
  </contentBlock>
  <contentBlock ix="261">
    <textBlock ix="261">
      <textBlock ix="0">Vilka åtgärder är statsrådet beredd att vidta för att inte ''dubbla'' förmåner skall utgå vid föräldraledighet?</textBlock>
    </textBlock>
  </contentBlock>
  <contentBlock ix="262">
    <textBlock ix="262">
      <textBlock ix="0">1993/94:240 av Martin Nilsson (s) till kommunikationsministern om avtalet med</textBlock>
      <textBlock ix="1">Danmark om Öresundsbron:</textBlock>
    </textBlock>
  </contentBlock>
  <contentBlock ix="263">
    <textBlock ix="263">
      <textBlock ix="0">Snart skall frågan om fast förbindelse över Öresund avgöras av regeringen. Förutom de miljömässiga och ekonomiska aspekterna skall även juridiska aspekter beaktas.</textBlock>
    </textBlock>
  </contentBlock>
  <contentBlock ix="264">
    <textBlock ix="264">
      <textBlock ix="0">Den danske statsministern har hävdat att broavtalet mellan Sverige och Danmark inte kan rivas upp.</textBlock>
    </textBlock>
  </contentBlock>
  <contentBlock ix="265">
    <textBlock ix="265">
      <textBlock ix="0">Delar den svenska regeringen uppfattningen att juridiska hinder finns för att avbryta</textBlock>
      <textBlock ix="1">Öresundsbroprojektet om den ekonomiska eller miljömässiga prövningen ger ett negativt resultat?</textBlock>
    </textBlock>
  </contentBlock>
  <contentBlock ix="266">
    <textBlock ix="266">
      <textBlock ix="0">1993/94:241 av Martin Nilsson (s) till kulturministern om etnisk diskriminering:</textBlock>
    </textBlock>
  </contentBlock>
  <contentBlock ix="267">
    <textBlock ix="267">
      <textBlock ix="0">I ett antal reportage och inslag i medierna har det framkommit att människor med utländsk härkomst ofta diskrimineras i samband med restaurang- och pubbesök.</textBlock>
    </textBlock>
  </contentBlock>
  <contentBlock ix="268">
    <textBlock ix="268">
      <textBlock ix="0">Nuvarande lagstiftning synes otillräcklig.</textBlock>
    </textBlock>
  </contentBlock>
  <contentBlock ix="269">
    <textBlock ix="269">
      <textBlock ix="0">Ett sätt att hindra etnisk diskriminering på nöjesställen skulle kunna vara att vidga möjligheterna för länsstyrelsen att använda utskänkningstillstånden. Dessa borde kunna förändras om klara misstankar föreligger.</textBlock>
    </textBlock>
  </contentBlock>
  <contentBlock ix="270">
    <textBlock ix="270">
      <textBlock ix="0">Med anledning av ovanstående undrar jag:</textBlock>
    </textBlock>
  </contentBlock>
  <contentBlock ix="271">
    <textBlock ix="271">
      <textBlock ix="0">Vilka åtgärder avser regeringen att vidta för att inte etnisk diskriminering skall förekomma i nöjeslivet?</textBlock>
    </textBlock>
  </contentBlock>
  <contentBlock ix="272">
    <textBlock ix="272">
      <textBlock ix="0">1993/94:242 av Martin Nilsson (s) till statsrådet Ulf</textBlock>
      <textBlock ix="1">Dinkelspiel om export av bandvagnar till</textBlock>
      <textBlock ix="2">Indonesien:</textBlock>
    </textBlock>
  </contentBlock>
  <contentBlock ix="273">
    <textBlock ix="273">
      <textBlock ix="0">Krigsmaterielinspektionen har, efter att bl.a. ha hört den rådgivande nämnden, givit klartecken för export av bl.a. bandvagnar till Indonesien.</textBlock>
    </textBlock>
  </contentBlock>
  <contentBlock ix="274">
    <textBlock ix="274">
      <textBlock ix="0">Nu framgår det enligt uppgift att alla de stora partierna inte är överens om att bevilja sådana klartecken. Socialdemokraternas utrikespolitiska talesmän har i olika sammanhang förklarat att en sådan export är oförenlig med svensk vapenexportpolitik.</textBlock>
    </textBlock>
  </contentBlock>
  <contentBlock ix="275">
    <textBlock ix="275">
      <textBlock ix="0">Med anledning av denna starka markering vill jag fråga regeringen om man avser ''dra in'' de positiva förhandsbesked som tidigare lämnats beträffande nya krigsmaterielaffärer med Indonesien?</textBlock>
    </textBlock>
  </contentBlock>
  <contentBlock ix="276">
    <textBlock ix="276">
      <textBlock ix="0">1993/94:243 av Martin Nilsson (s) till kommunikationsministern om kostnaderna för</textBlock>
      <textBlock ix="1">Öresundsbron:</textBlock>
    </textBlock>
  </contentBlock>
  <contentBlock ix="277">
    <textBlock ix="277">
      <textBlock ix="0">Nu är miljöprövningen av</textBlock>
      <textBlock ix="1">Öresundsbroförbindelsen avslutad. En del tunga remissinstanser har framfört kritik mot brobygget.</textBlock>
      <textBlock ix="2">Några, däribland Koncessionsnämnden, avstyrker hela projektet. Andra menar att omfattande förändringar måste göras för att förbindelsen inte skall äventyra vattengenomströmningen in i</textBlock>
      <textBlock ix="3">Östersjön. I riksdagens beslut sägs att just vattengenomströmningen inte får försämras.</textBlock>
    </textBlock>
  </contentBlock>
  <contentBlock ix="278">
    <textBlock ix="278">
      <textBlock ix="0">De ekonomiska kalkylerna framstår också som osäkra. De förändringar som måste göras kommer att fördyra projektet. Från dansk sida hävdas också att avtalet mellan Sverige och Danmark är bindande och inte går att riva upp.</textBlock>
    </textBlock>
  </contentBlock>
  <contentBlock ix="279">
    <textBlock ix="279">
      <textBlock ix="0">Med anledning av detta vill jag ställa följande fråga till statsrådet Odell:</textBlock>
    </textBlock>
  </contentBlock>
  <contentBlock ix="280">
    <textBlock ix="280">
      <textBlock ix="0">Kan regeringen här och nu garantera att ett fullföljande av Öresundsbroförbindelsen inte kommer att kosta skattebetalarna något?</textBlock>
    </textBlock>
  </contentBlock>
  <contentBlock ix="281">
    <textBlock ix="281">
      <textBlock ix="0">1993/94:244 av Martin Nilsson (s) till statsrådet Ulf</textBlock>
      <textBlock ix="1">Dinkelspiel om export av krigsmateriel:</textBlock>
    </textBlock>
  </contentBlock>
  <contentBlock ix="282">
    <textBlock ix="282">
      <textBlock ix="0">Enligt uppgift i media har regeringen givit tillstånd för export av såväl följdleveranser som viss övrig krigsmateriel till länder i Persiska viken som tidigare ej kom i fråga som mottagarländer för svensk krigsmaterielexport.</textBlock>
    </textBlock>
  </contentBlock>
  <contentBlock ix="283">
    <textBlock ix="283">
      <textBlock ix="0">Med anledning av detta skulle jag vilja fråga om</textBlock>
      <textBlock ix="1">KMI eller regeringen givit klartecken för export av viss övrig krigsmateriel till en eller flera av länderna kring Persiska viken.</textBlock>
    </textBlock>
  </contentBlock>
  <contentBlock ix="284">
    <textBlock ix="284">
      <textBlock ix="0">1993/94:245 av Kjell Ericsson (c) till näringsministern om konkurrenslagen och samarbetet i ekonomiska föreningar:</textBlock>
    </textBlock>
  </contentBlock>
  <contentBlock ix="285">
    <textBlock ix="285">
      <textBlock ix="0">Enligt 6 § konkurrenslagen, KL, är avtal mellan företag förbjudna om de har till syfte att hindra, begränsa eller snedvrida konkurrensen på den svenska marknaden. Med avtal jämställs enligt 3 §</textBlock>
      <textBlock ix="1">KL beslut av sammanslutning av företag och samordnade förfaranden.</textBlock>
    </textBlock>
  </contentBlock>
  <contentBlock ix="286">
    <textBlock ix="286">
      <textBlock ix="0">Detta innebär att det blir en konflikt mellan föreningslagen och KL som innebär att KL inte ger möjlighet till undantag för samarbete i ekonomiska föreningar. Om inget görs kommer därför bl.a.</textBlock>
      <textBlock ix="1">lantbrukskooperationens samarbetsformer att bli förbjudna efter den 1 januari 1994.</textBlock>
    </textBlock>
  </contentBlock>
  <contentBlock ix="287">
    <textBlock ix="287">
      <textBlock ix="0">Konkurrensverket har i en PM försökt uppmärksamma Näringsdepartementet om detta och föreslår också att någon form av särlagstiftning krävs för samverkan inom jordbrukets primärföreningar. Jag vill tillägga att motsvarande krav också måste gälla för skogsägares samverkan i skogsägarföreningar.</textBlock>
    </textBlock>
  </contentBlock>
  <contentBlock ix="288">
    <textBlock ix="288">
      <textBlock ix="0">Enligt Konkurrensverkets tolkning ges inte möjlighet att ta hänsyn till de ekonomiska föreningarnas särskilda karaktär.</textBlock>
    </textBlock>
  </contentBlock>
  <contentBlock ix="289">
    <textBlock ix="289">
      <textBlock ix="0">Jag vill mot denna bakgrund fråga näringsministern:</textBlock>
    </textBlock>
  </contentBlock>
  <contentBlock ix="290">
    <textBlock ix="290">
      <textBlock ix="0">Vilka åtgärder avser regeringen att vidta för att undanta samarbete inom ekonomiska föreningar från förbudet enligt 6 § konkurrenslagen?</textBlock>
    </textBlock>
  </contentBlock>
  <contentBlock ix="291">
    <textBlock ix="291">
      <textBlock ix="0">1993/94:246 av Britta Sundin (s) till arbetsmarknadsministern om administrationsavgifter i a-kassa:</textBlock>
    </textBlock>
  </contentBlock>
  <contentBlock ix="292">
    <textBlock ix="292">
      <textBlock ix="0">Enligt uppgift har arbetsmarknadsministern i samband med SIF:s kongress uttalat att administrationsavgiften i den privata a-kassan skall vara lika med avgiften i den av regeringen föreslagna statliga a-kassan.</textBlock>
    </textBlock>
  </contentBlock>
  <contentBlock ix="293">
    <textBlock ix="293">
      <textBlock ix="0">Min fråga till arbetsmarknadsministern är därför:</textBlock>
    </textBlock>
  </contentBlock>
  <contentBlock ix="294">
    <textBlock ix="294">
      <textBlock ix="0">Vilka åtgärder har arbetsmarknadsministern vidtagit med anledning av detta uttalande?</textBlock>
    </textBlock>
  </contentBlock>
  <contentBlock ix="295">
    <textBlock ix="295">
      <textBlock ix="0">1993/94:247 av Rolf L Nilson (v) till statsrådet Bo</textBlock>
      <textBlock ix="1">Lundgren om Gota Bank:</textBlock>
    </textBlock>
  </contentBlock>
  <contentBlock ix="296">
    <textBlock ix="296">
      <textBlock ix="0">I och med att den utländske anbudsgivaren på Gota</textBlock>
      <textBlock ix="1">Bank har fallit bort, finns det bara representanter för det begränsade svenska banketablissemanget kvar. Om försäljningen fullföljs nu ökar koncentrationen på bankmarknaden. Med stor sannolikhet kommer detta att missgynna bankkunderna genom bl. a. onödigt stort räntegap och gemensam avgifts- och räntepolitik. Kort sagt genom minskad konkurrens. Det enda rimliga i den nu uppkomna situationen är att avbryta försäljningsprocessen och försöka sälja vid ett senare tillfälle och på ett sätt som ökar konkurrensen.</textBlock>
    </textBlock>
  </contentBlock>
  <contentBlock ix="297">
    <textBlock ix="297">
      <textBlock ix="0">Därför vill jag fråga skatteministern:</textBlock>
    </textBlock>
  </contentBlock>
  <contentBlock ix="298">
    <textBlock ix="298">
      <textBlock ix="0">Kommer skatteministern att tills vidare stoppa försäljningen av Gota Bank?</textBlock>
    </textBlock>
  </contentBlock>
  <contentBlock ix="299">
    <textBlock ix="299">
      <textBlock ix="0">1993/94:248 av Bo G Jenevall (nyd) till kommunikationsministern om stuverimonopolet:</textBlock>
    </textBlock>
  </contentBlock>
  <contentBlock ix="300">
    <textBlock ix="300">
      <textBlock ix="0">Har kommunikationsministern vidtagit några åtgärder för att upphäva ''stuverimonopolet''?</textBlock>
    </textBlock>
  </contentBlock>
  <contentBlock ix="301">
    <textBlock ix="301">
      <textBlock ix="0">1993/94:249 av Kjell Eldensjö (kds) till försvarsministern om krigsplacering i hemvärnet för ungdomar i utbildningsreserven:</textBlock>
    </textBlock>
  </contentBlock>
  <contentBlock ix="302">
    <textBlock ix="302">
      <textBlock ix="0">I en krympt krigsorganisation behövs nu färre värnpliktiga för utbildning än tidigare. Av de mönstrande värnpliktiga hamnar emellertid omkring 10 % i den s.k. utbildningsreserven. Det finns en risk att denna reserv kommer att uppfattas som ett B-lag. Många av de ungdomar som hamnar i reserven är motiverade att göra sin militärtjänst och söker finna andra möjligheter att få aktivera sig inom totalförsvarets ram. Följden har därför blivit att hemvärnets chefer ideligen får förfrågningar från dessa ungdomar om möjligheten att i stället få komma in i hemvärnet. Detta är i dag en omöjlighet, eftersom endast personal med fullgjord värnplikt tas in.</textBlock>
    </textBlock>
  </contentBlock>
  <contentBlock ix="303">
    <textBlock ix="303">
      <textBlock ix="0">Min fråga till försvarsministern blir då:</textBlock>
    </textBlock>
  </contentBlock>
  <contentBlock ix="304">
    <textBlock ix="304">
      <textBlock ix="0">Kan försvarsministern tänka sig att införa en sådan ordning att ungdomar i utbildningsreserven som har intresse av krigsplacering i hemvärnet ges en</textBlock>
      <textBlock ix="1">10--12 veckors skyddsvaktsutbildning på något regemente och därefter i mån av behov placeras i ett hemvärnsförband?</textBlock>
    </textBlock>
  </contentBlock>
  <contentBlock ix="305">
    <textBlock ix="305">
      <textBlock ix="0">1993/94:250 av Bo G Jenevall (nyd) till statsministern om IMF-rapporten:</textBlock>
    </textBlock>
  </contentBlock>
  <contentBlock ix="306">
    <textBlock ix="306">
      <textBlock ix="0">Varför har regeringen hemligstämplat IMF-</textBlock>
      <textBlock ix="1">rapporten och på vilka grunder?</textBlock>
    </textBlock>
  </contentBlock>
  <contentBlock ix="307">
    <textBlock ix="307">
      <textBlock ix="0">1993/94:251 av Kjell Eldensjö (kds) till justitieministern om de polisiära insatserna vid demonstrationer:</textBlock>
    </textBlock>
  </contentBlock>
  <contentBlock ix="308">
    <textBlock ix="308">
      <textBlock ix="0">Återigen har vi fått bevittna hur stora polisstyrkor har satts in för att garantera lugn och ordning vid rasistiska och antirasistiska demonstrationer.</textBlock>
      <textBlock ix="1">Enligt uppgift om det senaste pådraget i Göteborg kostade ordningshållandet skattebetalarna ca 2</textBlock>
      <textBlock ix="2">miljoner kronor. Vid demonstrationen i Stockholm den 30 november var ca 1 200 poliser utkommenderade.</textBlock>
    </textBlock>
  </contentBlock>
  <contentBlock ix="309">
    <textBlock ix="309">
      <textBlock ix="0">I en tid med kärv statlig ekonomi och då polisen samtidigt utsätts för besparingskrav som knappast underlättar brottsbekämpningen så är det befogat att ställa frågan, om det finns andra åtgärder än stora polisiära insatser som kan vidtas för att bemöta de aktuella problemen.</textBlock>
    </textBlock>
  </contentBlock>
  <contentBlock ix="310">
    <textBlock ix="310">
      <textBlock ix="0">Har justitieministern några planer på förändringar som kan leda till lägre kostnader och mindre polisintensiva insatser i samband med nämnda typer av demonstrationer?</textBlock>
    </textBlock>
  </contentBlock>
  <contentBlock ix="311">
    <textBlock ix="311">
      <textBlock ix="0">1993/94:252 av Olle Schmidt (fp) till kommunikationsministern om privatisering av</textBlock>
      <textBlock ix="1">Swebus:</textBlock>
    </textBlock>
  </contentBlock>
  <contentBlock ix="312">
    <textBlock ix="312">
      <textBlock ix="0">I den statsägda koncernen Swedcarrier AB finns</textBlock>
      <textBlock ix="1">Swebusgruppen AB, vars dotterföretag -- bl.a.</textBlock>
      <textBlock ix="2">Swebus AB och koncernen Wasa Trafik AB --</textBlock>
      <textBlock ix="3">bedriver en omfattande näringsverksamhet i bussbranschen. Swebusgruppen AB är Sveriges i särklass största bussbolag med 4 500 anställda och omkring 2 600 bussar.</textBlock>
    </textBlock>
  </contentBlock>
  <contentBlock ix="313">
    <textBlock ix="313">
      <textBlock ix="0">Under senare år har Swebus expanderat kraftigt.</textBlock>
      <textBlock ix="1">Icke minst det faktum att många kommuner runt om i landet utsatt bussverksamhet i egen regi för konkurrens har lett till att bolagets andel av den svenska marknaden nu uppgår till 27 %. När</textBlock>
      <textBlock ix="2">Swebus den 1 november förra året förvärvade Wasa</textBlock>
      <textBlock ix="3">Trafik blev detta ett steg i fel riktning. En ytterligare komplikation i detta sammanhang är att de kommunala bolagen, som tillsammans har nästan hälften av marknaden, i praktiken saknar möjligheter att konkurrera om trafik utanför den egna kommungränsen.</textBlock>
    </textBlock>
  </contentBlock>
  <contentBlock ix="314">
    <textBlock ix="314">
      <textBlock ix="0">Lösningen är självklart inte att ge de kommunala bolagen utökade möjligheter att konkurrera utan att minska statens engagemang och härigenom bredda marknaden. Det faktum att statsägda</textBlock>
      <textBlock ix="1">Swebus intar en sådan dominerande roll irriterar många kommuner och har lett till en alltmer snedvriden konkurrens.</textBlock>
    </textBlock>
  </contentBlock>
  <contentBlock ix="315">
    <textBlock ix="315">
      <textBlock ix="0">Mot denna bakgrund vill jag fråga kommunikationsministern:</textBlock>
    </textBlock>
  </contentBlock>
  <contentBlock ix="316">
    <textBlock ix="316">
      <textBlock ix="0">Planerar regeringen att privatisera Swebus?</textBlock>
    </textBlock>
  </contentBlock>
  <contentBlock ix="317">
    <textBlock ix="317">
      <textBlock ix="0">den 3 december</textBlock>
    </textBlock>
  </contentBlock>
  <contentBlock ix="318">
    <textBlock ix="318">
      <textBlock ix="0">1993/94:253 av Bo G Jenevall (nyd) till socialministern om de bostadslösas situation i</textBlock>
      <textBlock ix="1">Sverige:</textBlock>
    </textBlock>
  </contentBlock>
  <contentBlock ix="319">
    <textBlock ix="319">
      <textBlock ix="0">Riksdagen har i skrivelse (rskr. 1992/93:56) gett regeringen till känna vad socialutskottet</textBlock>
      <textBlock ix="1">(1992/93:SoU5) anfört om de bostadslösas situation. I betänkandet behandlades min motion</textBlock>
      <textBlock ix="2">1991/92:SoU276 och en motion (1991/92:SoU213)</textBlock>
      <textBlock ix="3">av Ulla Tillander m.fl. Utskottet anser bl.a. att en kartläggning omfattande hela landet bör göras av de bostadslösas situation, att de bakomliggande orsakerna bör studeras och att socialtjänstens och de frivilliga organisationernas insatser bör inventeras.</textBlock>
    </textBlock>
  </contentBlock>
  <contentBlock ix="320">
    <textBlock ix="320">
      <textBlock ix="0">Först i april 1993 gav Socialdepartementet</textBlock>
      <textBlock ix="1">Socialstyrelsen i uppdrag att utreda de bostadslösas situation i Sverige. Utredningen skall vara klar med sitt arbete senast den 1 september 1994. Först därefter kan man vänta proposition i ärendet.</textBlock>
    </textBlock>
  </contentBlock>
  <contentBlock ix="321">
    <textBlock ix="321">
      <textBlock ix="0">Varför har utredningen fått så lång tid på sig?</textBlock>
    </textBlock>
  </contentBlock>
  <contentBlock ix="322">
    <textBlock ix="322">
      <textBlock ix="0">1993/94:254 av Bo G Jenevall (nyd) till statsministern om ansvaret för bostadspolitiken:</textBlock>
    </textBlock>
  </contentBlock>
  <contentBlock ix="323">
    <textBlock ix="323">
      <textBlock ix="0">Den nuvarande ordningen för beredning av bostadsfrågor i regeringskansliet innebär i praktiken att bostadsutskottets ordförande blir</textBlock>
      <textBlock ix="1">''bostadsminister'' och kansliet</textBlock>
      <textBlock ix="2">''bostadsdepartement''.</textBlock>
    </textBlock>
  </contentBlock>
  <contentBlock ix="324">
    <textBlock ix="324">
      <textBlock ix="0">Varför har statsministern valt att inte ha ett ansvarigt statsråd för bostadspolitiken utan i princip åtta?</textBlock>
    </textBlock>
  </contentBlock>
  <contentBlock ix="325">
    <textBlock ix="325">
      <textBlock ix="0">1993/94:255 av Torgny Larsson (s) till justitieministern om nedläggning av brottsutredningar:</textBlock>
    </textBlock>
  </contentBlock>
  <contentBlock ix="326">
    <textBlock ix="326">
      <textBlock ix="0">Nyligen konstaterades att polisen i brist på bevis tvingats lägga ner ett antal utredningar av brott där bomber använts. Bland dessa attentat kan nämnas ett i samband med demonstration i</textBlock>
      <textBlock ix="1">Kungsträdgården i Stockholm, ett annat på</textBlock>
      <textBlock ix="2">Stockholms central samt attentat mot personer som</textBlock>
      <textBlock ix="3">Hagge Geigert, Unni Brandeby och Ingrid</textBlock>
      <textBlock ix="4">Segerstedt Wiberg. Det är en oroande utveckling att allvarliga brott förblir ouppklarade.</textBlock>
    </textBlock>
  </contentBlock>
  <contentBlock ix="327">
    <textBlock ix="327">
      <textBlock ix="0">Vilka åtgärder är justitieministern med anledning härav beredd att vidta?</textBlock>
    </textBlock>
  </contentBlock>
  <contentBlock ix="328">
    <textBlock ix="328">
      <textBlock ix="0">1993/94:256 av Torgny Larsson (s) till justitieministern om polisaktionen i Alsike kloster:</textBlock>
    </textBlock>
  </contentBlock>
  <contentBlock ix="329">
    <textBlock ix="329">
      <textBlock ix="0">Nyligen gick polisen in i Alsike kloster och grep ett antal personer. En del av dessa har senare utvisats ur landet. Även om någon formell kyrkofrid i juridisk mening knappast kan sägas finnas väckte polisens åtgärder stark kritik. Bl.a. uttryckte kulturministern själv sådan. Sedan århundraden har särskild respekt visats kloster- och kyrkobyggnader. Inte minst hyser många utlänningar sådan respekt.</textBlock>
    </textBlock>
  </contentBlock>
  <contentBlock ix="330">
    <textBlock ix="330">
      <textBlock ix="0">Vilka åtgärder avser regeringen vidtaga för att inte liknande händelser skall upprepas?</textBlock>
    </textBlock>
  </contentBlock>
  <contentBlock ix="331">
    <textBlock ix="331">
      <textBlock ix="0">1993/94:257 av Göthe Knutson (m) till statsrådet</textBlock>
      <textBlock ix="1">Bo Könberg om rökförbud i skolor:</textBlock>
    </textBlock>
  </contentBlock>
  <contentBlock ix="332">
    <textBlock ix="332">
      <textBlock ix="0">Det råder stor osäkerhet om tolkningen av lagarna om tobaksrökning. Följden har blivit olika regelverk i olika kommuner. I skolväsendet i</textBlock>
      <textBlock ix="1">Grums i Värmland stängs personalens rökrum, och rökande lärare tvingas ut på skolgårdarna.</textBlock>
    </textBlock>
  </contentBlock>
  <contentBlock ix="333">
    <textBlock ix="333">
      <textBlock ix="0">Det förslag som skolstyrelsens arbetsutskott lagt fram till skolstyrelsen är så grumligt formulerat att lärare begärt tolkning. Det har då framkommit att rökförbud skall gälla såväl utomhus som inomhus för elever och att rökrutan skall tas bort. Det är naturligtvis bra.</textBlock>
    </textBlock>
  </contentBlock>
  <contentBlock ix="334">
    <textBlock ix="334">
      <textBlock ix="0">Desto dummare är de föreslagna reglerna för personalen. Enligt uppgift från Grums skall rökförbudet gälla överallt inomhus -- så även i befintligt rökrum i en särskild byggnad utanför skolhusen. I stället skall personal som röker tillåtas göra detta på skolgården. Helt naturligt reagerar lärare mot detta.</textBlock>
    </textBlock>
  </contentBlock>
  <contentBlock ix="335">
    <textBlock ix="335">
      <textBlock ix="0">Vilka åtgärder avser biträdande socialminister vidta för att förtydliga reglerna om rökrum inomhus och förbud mot rökning på skolgårdar för både elever och lärare?</textBlock>
    </textBlock>
  </contentBlock>
  <contentBlock ix="336">
    <textBlock ix="336">
      <textBlock ix="0">1993/94:258 av Berndt Ekholm (s) till utrikesministern om ekonomiskt stöd till PLO-</textBlock>
      <textBlock ix="1">kontoret i Stockholm:</textBlock>
    </textBlock>
  </contentBlock>
  <contentBlock ix="337">
    <textBlock ix="337">
      <textBlock ix="0">Som följd av fredsavtalet mellan Israel och PLO har nu arbetet med att bygga upp palestinska institutioner tagit fart. Behovet av stödinsatser är omfattande. I första hand gäller det insatser i de ockuperade områdena.</textBlock>
    </textBlock>
  </contentBlock>
  <contentBlock ix="338">
    <textBlock ix="338">
      <textBlock ix="0">Men eftersom fungerande kontakter med omvärlden också är betydelsefullt är stödinsatser för utrikes representation viktigt. Även om fredsprocessen ännu inte nått fram till ett självständigt Palestina behövs goda kontakter med andra länder inte minst för att i nuläget underlätta biståndsinsatser.</textBlock>
    </textBlock>
  </contentBlock>
  <contentBlock ix="339">
    <textBlock ix="339">
      <textBlock ix="0">PLO-kontoret i Sverige brottas med allvarliga ekonomiska bekymmer som följd av den ekonomiska situationen i stort för PLO. Aktiva stödinsatser är mycket angelägna.</textBlock>
    </textBlock>
  </contentBlock>
  <contentBlock ix="340">
    <textBlock ix="340">
      <textBlock ix="0">Jag vill fråga utrikesministern, om regeringen är beredd att medverka till att finna vägar för att ge</textBlock>
      <textBlock ix="1">PLO-kontoret i Stockholm ett ekonomiskt stöd.</textBlock>
    </textBlock>
  </contentBlock>
  <contentBlock ix="341">
    <textBlock ix="341">
      <textBlock ix="0">1993/94:259 av Lennart Rhodin (fp) till utrikesministern om FN-sanktioner mot Kroatien:</textBlock>
    </textBlock>
  </contentBlock>
  <contentBlock ix="342">
    <textBlock ix="342">
      <textBlock ix="0">I maj 1992, mindre än två månader efter det att den väpnade serbiska offensiven i Bosnien inleddes, beslutade FN:s säkerhetsråd om sanktioner mot</textBlock>
      <textBlock ix="1">Serbien. Snart åtta månader har gått sedan den kroatiska storoffensiven inleddes i Bosnien i april i år med direkt stöd från regimen i Zagreb.</textBlock>
    </textBlock>
  </contentBlock>
  <contentBlock ix="343">
    <textBlock ix="343">
      <textBlock ix="0">Med anledning av det ovan anförda vill jag ställa följande fråga:</textBlock>
    </textBlock>
  </contentBlock>
  <contentBlock ix="344">
    <textBlock ix="344">
      <textBlock ix="0">Är det inte hög tid att kräva FN-sanktioner mot</textBlock>
      <textBlock ix="1">Kroatien?</textBlock>
    </textBlock>
  </contentBlock>
  <contentBlock ix="345">
    <textBlock ix="345">
      <textBlock ix="0">1993/94:260 av Lennart Rhodin (fp) till utrikesministern om kompensation till republiken</textBlock>
      <textBlock ix="1">Makedonien:</textBlock>
    </textBlock>
  </contentBlock>
  <contentBlock ix="346">
    <textBlock ix="346">
      <textBlock ix="0">Republiken Makedonien var tillsammans med</textBlock>
      <textBlock ix="1">Slovenien den enda av republikerna i det forna</textBlock>
      <textBlock ix="2">Jugoslavien som uppfyllde Badinterkommissionens kriterier för internationellt erkännande. Till skillnad från Slovenien uppnådde Makedonien sin självständighet utan militära skärmytslingar.</textBlock>
      <textBlock ix="3">Dessutom har Makedonien en stor minoritet albaner som utgör mellan en tredjedel och en fjärdedel av landets befolkning. Grekland tvingade länge EG förhala ett internationellt erkännande, vilket fördröjt Makedoniens inträde i internationella organ för samarbete och stöd.</textBlock>
    </textBlock>
  </contentBlock>
  <contentBlock ix="347">
    <textBlock ix="347">
      <textBlock ix="0">Inget enskilt land har drabbats så hårt av FN:s sanktioner mot Serbien-Montenegro som</textBlock>
      <textBlock ix="1">Makedonien. Makedonien har traditionellt en stor del av sin avsättning i Serbien. Makedoniens handelsvägar går över Serbien respektive Saloniki i</textBlock>
      <textBlock ix="2">Grekland, som periodvis blockeras av grekiska myndigheter. FN-stadgans artikel 50 medger stat som drabbas oförskyllt av FN-sanktioner att kompenseras. Så har ännu inte skett.</textBlock>
    </textBlock>
  </contentBlock>
  <contentBlock ix="348">
    <textBlock ix="348">
      <textBlock ix="0">Med anledning av det ovan anförda vill jag ställa följande fråga:</textBlock>
    </textBlock>
  </contentBlock>
  <contentBlock ix="349">
    <textBlock ix="349">
      <textBlock ix="0">Vad gör Sverige bilateralt och multilateralt i t.ex.</textBlock>
      <textBlock ix="1">FN och ESK för att republiken Makedonien skall kompenseras för effekterna av FN-sanktionerna mot Serbien-Montenegro?</textBlock>
    </textBlock>
  </contentBlock>
  <contentBlock ix="350">
    <textBlock ix="350">
      <textBlock ix="0">1993/94:261 av Eva Zetterberg (v) till kommunikationsministern om Dennispaketet:</textBlock>
    </textBlock>
  </contentBlock>
  <contentBlock ix="351">
    <textBlock ix="351">
      <textBlock ix="0">Vänsterpartiet föreslog en offentlig hearing om</textBlock>
      <textBlock ix="1">Dennispaketet. Först biföll ett enigt trafikutskott detta. Sedan ställdes denna hearing in, eftersom regeringen tvekade och var oförmögen att presentera en proposition om Dennispaketet.</textBlock>
    </textBlock>
  </contentBlock>
  <contentBlock ix="352">
    <textBlock ix="352">
      <textBlock ix="0">Hearingen bör ändå äga rum eftersom bl.a.</textBlock>
      <textBlock ix="1">miljökonsekvenserna av Dennispaketet är oklara.</textBlock>
      <textBlock ix="2">Delar av Dennispaketet -- Öster- och</textBlock>
      <textBlock ix="3">Västerleden -- är också samhällsekonomiska vågspel.</textBlock>
    </textBlock>
  </contentBlock>
  <contentBlock ix="353">
    <textBlock ix="353">
      <textBlock ix="0">Vi är oroliga att regeringens handlingsförlamning innebär att kollektivtrafiksatsningarna i</textBlock>
      <textBlock ix="1">Dennispaketet blir försenade. Vi är också oroliga att miljökonsekvensutredningarna av</textBlock>
      <textBlock ix="2">Dennispaketet och andra alternativ inte kommer till stånd.</textBlock>
    </textBlock>
  </contentBlock>
  <contentBlock ix="354">
    <textBlock ix="354">
      <textBlock ix="0">Om planering och byggande skall komma i gång krävs besked nu.</textBlock>
    </textBlock>
  </contentBlock>
  <contentBlock ix="355">
    <textBlock ix="355">
      <textBlock ix="0">Jag vill därför fråga kommunikationsministern:</textBlock>
    </textBlock>
  </contentBlock>
  <contentBlock ix="356">
    <textBlock ix="356">
      <textBlock ix="0">Vilka investeringar i Dennispaketet kommer regeringen att påskynda respektive avslå?</textBlock>
    </textBlock>
  </contentBlock>
  <contentBlock ix="357">
    <textBlock ix="357">
      <textBlock ix="0">1993/94:262 av Lennart Rhodin (fp) till utrikesministern om vapenembargot mot Bosnien-</textBlock>
      <textBlock ix="1">Hercegovina:</textBlock>
    </textBlock>
  </contentBlock>
  <contentBlock ix="358">
    <textBlock ix="358">
      <textBlock ix="0">FN:s vapenembargo mot det forna Jugoslavien förvägrar en av FN:s medlemmar, Bosnien-</textBlock>
      <textBlock ix="1">Hercegovina, rätten till självförsvar mot det folkmord som äger rum.</textBlock>
    </textBlock>
  </contentBlock>
  <contentBlock ix="359">
    <textBlock ix="359">
      <textBlock ix="0">Fråga:</textBlock>
    </textBlock>
  </contentBlock>
  <contentBlock ix="360">
    <textBlock ix="360">
      <textBlock ix="0">Varför hävs inte FN:s vapenembargo mot Bosnien-</textBlock>
      <textBlock ix="1">Hercegovina?</textBlock>
    </textBlock>
  </contentBlock>
  <contentBlock ix="361">
    <textBlock ix="361">
      <textBlock ix="0">7 §  Kammaren åtskildes kl. 10.32.</textBlock>
    </textBlock>
  </contentBlock>
  <contentBlock ix="362">
    <textBlock ix="362">
      <textBlock ix="0">Förhandlingarna leddes av tredje vice talmannen.</textBlock>
    </textBlock>
  </contentBlock>
</protocol>
