<protocol id="prot-1944-höst-ak--35">
  <contentBlock page="0" ix="0">
    <textBlock ix="0">RIKSDAGENS PROTOKOLL. 1944. Andra kammaren. Nr 35.</textBlock>
  </contentBlock>
  <contentBlock page="0" ix="1">
    <textBlock ix="0"> </textBlock>
  </contentBlock>
  <contentBlock page="0" ix="2">
    <textBlock ix="0"> </textBlock>
  </contentBlock>
  <contentBlock page="0" ix="3">
    <textBlock ix="0">Tisdagen den 19 december. Kl. 4 em.</textBlock>
  </contentBlock>
  <contentBlock page="0" ix="4">
    <textBlock ix="0">På grund av förfall för sekreteraren tjänstgjorde, jämlikt herr talmannens förordnande, undertecknad vid protokollet.</textBlock>
  </contentBlock>
  <contentBlock page="0" ix="5">
    <textBlock ix="0">$1.</textBlock>
  </contentBlock>
  <contentBlock page="0" ix="6">
    <textBlock ix="0">Justerades protokollen för den 12 och den 13 innevarande december.</textBlock>
  </contentBlock>
  <contentBlock page="0" ix="7">
    <textBlock ix="0">Kammarens ledamöter åtskildes härefter kl. 4.02 em.</textBlock>
  </contentBlock>
  <contentBlock page="0" ix="8">
    <textBlock ix="0">In fidem Gunnar Britth.</textBlock>
  </contentBlock>
  <contentBlock page="0" ix="9">
    <textBlock ix="0">Andra kammarens protokoll 1944. Nr 35. 1</textBlock>
  </contentBlock>
  <contentBlock page="1" ix="0">
    <textBlock ix="0">2 Nr 35. Lördagen den 30 december 1944.</textBlock>
  </contentBlock>
  <contentBlock page="1" ix="1">
    <textBlock ix="0">Lördagen den 30 december. Kl. 11 fm.</textBlock>
  </contentBlock>
  <contentBlock page="1" ix="2">
    <textBlock ix="0">81.</textBlock>
  </contentBlock>
  <contentBlock page="1" ix="3">
    <textBlock ix="0">Justerades protokollet för den 19 innevarande december.</textBlock>
  </contentBlock>
  <contentBlock page="1" ix="4">
    <textBlock ix="0">8 2. Anmäldes och godkändes riksdagens kanslis förslag till 1944 års riksdags beslut.</textBlock>
  </contentBlock>
  <contentBlock page="1" ix="5">
    <textBlock ix="0">$ 3. Justerades protokollsutdrag.</textBlock>
  </contentBlock>
  <contentBlock page="1" ix="6">
    <textBlock ix="0">$ 4.</textBlock>
  </contentBlock>
  <contentBlock page="1" ix="7">
    <textBlock ix="0">Hans excellens herr statsministern Hansson avlämnade Kungl. Maj:ts skrivelse, nr 307, till riksdagen angående förordnande av statsrådsledamöter att uppläsa Kungl. Maj:ts beslut om avslutande av innevarande års lagtima riksdag.</textBlock>
  </contentBlock>
  <contentBlock page="1" ix="8">
    <textBlock ix="0">Av nämnda skrivelse, som nu föredrogs, inhämtades, bland annat, att Kungl. Maj:t förordnat hans excellens herr statsministern Per Albin Hansson att i riksdagens andra kammare uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="1" ix="9">
    <textBlock ix="0">Med anledning härav lämnade herr talmannen ordet till hans excellens herr statsministern Hansson, som uppläste Kungl. Maj:ts öppna brev nr 308, enligt vilket innevarande års lagtima riksdag skulle avslutas denna dag.</textBlock>
  </contentBlock>
  <contentBlock page="1" ix="10">
    <textBlock ix="0">$ 5.</textBlock>
  </contentBlock>
  <contentBlock page="1" ix="11">
    <textBlock ix="0">Herr talmannen tog nu avsked av kammarens ledamöter med följande ord: Mina damer och herrar! Vid denna riksdag, som vi först nu stå redo att avsluta, har frågan om vidmakthållande av försvarsberedskapen varit ett av de stora ärendena, som behandlats. På regeringens förslag har även antagits förslag till allmän beredskapsstat för igångsättande av arbeten. Ett annat större ärende har varit förslag till ny aktiebolagslag. Vidare ha anslagits stora belopp till bostadsbyggen och bostadsförbättringar på landsbygden. Bland nya och ändrade lagar kunna nämnas hembiträdeslagen, civilförsvarslagen, nya brandlagen och en utvidgning av lagen om försäkring mot yrkessjukdomar.</textBlock>
    <textBlock ix="1">Vid höstriksdagen ha även flera frågor av stor vikt behandlats, främst de nya problemen på utrikespolitikens område, frågan om lönetillägg åt lägre avlönade statsanställda, provisoriskt tillägg till folkpensionerna, flyktingsa reglering av kredit till Norge samt utbyggnad av Norrbottens järnverk.</textBlock>
    <textBlock ix="2">Årets val till andra kammaren utföll så, att ett antal ledamöter icke återkomma till riksdagen nästa år. Till dem framför jag ett tack för deras insats i riksdagsarbetet och ett varmt tack för gott kamratskap.</textBlock>
  </contentBlock>
  <contentBlock page="2" ix="0">
    <textBlock ix="0">Lördagen den 30 december 1944. Nr 35. 3</textBlock>
  </contentBlock>
  <contentBlock page="2" ix="1">
    <textBlock ix="0">För den välvilja och det överseende som kommit mig till del uttalar jag min stora. tacksamhet.</textBlock>
  </contentBlock>
  <contentBlock page="2" ix="2">
    <textBlock ix="0">Härpå svarade herr förste vice talmannen Magnusson: Herr talman! Åter ha vi avslutat en riksdag, som vi ha kunnat avhålla under fredliga och trygga förhållanden. Den ordinarie sessionen var den längsta under det nuvarande riksdagsskickets tid. Vi ha haft förmånen att därunder åtnjuta Eder lugna, säkra ledning. Ni har utövat den som alltid med oväld och skicklighet, och Ni har dessutom gentemot envar av kammarens ledamöter visat den välvilja och den förståelse, som karakteriserat Eder handläggning av Edert viktiga värv.</textBlock>
    <textBlock ix="1">Vi framföra till Eder, herr talman, vårt hjärtliga tack för detta Edert arbete, och vi tillönska Eder ett gott slut på det gamla året och ett gott nytt år.</textBlock>
    <textBlock ix="2">Detta år går visserligen icke för vår del men för större delen av världen ånyo ned i blod. Vi våga väl enas om en önskan, jag vågar säga en bön, att det år som stundar måtte bli ett år, då fredens sol ånyo börjar lysa över en sargad värld.</textBlock>
    <textBlock ix="3">Vi tacka Eder, herr talman.</textBlock>
  </contentBlock>
  <contentBlock page="2" ix="3">
    <textBlock ix="0">Kammarens ledamöter åtskildes härefter kl. 11.10 fm.</textBlock>
  </contentBlock>
  <contentBlock page="2" ix="4">
    <textBlock ix="0">In fidem Sune Norrman.</textBlock>
  </contentBlock>
  <contentBlock page="2" ix="5">
    <textBlock ix="0">Lördagen den 30 december. Kl. 11.15 fm.</textBlock>
  </contentBlock>
  <contentBlock page="2" ix="6">
    <textBlock ix="0">Jämlikt bestämmelse i 8 12 reglementariska föreskrifter för riksdagen hade tillkännagivande blivit vederbörligen utfärdat därom, att justering av de kammarens protokoll, vilka vid riksdagens avslutande återstode ojusterade, komme att denna dag kl. 11.15 försiggå i kammarens justeringsrum; och tillstädeskommo på utsatt tid följande kammarens ledamöter:</textBlock>
    <textBlock ix="1">Herr Sävström;</textBlock>
    <textBlock ix="2">» Magnusson i Skövde; » Eriksson i Stockholm; &gt;» Wallén;</textBlock>
    <textBlock ix="3">&gt;» Wallentheim;</textBlock>
    <textBlock ix="4">&gt;» Birke; och fru RBonnebäck.</textBlock>
  </contentBlock>
  <contentBlock page="2" ix="7">
    <textBlock ix="0">Det protokoll, som hållits vid kammarens denna dag hållna sammanträde. uppliästes och blev av kammarens tillstädesvarande ledamöter godkänt.</textBlock>
  </contentBlock>
  <contentBlock page="2" ix="8">
    <textBlock ix="0">In fidem</textBlock>
  </contentBlock>
  <contentBlock page="2" ix="9">
    <textBlock ix="0">Sune Norrman.</textBlock>
  </contentBlock>
</protocol>
