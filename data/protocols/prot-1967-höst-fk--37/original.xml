<protocol id="prot-1967-höst-fk--37">
  <contentBlock page="0" id="i-06b740eb9568177d">
    <textBlock id="i-4bcb0624efccce1a">RIKSDAGENS PROTOKOLL</textBlock>
  </contentBlock>
  <contentBlock page="0" id="i-27cc38e041bd73b9">
    <textBlock id="i-041a9829294b294f"> </textBlock>
  </contentBlock>
  <contentBlock page="0" id="i-2171c7071b6b68c0">
    <textBlock id="i-fa625aab748d3a84">Nr 37 FÖRSTA KAMMAREN 1967</textBlock>
  </contentBlock>
  <contentBlock page="0" id="i-65a0abb538810e84">
    <textBlock id="i-785a853022015144"> </textBlock>
  </contentBlock>
  <contentBlock page="0" id="i-1b0703110150a44e">
    <textBlock id="i-273f703ad8cc78e6">20—25 oktober</textBlock>
  </contentBlock>
  <contentBlock page="0" id="i-26df9e346651c23f">
    <textBlock id="i-c69c6375797a63f4">Debatter m. m.</textBlock>
  </contentBlock>
  <contentBlock page="0" id="i-8b214e21224d6ae8">
    <textBlock id="i-861c8a2b943b67bc">Fredagen den 20 oktober Sid.</textBlock>
  </contentBlock>
  <contentBlock page="0" id="i-8bdd899d3d7e2989">
    <textBlock id="i-514e88009fefede5">Interpellation av herr Nilsson, Ferdinand, (cp) ang. skyldighet för företag att varsla om driftsnedläggning m. Mm. ............ 3</textBlock>
  </contentBlock>
  <contentBlock page="0" id="i-faecae5a24daf1ac">
    <textBlock id="i-ec49b32f39b08ec5">Meddelande ang. enkla frågor: av herr Häbinette (h) ang. ersättning till kommuner för utgif-</textBlock>
  </contentBlock>
  <contentBlock page="0" id="i-b0f2fc7a56f98c32">
    <textBlock id="i-78af4ee8f33a7d59">ter i samband med inrättande av vissa arvodestjänster .... 5 av herr Wallmark (h) ang. uttalande om ansvarslöshet hos företrädare för svensk storindustri ==: ses .s sas «ses ee srr 5</textBlock>
  </contentBlock>
  <contentBlock page="0" id="i-af723fbcdde47a4b">
    <textBlock id="i-b65f5ce1df67c428">Tisdagen den 24 oktober Interpellationer: av herr Björk (s) ang. följderna för arbetsmarknadsoch invandringspolitiken m. m. av en anpassning till Romfördraget 6 av herr Högström (s) ang. utnyttjande av järnvägarna för massgodstransporter inom skogsnäringeD .s....sssssoseeser re 8</textBlock>
  </contentBlock>
  <contentBlock page="0" id="i-20d75cf176c8d920">
    <textBlock id="i-2820c57212f4695e">Meddelande ang. enkla frågor: av herr Enarsson (h) ang. ersättning till Vänernfiskare för mistad utkomst till följd av kvicksilverföroreningar .......... 8 av herr Strandberg (h) ang. jetflygtrafik på Bromma flygplats 8 av herr Strandberg (h) ang. statliga ingrepp i avtalsförhandlingarna på lönemarknaden —=..ssossessesreeerererssrrrrr ra 9</textBlock>
  </contentBlock>
  <contentBlock page="0" id="i-e3e43376cecba0f3">
    <textBlock id="i-5abd26bf243745bb">Onsdagen den 25 oktober</textBlock>
  </contentBlock>
  <contentBlock page="0" id="i-172884b0f176fc83">
    <textBlock id="i-9c45b6d445ab0479">Interpellationer: av herr Dahlén (fp) om en familjepolitisk reform .......... 10 av herr Werner (vpk) ang. åtgärder i anledning av den ökade arbetslösheten = soooseseeerererrereerrrrr reser rss rss sr res 11</textBlock>
  </contentBlock>
  <contentBlock page="0" id="i-6c96a4ed14e9a218">
    <textBlock id="i-aa1aeda25f98e88a">1 Första kammarens protokoll 1967. Nr 37</textBlock>
  </contentBlock>
  <contentBlock page="1" id="i-1a874f780908ea14">
    <textBlock id="i-0f961a35271a0c46">Nr 37 Innehåll</textBlock>
  </contentBlock>
  <contentBlock page="1" id="i-6ada0ddb17f42b5e">
    <textBlock id="i-9ff19e198cb7a24b">Samtliga avgjorda ärenden</textBlock>
  </contentBlock>
  <contentBlock page="1" id="i-c9fb468fd33f6478">
    <textBlock id="i-fa361fd96337dc1b">Onsdagen den 25 oktober Sid.</textBlock>
  </contentBlock>
  <contentBlock page="1" id="i-05a94a0a513ec755">
    <textBlock id="i-c65c198bc3730d60">Bevillningsutskottets betänkande nr 52, ang. avtal med Belgien för undvikande av dubbelbeskattning och för reglering av vissa andra frågor beträffande skatter på inkomst och förmögen-</textBlock>
  </contentBlock>
  <contentBlock page="1" id="i-871fc7e31e8795f7">
    <textBlock id="i-ee5b0591116e4444">het ooooeeerereerrererrreererrrrrre rr rer r rr rr rr rr RR R RK RR ss 10 Första lagutskottets utlåtande nr 42, om underrättelse i visst fall</textBlock>
    <textBlock id="i-8c90ff2dbc056cdf">till part inför domstol om don 3 ss sssssas ss sa ss sensenkng nr 10 — nr 43, ang. testamentsbevakning: ....ss:s..sssessssaseöes. sö: 10 — nr 44, om straffrihet för mindre, oavsiktliga förseelser ...... 10 — nr 48, om hävande av adoptivförhållande ...........-s-s&gt;---- 10</textBlock>
  </contentBlock>
  <contentBlock page="1" id="i-1ee355afd4b24cfb">
    <textBlock id="i-482e002d2933fb66">— nr 32, ang. tillsättandet av ledamöter i domkapitel .......... 10</textBlock>
  </contentBlock>
  <contentBlock page="2" id="i-dd1e7fec95fa51e7">
    <textBlock id="i-5242ad27f9639378">Fredagen den 20 oktober 1967</textBlock>
  </contentBlock>
  <contentBlock page="2" id="i-a302a2204e878546">
    <textBlock id="i-deccbf87eedb8ef7">Nr 37 3</textBlock>
  </contentBlock>
  <contentBlock page="2" id="i-da8563d21732784b">
    <textBlock id="i-60309e9644d27757">Fredagen den 20 oktober</textBlock>
  </contentBlock>
  <contentBlock page="2" id="i-8784387456d64eec">
    <textBlock id="i-a722ca83c80207bd">Kammaren sammanträdde kl. 14.00; och dess förhandlingar leddes av herr andre vice talmannen.</textBlock>
  </contentBlock>
  <contentBlock page="2" id="i-7a92d03af0942b12">
    <textBlock id="i-a3349bea3d5d9708">Upplästes följande till kammaren inkomna ansökan:</textBlock>
  </contentBlock>
  <contentBlock page="2" id="i-e96f82038ae87285">
    <textBlock id="i-c0d49c5ab328b513">Till riksdagens första kammare -</textBlock>
  </contentBlock>
  <contentBlock page="2" id="i-64e07c6b8141e209">
    <textBlock id="i-ff300152f57fcec3">Härmed har jag äran anhålla om ledighet från riksdagsarbetet under tiden den 17/10—den 25/10 1967 för att som delegat deltaga i Förenta Nationernas generalförsamling i New York.</textBlock>
    <textBlock id="i-beae6a029419705d">New York den 15/10 1967</textBlock>
  </contentBlock>
  <contentBlock page="2" id="i-335d3801f8f40479">
    <textBlock id="i-f608f4d903409abe">G. Ivar Virgin</textBlock>
  </contentBlock>
  <contentBlock page="2" id="i-c3673b1f9d54ea2a">
    <textBlock id="i-470b87d85255cfa3">Den begärda ledigheten beviljades.</textBlock>
  </contentBlock>
  <contentBlock page="2" id="i-8f6ef6b4df72860c">
    <textBlock id="i-858a63f265f21c1b">Föredrogos och hänvisades</textBlock>
  </contentBlock>
  <contentBlock page="2" id="i-607be5ed3a92b01d">
    <textBlock id="i-1a3e142f1d2eba74">motionerna nr 865—3867 till bevillningsutskottet,</textBlock>
    <textBlock id="i-0b51502a4bccbf1f">motionerna nr 868—3870 till statsutskottet och</textBlock>
    <textBlock id="i-1db3c74e26b30c57">motionerna nr 871—3875 till lagutskott.</textBlock>
  </contentBlock>
  <contentBlock page="2" id="i-1d66dea7feb7138d">
    <textBlock id="i-6fbb4baf1bbfee71">Anmäldes och bordlades</textBlock>
  </contentBlock>
  <contentBlock page="2" id="i-e224bf39942fca4e">
    <textBlock id="i-ef78d27c38aefeb8">bevillningsutskottets betänkande nr 52, i anledning av Kungl. Maj:ts proposition angående godkännande av avtal mellan Sverige och Belgien för undvikande av dubbelbeskattning och för reglering av vissa andra frågor beträffande skatter på inkomst och förmögenhet; samt</textBlock>
  </contentBlock>
  <contentBlock page="2" id="i-23edd977f447077e">
    <textBlock id="i-778d91dd621ed8f4">första lagutskottets utlåtanden:</textBlock>
  </contentBlock>
  <contentBlock page="2" id="i-45e42ba7c1934528">
    <textBlock id="i-ecd01983ba2f94b4">nr 42, i anledning av väckt motion om underrättelse i visst fall till part inför domstol om dom;</textBlock>
    <textBlock id="i-c2715f0efb8a2c05">nr 43, i anledning av väckt motion angående testamentsbevakning;</textBlock>
  </contentBlock>
  <contentBlock page="2" id="i-7ab001e7c49c6fd0">
    <textBlock id="i-9aaaac8a64cb7e07">nr 44, i anledning av väckt motion om straffrihet för mindre, oavsiktliga förseelser;</textBlock>
    <textBlock id="i-0c0a19a8e43858a8">nr 48, i anledning av väckta motioner om hävande av adoptivförhållande; och</textBlock>
    <textBlock id="i-c1ac72772963f86a">nr 52, i anledning av väckta motioner angående tillsättandet av ledamöter i domkapitel.</textBlock>
  </contentBlock>
  <contentBlock page="2" id="i-42bde98c7198323d">
    <textBlock id="i-2e7b3fe0406972f1">Interpellation ang. skyldighet för företag att varsla om driftsnedläggning m. m.</textBlock>
  </contentBlock>
  <contentBlock page="2" id="i-67a912ca0cb656dc">
    <textBlock id="i-435bb107fa10f01e">Herr NILSSON, FERDINAND, (cp) erhöll på begäran ordet och anförde:</textBlock>
    <textBlock id="i-38b3197b5004645a">Herr talman! Belastningen av den svenska företagsamheten genom skatter och avgifter träffar hårt företagen. Särskilt ogynnsamt har de  företagsbranscher drabbats, där företagarna tidigare räknat med ett tullskydd som i viss utsträckning reserverat för dem hemmamarknaden. Sedan detta skydd successivt bortfallit av hänsyn till exportindustrins intresse av s. k. stormarknad medan arbetsmarknadsprotektionismen utbyggts har en mängd företag, särskilt inom sko-, textiloch kemisk industri, fått slå igen och företagsdöden synes alltfort gripa kring sig.</textBlock>
    <textBlock id="i-8aed6d918324cf25">När företagen i den moderna s. k. strukturomvandlingens tecken måste helt stoppa eller inskränka driften drabbar detta hårt företagare och deras anställda, såväl arbetare som tjänstemän. För de anställdas del utgör det ett rimligt krav att i god tid erhålla kännedom om befarad driftinställning eller mera omfattande inskränkning och därav föranledd »friställning». Många av de anställda är liksom företagarna starkt rotfasta på orten, har kanske</textBlock>
  </contentBlock>
  <contentBlock page="3" id="i-e86e347bfe462762">
    <textBlock id="i-3d115219131a5442">4 Nr 37</textBlock>
  </contentBlock>
  <contentBlock page="3" id="i-4ea10ce6dea306bc">
    <textBlock id="i-ddaaba725541c341">Fredagen den 20 oktober 1967</textBlock>
  </contentBlock>
  <contentBlock page="3" id="i-90c208cb6223504c">
    <textBlock id="i-775a0ce7ac12730c">Interpellation ang. skyldighet för företag att varsla om driftsnedläggning m. m.</textBlock>
  </contentBlock>
  <contentBlock page="3" id="i-e7215bec1607ecee">
    <textBlock id="i-65054bb1c166b6cb">egnahem eller våning i bostadsrättsföreningshus, har barn i skolåldern som man ogärna vill flytta eller anförvanter som man inte lätt skiljer sig från. Särskilt för människor i mogen ålder är en omflyttning något som man inte brådstörtat vill bli nödgad till. De arbetsmarknadsmässiga omflyttningarna, hur ofrånkomliga de än kan vara, behöver tidsfrist för att icke vålla onödig skada.</textBlock>
    <textBlock id="i-742f5be108cf774b">Stor uppmärksamhet synes böra fästas vid de problem som skapas av sådana ofta av statliga åtgärder vållade driftnedläggelser eller mera omfattande driftinskränkningar. Vad gagnar det företagaren i en bransch om en företagare på annat område gynnas eller stödjes av andra statliga strukturomvandlingsåtgärder? I synnerhet äldre anställda som vuxit fast i en bygd eller ett yrke kan inte heller hur som helst omplanteras och flyttas.</textBlock>
    <textBlock id="i-a0a61147dd2c8d45">För kommuner, som råkar ut för att företag av med hänsyn till ortens förhållanden betydande omfattning stoppar, inskränker eller förflyttar driften och »friställer» personal, uppstår ofta stora problem. Kommunerna är ålagda att svara för ortens bostadsförsörjning och är ofta ekonomiskt engagerade i samband med förefintlig bostadsproduktion. De har ansvar för skolväsendet och över huvud taget beträffande åtskilligt som ingår i den service, som det allmänna överallt anses böra ordna. I en situation då svårigheterna växer men skatteunderlaget sjunker måste man säga sig att företagens anställda och kommunerna lika väl som arbetsmarknadsmyndigheterna har rätt att kräva att åtminstone bli informerade i god tid då större förändringar, inskränkningar, driftoch anställningsstopp, lika väl som — för myndigheternas del — utvidgningar, är att emotse. För kommunerna är inte minst detta senare av betydelse med hänsyn till kommunalt planeringsbehov. Kriser och arbetslöshet är givetvis huvudproblemen.</textBlock>
  </contentBlock>
  <contentBlock page="3" id="i-d2e00c00c9e641be">
    <textBlock id="i-503bb6780c3426d9">På ett företag som — kanske till och med genom samhällets ekonomiska politik — råkat i ekonomiska svårigheter måste ekonomiska anspråk «givetvis lämpas därefter. Det framstår i vart fall som ett klart samhällsintresse att de berörda parterna i skälig, god tid skall erhålla besked om driftförändringar som i så avsevärd grad berör dem. Därför har också åter och åter framstötar gjorts åsyftande att skapa garantier för att så sker, Hittills har det väsentligen ansetts vara ett fackföreningsintresse som kan tillgodoses på avtalsvägen, och kraven på lagstiftning har — senast vid årets vårriksdag — avvisats med hänvisning till den fackliga frivilliglinjen. Men enbart detta att kravet under åren upprepats på lagfäst skyldighet att varsla om sådana mera betydelsefulla förändringar visar att man icke finner nuläget tillfredsställande, särskilt med tanke på den alltjämt fortskridande företagsdöden på många håll. Inte minst framstår detta såsom berörts som ett kommunalt intresse.</textBlock>
    <textBlock id="i-20d2c8c8ba439f2f">När frågan om lagstadgad varseltid vid företagsnedläggelse eller större personalinskränkningar i våras framfördes i motioner avstyrktes dessa av ett enhälligt andra lagutskott. Det är således inte något partipolitiskt intresse som ligger till grund när den nu åter kommer igen. Men erfarenheter landet runt — inte minst från uppländska kommuner — nu i sommar har av mig uppfattats såsom innebärande goda skäl för att ånyo ställa frågan. Då motionärerna själva resignerade inför det eniga riksdagsutskottet syntes det likväl under hänvisning till hur mycket det gäller för så många människor och för kommunerna för mig uppenbart att så negativt bör icke detta problem behandlas.</textBlock>
    <textBlock id="i-6290082d449987b5">Jag utbeder mig därför nu kammarens tillåtelse att till statsrådet och chefen för socialdepartementet få rikta frågan:</textBlock>
    <textBlock id="i-48396797ec35a443">Är statsrådet villig att föranstalta om och för riksdagen framlägga förslag</textBlock>
  </contentBlock>
  <contentBlock page="4" id="i-770b91474ba0be53">
    <textBlock id="i-9f5f9c9788266d5e">Fredagen den 20 oktober 1967</textBlock>
  </contentBlock>
  <contentBlock page="4" id="i-859207f51ae69447">
    <textBlock id="i-4e3f4de6bdb79bec">avseende lagstadgad skyldighet för företag som avser att företaga driftnedläggning eller inskränkning av mera betydande omfattning att därom i god tid ge varsel åt såväl anställda — arbetare och tjänstemän — som kommuner och arbetsmarknadsmyndigheter?</textBlock>
  </contentBlock>
  <contentBlock page="4" id="i-d4d7c8d37e321994">
    <textBlock id="i-3e30c77f695bec84">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="4" id="i-3b156544f526daae">
    <textBlock id="i-e1642e6e66fc7f22">Meddelande ang. enkla frågor</textBlock>
  </contentBlock>
  <contentBlock page="4" id="i-86fa3a69cf11af87">
    <textBlock id="i-c997639210410c79">Meddelades, att jämlikt 8 20 i kammarens ordningsstadga följande enkla frågor denna dag framställts, nämligen</textBlock>
  </contentBlock>
  <contentBlock page="4" id="i-605404c91ddb36f4">
    <textBlock id="i-305d93c326e3e728">av herr Hibinette (h) till herr statsrådet och chefen för ecklesiastikdepartementet: »Avser herr Statsrådet vid-</textBlock>
  </contentBlock>
  <contentBlock page="4" id="i-f9fcef24584d5530">
    <textBlock id="i-38dd8227655369a7">Nr 37 d</textBlock>
  </contentBlock>
  <contentBlock page="4" id="i-3d34ebe17dad9961">
    <textBlock id="i-73f09e6638db9ffc">Meddelande ang. enkla frågor</textBlock>
  </contentBlock>
  <contentBlock page="4" id="i-d5489669d104d416">
    <textBlock id="i-545444ac3f69344d">taga åtgärder för att gottgöra kommuner de utgifter som åsamkats dem i samband med inrättandet av arvodestjänster enligt SFS 1967: 271 om ändring i skolstadgan av den 6 juni 1962?»; samt</textBlock>
  </contentBlock>
  <contentBlock page="4" id="i-6cf077c8d296a280">
    <textBlock id="i-383c9c4089860fb6">av herr Wallmark (h) till statsrådet fru Odhnoff: »Anser Statsrådet att ett uttalande om ansvarslöshet hos företrädare för svensk storindustri är ägnat att skapa förståelse för riksdags och regerings handlande i tider av sysselsättningssvårigheter?»</textBlock>
  </contentBlock>
  <contentBlock page="4" id="i-e625f552aee4f69a">
    <textBlock id="i-2b1e9d692de2a8ff">Justerades protokollsutdrag för denna dag, varefter kammarens sammanträde avslutades kl. 14.04.</textBlock>
  </contentBlock>
  <contentBlock page="4" id="i-1ee52c51bd5a2d89">
    <textBlock id="i-bee6cbde7ef02af1">In fidem K.-G. Lindelöw</textBlock>
  </contentBlock>
  <contentBlock page="5" id="i-826bb422da0bf7a1">
    <textBlock id="i-0131a51f184bd8c7">6 Nr 37</textBlock>
  </contentBlock>
  <contentBlock page="5" id="i-b93b22784675e79b">
    <textBlock id="i-79e7ed75f6a2c812">Tisdagen den 24 oktober 1967</textBlock>
  </contentBlock>
  <contentBlock page="5" id="i-f37ad550e50ecedd">
    <textBlock id="i-6c321337c0393b82">Tisdagen den 24 oktober</textBlock>
  </contentBlock>
  <contentBlock page="5" id="i-99ea8cbc6739aa35">
    <textBlock id="i-9db064d146b8e450">Kammaren sammanträdde kl. 16.00; och dess förhandlingar leddes av herr andre vice talmannen.</textBlock>
  </contentBlock>
  <contentBlock page="5" id="i-9b8f58510c019d27">
    <textBlock id="i-141ebbaa4a520f6b">Upplästes följande till kammaren inkomna ansökningar:</textBlock>
  </contentBlock>
  <contentBlock page="5" id="i-021dccf48c64ef1e">
    <textBlock id="i-66f0babfd599ece4">Till riksdagens första kammare</textBlock>
  </contentBlock>
  <contentBlock page="5" id="i-170972a81c3d8a80">
    <textBlock id="i-20992a8dbe8a2e83">Undertecknad anhåller härmed vördsamt om ledighet från riksdagsarbetet under tiden den 27 oktober—den 4 november 1967 för deltagande i den svenska parlamentarikergruppens besök i Italien.</textBlock>
    <textBlock id="i-9ded79b85fbc2677">Stockholm den 24 oktober 1967</textBlock>
  </contentBlock>
  <contentBlock page="5" id="i-3cb8b9ea007ee46a">
    <textBlock id="i-c03cc59f2349d307">Nils Ståhle</textBlock>
  </contentBlock>
  <contentBlock page="5" id="i-5ace3a4aac5cee95">
    <textBlock id="i-fe720430a2aa0343">Till riksdagens första kammare</textBlock>
  </contentBlock>
  <contentBlock page="5" id="i-2d884f2ad8dc8c00">
    <textBlock id="i-413f647f94124591">Härmed får jag anhålla om tjänstledighet från riksdagsarbetet den 24— den 27 oktober 1967 för deltagande i EFTA:s ministermöte i Lausanne.</textBlock>
    <textBlock id="i-2b854c71c6ceb518">Stockholm den 20 oktober 1967</textBlock>
  </contentBlock>
  <contentBlock page="5" id="i-d1e1395fa04bb324">
    <textBlock id="i-3e09f03e7b559f7f">Gunnar Lange</textBlock>
  </contentBlock>
  <contentBlock page="5" id="i-ad24b6edaff2c610">
    <textBlock id="i-77ed4e604d807efc">Till riksdagens första kammare</textBlock>
  </contentBlock>
  <contentBlock page="5" id="i-4d6bad57a1de3e9b">
    <textBlock id="i-1fcca725cc3a077c">Undertecknad anhåller härmed om befrielse från riksdagsarbetet under tiden den 29 oktober—den 4 november 1967 för utrikes resa.</textBlock>
    <textBlock id="i-477977816ff59223">Stockholm den 20 oktober 1967</textBlock>
  </contentBlock>
  <contentBlock page="5" id="i-80029969f764f35c">
    <textBlock id="i-467641346a35520b">Sven Aspling</textBlock>
  </contentBlock>
  <contentBlock page="5" id="i-b1a972ef0f96b994">
    <textBlock id="i-97d3103680494cd0">De begärda ledigheterna beviljades.</textBlock>
  </contentBlock>
  <contentBlock page="5" id="i-d5aaf6dbeae881c5">
    <textBlock id="i-1caa06dbfeaabcdf">Föredrogos och bordlades ånyo bevillningsutskottets betänkande nr 52 samt första lagutskottets utlåtanden nr 42—44, 48 och 52.</textBlock>
  </contentBlock>
  <contentBlock page="5" id="i-c73e4a7ec6ef4915">
    <textBlock id="i-6142c447619f4911">Anmäldes och bordlades följande till kammaren överlämnade kungl. propositioner:</textBlock>
  </contentBlock>
  <contentBlock page="5" id="i-8a16bea75f565fec">
    <textBlock id="i-60c461b75ed4e561">nr 144, med förslag till lag angående dels begränsad giltighetstid för lagen den 18 juni 1925 (nr 334) om rätt i vissa fall för nyttjanderättshavare att inlösa under nyttjanderätt upplåtet område, dels ändrad lydelse av 1 och 1a $$ samma lag;</textBlock>
    <textBlock id="i-f02480dce61f0f0c">nr 145, med förslag till lag angående ändring i lagen den 26 november 1920 (nr 796) om val till riksdagen m. m.;</textBlock>
    <textBlock id="i-1764ea0c7e7cc93d">nr 146, med förslag till lag angående ändring i lagen den 28 februari 1958 (nr 52) om förlängning av tid för preskription av rätt till arv eller testamente; och</textBlock>
    <textBlock id="i-7022d4da7960a94c">nr 147, med förslag till lag angående ändring i lagen den 14 maj 1954 (nr 243) om yrkesskadeförsäkring, m. m.</textBlock>
  </contentBlock>
  <contentBlock page="5" id="i-3bda8cee823a8158">
    <textBlock id="i-4e8b91321790f713">Interpellation ang. följderna för arbetsmarknadsoch invandringspolitiken m. m. av en anpassning till Romfördraget</textBlock>
  </contentBlock>
  <contentBlock page="5" id="i-06700bce624301dd">
    <textBlock id="i-338737fd0ca4f780">Herr BJÖRK (s) erhöll på begäran ordet och anförde:</textBlock>
    <textBlock id="i-cf508f2cedb70195">Herr talman! Frågan om Sveriges anslutning till EEC har under senare tid diskuterats väsentligen från utrikespolitiska och förhandlingstaktiska synpunkter. De ekonomiska konsekvenserna av em anslutning, vilka i många avseenden är svåröverskådliga, har därvid i viss mån kommit att skjutas i bakgrunden. Ett relativt fylligt informationsmaterial står dock till förfogande som underlag för debatt om dessa aspekter av problemet. På ett område framstår hittills lämnad information som otillräcklig. Det gäller en even-</textBlock>
  </contentBlock>
  <contentBlock page="6" id="i-9e2a82bde05a0010">
    <textBlock id="i-38d57eebc32f42a0">Tisdagen den 24 oktober 1967</textBlock>
  </contentBlock>
  <contentBlock page="6" id="i-8c34ee415aabb1af">
    <textBlock id="i-edaceeb9c9c84f2f">Nr 37 ä</textBlock>
  </contentBlock>
  <contentBlock page="6" id="i-76c36d7ceb1e1a51">
    <textBlock id="i-88d70ca0d82c8af3">Interpellation ang. följderna för arbetsmarknadsoch invandringspolitiken m. m.</textBlock>
  </contentBlock>
  <contentBlock page="6" id="i-fadbde541c0ec2da">
    <textBlock id="i-af6caf6f0cbed32b">tuell EEC-anslutnings inverkan på planeringen av vår arbetsmarknadsoch invandringspolitik och i samband därmed på vår utlänningslagstiftning och våra strävanden att underlätta invandrarnas anpassning i det svenska samhället.</textBlock>
    <textBlock id="i-75fbd01154ae9af0">De här nämnda frågorna har under de senaste åren varit föremål för livlig debatt, dock utan nämnvärd anknytning till EEC-problematiken. Enighet synes råda om att vi även fortsättningsvis bör räkna med en rätt betydande invandring men att denna invandring måste regleras. Om den nämnda regleringens former och omfattning råder delade meningar. En tämligen bred enighet tycks vidare föreligga om att Sverige bör visa en hög ambitionsgrad, när det gäller anpassningsåtgärder för de invandrare vi är beredda att mottaga i vårt land, och att vi sålunda måste räkna med att avdela tillräckliga resurser för att de skall kunna uppleva sin rättsliga, ekonomiska, sociala och kulturella situation som i princip likvärdig med svenska medborgares.</textBlock>
    <textBlock id="i-4b5b053954120ea3">Våra möjligheter att bedriva en politik enligt de ovan nämnda riktlinjerna synes emellertid obestridligen påverkas för den händelse vi inom överskådlig tid skulle få en överenskommelse med EEC, innebärande en långtgående anpassning till Romfördragets förpliktelser. Romfördraget innehåller bl. a. bestämmelser om fri rörlighet för arbetskraften mellan medlemsländerna, och fördragets bestämmelser på denna punkt förutses få full tillämpning från 1 juli 1968. Det erbjuder emellertid svårigheter att erhålla en säker och detaljerad bild av vad denna frigörelse i praktiken betyder för medlemsstaterna. Vid diskussion om dessa frågor brukar det från EEC-håll framhållas, att problemet hittills haft marginell betydelse och att den största tillströmningen av arbetskraft till medlemsstaterna kommit från länder utanför EEC-området,</textBlock>
  </contentBlock>
  <contentBlock page="6" id="i-65300f769654a245">
    <textBlock id="i-09e33abe29c7d338">av en anpassning till Romfördraget</textBlock>
  </contentBlock>
  <contentBlock page="6" id="i-827d5712953d3520">
    <textBlock id="i-2c40750165a9613e">såsom Spanien, Portugal och Jugoslavien. Det torde också förekomma att medlemsstaterna i realiteten tillämpar administrativa bestämmelser, som inte helt står i överensstämmelse med Romfördragets anda. Den fortsatta utvecklingen på detta område är svåröverskådlig. För den händelse EEC-området väsentligt skulle utvidgas och Sverige skulle ingå däri, kan det väl inte uteslutas att arbetskraftens rörlighet, särskilt i riktning mot vårt land, skulle få avsevärt större omfattning än nu och att vi kunde ställas inför problem, som hittills inte förutsetts i debatten om vår invandringspolitik.</textBlock>
    <textBlock id="i-7589f9ff4a1e2cfe">Från arbetsgivarhåll har förekommit propåer om att Sverige redan nu borde anpassa sin utlänningslagstiftning till bestämmelser inom EEC-området och att vi borde uppmjuka nuvarande restriktiva praxis i fråga om utländsk arbetskraft. Denna sammankoppling av EEC-problematiken och invandringsproblematiken förtjänar ökad offentlig belysning. För de fackliga organisationerna måste det vara av intresse att erfara i vad mån de på längre sikt kan väntas få inflytande över beviljande av arbetstillstånd för utlänningar inom låglöneyrken, för den händelse Sverige skulle få en omfattande överenskommelse med EEC. För den som önskar att Sverige skall ge här mottagna utlänningar en med svenska medborgare likvärdig behandling måste det vara angeläget att få klarhet i om en försvagad reglering av invandringen kan framtvinga en sänkt ambitionsgrad mot bakgrund av otillräckliga resurser. En helt fri invandring skulle ju utan tvivel öka riskerna för uppkomsten av ett utlänningsproletariat i vårt land. En rad andra detaljproblem förtjänar också belysning, t. ex. i vad mån en tillämpning av nuvarande och framtida praxis inom EEC överensstämmer med de regler, som gäller för den gemensamma nordiska arbetsmarknaden.</textBlock>
    <textBlock id="i-71e34f84ade7ed3e">Med hänwvisning till vad som ovan</textBlock>
  </contentBlock>
  <contentBlock page="7" id="i-6a8153ab781aeb52">
    <textBlock id="i-1fe97aba5dc0ed6e">8 Nr 37</textBlock>
  </contentBlock>
  <contentBlock page="7" id="i-34353d974f638fb1">
    <textBlock id="i-b91c7fbd7dc1f960">Tisdagen den 24 oktober 1967</textBlock>
  </contentBlock>
  <contentBlock page="7" id="i-591d73accc8841b3">
    <textBlock id="i-7d2c806db0f9f102">Interpellation ang. utnyttjande av järnvägarna för massgodstransporter inom skogs-</textBlock>
  </contentBlock>
  <contentBlock page="7" id="i-647eeb7d18f15021">
    <textBlock id="i-ada03e26d780efd3">näringen anförts får jag anhålla om kammarens tillstånd att till statsrådet och chefen för inrikesdepartementet få rikta följande fråga:</textBlock>
    <textBlock id="i-8ec9ca8e90c0edc9">Är statsrådet i tillfälle att lämna kammaren en redogörelse för de konsekvenser för vår arbetsmarknadsoch invandringspolitik, vår utlänningslagstiftning och våra anpassningsåtgärder för invandrare som framstår som sannolika, om Sverige skulle uppnå en överenskommelse med EEC, innebärande en långtgående anpassning till Romfördragets förpliktelser?</textBlock>
  </contentBlock>
  <contentBlock page="7" id="i-fb02754d553c49ad">
    <textBlock id="i-9e89a45771d3a484">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="7" id="i-384756acf429dc70">
    <textBlock id="i-746430a1fe5a7198">Interpellation ang. utnyttjande av järnvägarna för massgodstransporter inom skogsnäringen</textBlock>
  </contentBlock>
  <contentBlock page="7" id="i-6dc36c80b8c9e231">
    <textBlock id="i-940b2af4437ea6a1">Ordet lämnades härefter till herr HÖGSTRÖM (s), som yttrade:</textBlock>
    <textBlock id="i-5efcf1a69e70f76e">Herr talman! Enligt uppgifter i pressen kommer flottningen i Ångermanälven att upphöra år 1972. Vid den tidpunkten beräknas nämligen utbyggnaden av de två stora pappersbruken i Ådalen vara genomförd, och då erfordras för en god papperskvalitet, att virket till övervägande del är oflottat. Storleken av den virkesmängd som således måste landtransporteras har uppgivits till 30 miljoner kubikfot årligen. För närvarande flottas i Ångermanälven 50 miljoner kubikfot. Vid en sådan förändring av transportsystemet uppställer sig självfallet frågan: Har denna älvdal ett vägnät som vid denna tidpunkt tål den stora transportbelastning det då blir fråga om? Sannolikt måste frågan av berörda myndigheter besvaras nekande. Men enligt min mening finns det inom området möjlighet till en ur både ekonomiska och transporttekniska synpunkter god lösning av dessa transportproblem och det är att ut-</textBlock>
  </contentBlock>
  <contentBlock page="7" id="i-83e3378283fabaf7">
    <textBlock id="i-0f478714fa063581">nyttja det järnvägsnät som löper parallellt utmed älven från Vilhelmina i Västerbotten över Hoting—Forsmo— Långsele till Kramfors. En sådan lösning ligger också helt i linje med SJ:s syn på sina kommande arbetsuppgifter, sådana dessa redovisats i den nyligen utkomna publikationen »Vad pågår och planeras inom SJ». Där anföres bl. a.: »I den individuella försäljningen på massgodsområdet blir systemtransportlösningar av olika slag allt oftare aktuella. Rundvirket är ett sådant objekt. SJ och berörda industrier har här i samarbete skapat effektiva transportsystem med nya järnvägstransporter som följd.»</textBlock>
    <textBlock id="i-a8edcb27dab0027f">Med hänvisning till vad jag sålunda anfört anhåller jag om kammarens tillstånd att till statsrådet och chefen för kommunikationsdepartementet få ställa följande fråga:</textBlock>
    <textBlock id="i-57927ade9022e01e">Är herr statsrådet beredd redovisa de planer som kan föreligga när det gäller att utnyttja järnvägarna för massgodstransporter inom skogsnäringen?</textBlock>
  </contentBlock>
  <contentBlock page="7" id="i-8649e81e67c5df91">
    <textBlock id="i-8d1565fa4a114982"> </textBlock>
  </contentBlock>
  <contentBlock page="7" id="i-66345d0cab02acc0">
    <textBlock id="i-19e6e627ea8c8fc4">Även denna anhållan bifölls.</textBlock>
  </contentBlock>
  <contentBlock page="7" id="i-cdc7b15daebb0de6">
    <textBlock id="i-2c7639ec7fb0636b">Meddelande ang. enkla frågor</textBlock>
  </contentBlock>
  <contentBlock page="7" id="i-39d7ffb31ed6bc33">
    <textBlock id="i-7286c59190f905d9">Meddelades, att jämlikt $ 20 i kammarens ordningsstadga följande enkla frågor denna dag framställts, nämligen</textBlock>
  </contentBlock>
  <contentBlock page="7" id="i-e782f12722fdb477">
    <textBlock id="i-8a9f188f0944ac36">av herr Enarsson (h) till herr statsrådet och chefen för jordbruksdepartementet: »Äär Statsrådet beredd medverka till att de Vänernfiskare som på grund av kvicksilverförekomst mist sina utkomstmöjligheter hålles skadeslösa?»;</textBlock>
  </contentBlock>
  <contentBlock page="7" id="i-716235e4e5bf810b">
    <textBlock id="i-1bb018f378352431">av herr Strandberg (h) till herr statsrådet och chefen för kommunikationsdepartementet: »Avser Statsrådet medverka till att jetflyg får startoch landningsmöjligheter på Bromma, varigenom snabbare flygförbindelser kan erhållas i inlandstrafiken, särskilt i vad avser övre Norrland?» ; samt</textBlock>
  </contentBlock>
  <contentBlock page="8" id="i-afd1fac800cb16c9">
    <textBlock id="i-f86acd9481ca3c48">Onsdagen den</textBlock>
  </contentBlock>
  <contentBlock page="8" id="i-38b6ba8dbe1b034f">
    <textBlock id="i-c5548bd156c1efa1">av herr Strandberg (h) till herr statsrådet och chefen för civildepartementet: »Anser Statsrådet att sådana erfarenheter föreligger, att de numera hävdvunna fria avtalsförhandlingarna bör bli föremål för ingrepp från statsmakternas sida?»</textBlock>
  </contentBlock>
  <contentBlock page="8" id="i-c7f29b47e83fb95d">
    <textBlock id="i-527dcb4599747279">25 oktober 1967 Nr 37 9</textBlock>
  </contentBlock>
  <contentBlock page="8" id="i-516309c3a710fc69">
    <textBlock id="i-cf202f6e88915238">Meddelande ang. enkla frågor</textBlock>
  </contentBlock>
  <contentBlock page="8" id="i-15aa3430f0f34e10">
    <textBlock id="i-28e2f764335a18b8">Kammarens sammanträde avslutades kl. 16.05.</textBlock>
  </contentBlock>
  <contentBlock page="8" id="i-a683c54b9f1e87a5">
    <textBlock id="i-c31fdf4093df74c2">In fidem K.-G. Lindelöw</textBlock>
  </contentBlock>
  <contentBlock page="8" id="i-5a505b1406c128f1">
    <textBlock id="i-3880d5cb49a8d844">Onsdagen den 25 oktober</textBlock>
  </contentBlock>
  <contentBlock page="8" id="i-7b6fe4cd21b1baf5">
    <textBlock id="i-8b080852c6155739">Kammaren sammanträdde kl. 14.00; och dess förhandlingar leddes av herr andre vice talmannen.</textBlock>
  </contentBlock>
  <contentBlock page="8" id="i-61addfb6381812e5">
    <textBlock id="i-4b2e90f1bdd943e0">Justerades protokollet för den 17 innevarande månad.</textBlock>
  </contentBlock>
  <contentBlock page="8" id="i-993bd99b58047ca2">
    <textBlock id="i-b7ee118afaa4acc0">Upplästes följande till kammaren inkomna ansökningar:</textBlock>
  </contentBlock>
  <contentBlock page="8" id="i-b33ba84032734c7f">
    <textBlock id="i-f1cad248f314beac">Till riksdagens första kammare</textBlock>
  </contentBlock>
  <contentBlock page="8" id="i-ed9b6b95d821ffca">
    <textBlock id="i-978674312941e54f">Undertecknad anhåller härmed om tjänstledighet från riksdagsarbetet under tiden den 28 oktober—den 14 november 1967 för att fullgöra uppdraget som delegat vid FN:s befolkningskommissions session i Genéve under motsvarande tid.</textBlock>
    <textBlock id="i-241862b5a3049d0c">Stockholm den 25 oktober 1967</textBlock>
  </contentBlock>
  <contentBlock page="8" id="i-559cc2c683706400">
    <textBlock id="i-0aafab5341191d1f">Ulla Lindström</textBlock>
  </contentBlock>
  <contentBlock page="8" id="i-032be3251725244a">
    <textBlock id="i-2f504b80a12bedac">Till riksdagens första kammare</textBlock>
  </contentBlock>
  <contentBlock page="8" id="i-a91b21c465695af5">
    <textBlock id="i-64fc3d6fee2d1882">Härmed anhålles om ledighet från riksdagsarbetet från och med den 27 oktober 1967 tills vidare för att såsom svensk delegat bevista Förenta Nationernas XXII generalförsamlings möte i New York.</textBlock>
    <textBlock id="i-7b54e4bc9b11cca0">Stockholm den 25 oktober 1967</textBlock>
  </contentBlock>
  <contentBlock page="8" id="i-c393ee5e96a24e11">
    <textBlock id="i-46b8352a0a50f920">Torsten Bengtson</textBlock>
  </contentBlock>
  <contentBlock page="8" id="i-346df82f232606ea">
    <textBlock id="i-9136c69c7141d453">Till riksdagens första kammare</textBlock>
  </contentBlock>
  <contentBlock page="8" id="i-0639b36c6c8eb9f1">
    <textBlock id="i-a25cc4dcbd26b25f">Härmed hemställer jag om ledighet från riksdagsarbetet under tiden den 1 november till den 15 december för att såsom ombud deltaga i Förenta Nationernas generalförsamling.</textBlock>
    <textBlock id="i-8cdcce5d7950f70b">Stockholm den 235 oktober 1967</textBlock>
  </contentBlock>
  <contentBlock page="8" id="i-8bb099d4fba87db2">
    <textBlock id="i-a7c0fbabe2097eca">Yngve Möller</textBlock>
  </contentBlock>
  <contentBlock page="8" id="i-31b4cc0b485ce618">
    <textBlock id="i-01e6c8622eece27c">De begärda ledigheterna beviljades, beträffande herr Bengtson för den tid, varunder han vore genom ifrågavarande uppdrag förhindrad att deltaga i riksdagsarbetet.</textBlock>
  </contentBlock>
  <contentBlock page="8" id="i-8a6752131fe00507">
    <textBlock id="i-6d2b003f5397dc65">Ledighet från riksdagsgöromålen beviljades vidare herr Andersson, Torsten, för tiden till och med den 6 nästkommande november på grund av ett från honom inkommet, nu uppläst läkarintyg, utvisande att han till följd av bukbesvär vore sjukskriven för tiden till och med sistnämnda dag.</textBlock>
  </contentBlock>
  <contentBlock page="8" id="i-e7596372813dd9d3">
    <textBlock id="i-8ce08fd40e26b6d5">Föredrogs och hänvisades till lagutskott Kungl. Maj:ts proposition nr 144, med förslag till lag angående dels begränsad giltighetstid för lagen den 18 juni 19253 (nr 334) om rätt i vissa fall för nyttjanderättshavare att inlösa under nyttjanderätt upplåtet område, dels ändrad lydelse av 1 och 1 a $$ samma lag.</textBlock>
  </contentBlock>
  <contentBlock page="9" id="i-92680233f72350d6">
    <textBlock id="i-7f4a7f28d41fc945">10 Nr 37</textBlock>
  </contentBlock>
  <contentBlock page="9" id="i-6e43f84b0ecceb99">
    <textBlock id="i-e4c27cc8db994a90">Föredrogs och hänvisades till konstitutionsutskottet Kungl. Maj:ts proposition nr 145, med förslag till lag angående ändring i lagen den 26 november 1920 (nr 796) om val till riksdagen m. m.</textBlock>
  </contentBlock>
  <contentBlock page="9" id="i-89804923aee306e0">
    <textBlock id="i-e81d6bc42738c8de">Föredrogos och hänvisades till lagutskott Kungl. Maj:ts propositioner:</textBlock>
    <textBlock id="i-d46644ceb6c0a5d4">nr 146, med förslag till lag angående ändring i lagen den 28 februari 1958 (nr 52) om förlängning av tid för preskription av rätt till arv eller testamente; och</textBlock>
    <textBlock id="i-07eeef9151036b26">nr 147, med förslag till lag angående ändring i lagen den 14 maj 1954 (nr 243) om yrkesskadeförsäkring, m. m.</textBlock>
  </contentBlock>
  <contentBlock page="9" id="i-0a11ef6e05ec3970">
    <textBlock id="i-e9de15e743249f5a">Föredrogs ånyo bevillningsutskottets betänkande nr 52, i anledning av Kungl. Maj:ts proposition angående godkännande av avtal mellan Sverige och Belgien för undvikande av dubbelbeskattning och för reglering av vissa andra frågor beträffande skatter på inkomst och förmögenhet.</textBlock>
  </contentBlock>
  <contentBlock page="9" id="i-df29fa7cab36e959">
    <textBlock id="i-7106e8eb44f9ec93">Vad utskottet i detta betänkande hemställt bifölls.</textBlock>
  </contentBlock>
  <contentBlock page="9" id="i-992364a4deeefec9">
    <textBlock id="i-adeff9b94d87be07">Föredrogos ånyo första lagutskottets utlåtanden:</textBlock>
    <textBlock id="i-a5f2fdd40a0ac1f7">nr 42, i anledning av väckt motion om underrättelse i visst fall till part inför domstol om dom;</textBlock>
    <textBlock id="i-7662b098afc77452">nr 43, i anledning av väckt motion angående testamentsbevakning;</textBlock>
    <textBlock id="i-f3dbcd7dc109e91c">nr 44, i anledning av väckt motion om straffrihet för mindre, oavsiktliga förseelser;</textBlock>
    <textBlock id="i-adf767ed00d6c19e">nr 48, i anledning av väckta motioner om hävande av adoptivförhållande; och</textBlock>
    <textBlock id="i-1a659fcd712e7594">nr 52, i anledning av väckta motioner angående tillsättandet av ledamöter i domkapitel.</textBlock>
  </contentBlock>
  <contentBlock page="9" id="i-82cc70fe8a469377">
    <textBlock id="i-0dad06dd135017c6">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="9" id="i-6216afea26f0b499">
    <textBlock id="i-872fd5388036299c">Onsdagen den 25 oktober 1967</textBlock>
  </contentBlock>
  <contentBlock page="9" id="i-380de954fc878abf">
    <textBlock id="i-4614151c8e270197">Interpellation om en familjepolitisk reform</textBlock>
  </contentBlock>
  <contentBlock page="9" id="i-b33bc377e3359592">
    <textBlock id="i-64d5d22914b4b8b7">Herr DAHLÉN (fp) erhöll på begäran ordet och anförde:</textBlock>
    <textBlock id="i-6121b0861bbfd327">Herr talman! Nödvändigheten av en samlad familjepolitisk reform är uppenbar. Alltför länge har denna del av reformverksamheten stått i skymundan. Begreppet familjepolitik rymmer bl. a. direkta bidrag, såsom barnbidrag och familjebidrag, dels utformning av beskattningen så att den lättar bördan för barnförsörjarna samt dels åtgärder för barntillsyn.</textBlock>
    <textBlock id="i-3758e51b45bcd140">För att bli effektiv måste familjepolitikens olika delar ses som en helhet och därför också planeras i ett sammanhang. Förslag om barntillsynen avlämnades för en tid sedan, och nu har också familjepolitiska kommittén framlagt sitt första betänkande. För denna kommittés del återstår att ta upp bl. a. frågan om ett eventuellt vårdnadsbidrag. Den statliga kommitté som behandlar skatteproblemen kommer enligt uppgift knappast att kunna vara färdig förrän om några månader.</textBlock>
    <textBlock id="i-0f3706d61f7e7ff9">Fråga uppkommer i detta läge huruvida det finns förutsättningar att påskynda kommittéarbetet så att en samlad planering över hela fältet kan företagas under den närmaste tiden.</textBlock>
    <textBlock id="i-8315631519472a40">Under hänvisning till det anförda anhåller jag om kammarens tillstånd att till statsrådet Odhnoff få ställa följande frågor:</textBlock>
    <textBlock id="i-7accca727ea71fc4">1. Vilka åtgärder avser regeringen att vidtaga för att påskynda en familjepolitisk reform?</textBlock>
    <textBlock id="i-e4fc668b9e531b2d">2. Hur bedömer regeringen utsikterna att förelägga vårriksdagen ett samlat förslag till familjepolitisk reform?</textBlock>
  </contentBlock>
  <contentBlock page="9" id="i-df4542298f26dfc3">
    <textBlock id="i-80ae59694c66a6b5">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="10" id="i-856118bff85f6aa9">
    <textBlock id="i-76e061438c4857d2">Onsdagen den 25 oktober 1967</textBlock>
  </contentBlock>
  <contentBlock page="10" id="i-0af93c65fa1a149a">
    <textBlock id="i-462cc2c4cc62c0f9">Interpellation ang. åtgärder i anledning av den ökade arbetslösheten</textBlock>
    <textBlock id="i-a2ffc61f3cd7cb80">Ordet lämnades härefter till herr WERNER (vpk), som yttrade:</textBlock>
    <textBlock id="i-4b335cdc740732bb">Herr talman! Enligt arbetsmarknadsstyrelsens arbetslöshetsräkning den 16 oktober fortsätter arbetslösheten att stiga. Enligt denna räkning uppgick antalet arbetslösa då till 34 100, vilket är 5200 fler än föregående månad och 14 900 fler än i oktober 1966. Antalet lediga platser har samtidigt minskat till 26 000. Vid samma tid i fjol var antalet lediga platser 38 000.</textBlock>
    <textBlock id="i-135e05ae76ebeccd">Uppgången är markant i vissa skogslän som Norrbottens och Värmlands län. I Norrbotten noterar man den högsta oktobersiffran under 1960-talet med 2716 arbetslösa, 747 fler än i september och 1138 fler än i oktober i fjol. Enligt uppgifter har arbetsförmedlingarna i länet endast 430 lediga platser att erbjuda mot 715 förra året. Så få lediga platser har man inte haft på fem år.</textBlock>
    <textBlock id="i-f64c96897a6f4a31">För stockholmsoch göteborgsregionerna registreras en sammanlagd ökning på 1000 arbetslösa. Trots att exempelvis byggnadsverksamheten enligt konjunkturinstitutets septemberbarometer under tredje kvartalet kännetecknades av en uppgång som var större än den normala säsonguppgången kan byggnadsarbetarnas &lt;:&lt;arbetslöshetskassa = i Stockholm redovisa en markant ökning av antalet nyanmälda arbetslösa under september månad. Antalet nyanmälda arbetslösa ökade sålunda under september månad med 323. Motsvarande siffra förra året var 202. F. n. uppgår antalet arbetslösa byggnadsarbetare i Stockholm till 473, vilken siffra är ca dubbelt så hög som motsvarande siffra föregående år samma tid.</textBlock>
    <textBlock id="i-553deb33e47213ff">I konjunkturinstitutets redovisning noteras också en mycket kraftig ned-</textBlock>
  </contentBlock>
  <contentBlock page="10" id="i-83914d43eaef4ad0">
    <textBlock id="i-fe5450533e8ce7b3">KUNGL. BOKTR. STHLM 1967</textBlock>
  </contentBlock>
  <contentBlock page="10" id="i-5915ccf5ff30cdb6">
    <textBlock id="i-b6e8694aedf68673">Nr 37 11</textBlock>
  </contentBlock>
  <contentBlock page="10" id="i-60a8930d77283e42">
    <textBlock id="i-1b815360984674eb">gång under andra och tredje kvartalen av antalet tjänstemän inom industrin, och en fortsatt nedgång förutses under sista kvartalet 1967.</textBlock>
    <textBlock id="i-f84193b6e26ee3ea">Arbetslösheten bland tjänstemännen ligger f. n. kring 1500. Som jämförelse kan nämnas att Industritjänstemannaförbundet (SIF) så sent som i november i fjol redovisade 200 arbetslösa.</textBlock>
    <textBlock id="i-e36b9f5c722d477a">De av arbetsmarknadsstyrelsen redovisade siffrorna ger enligt min mening anledning till stor oro; inte minst med hänsyn till den ökning som säsongarbetslösheten inom olika branscher kommer att föra med sig. Utgångsläget inför vintersäsongen är alltså betydligt sämre än i fjol, då arbetslösheten under vintermånaderna uppgick som högst till 49 000.</textBlock>
    <textBlock id="i-f87da95a6cb501ee">Med hänvisning till vad som ovan anförts hemställer jag att till statsrådet och chefen för inrikesdepartementet få ställa följande fråga:</textBlock>
    <textBlock id="i-0fb57699986e884e">Vilka åtgärder förbereder regeringen i anledning av den redovisade kraftigt ökade arbetslösheten?</textBlock>
  </contentBlock>
  <contentBlock page="10" id="i-83116f0fdf1e8514">
    <textBlock id="i-3463ca444077c3e2">Även denna hemställan bifölls.</textBlock>
  </contentBlock>
  <contentBlock page="10" id="i-e7d38737d7b8a50e">
    <textBlock id="i-ed5cdda2b913d904">Anmäldes och bordlades en av fru Wallentheim avlämnad, av henne m. fl. undertecknad motion, nr 876, i anledning av Kungl. Maj:ts proposition nr 142, med förslag till lag angående omsorger om vissa psykiskt utvecklingsstörda, m. m.</textBlock>
  </contentBlock>
  <contentBlock page="10" id="i-bd73490a91a7f07a">
    <textBlock id="i-02775c29319d44e9">Justerades protokollsutdrag för denna dag, varefter kammarens sammanträde avslutades kl. 14.08.</textBlock>
  </contentBlock>
  <contentBlock page="10" id="i-ac526cb21d9732c0">
    <textBlock id="i-b425d7a27258a3bf">In fidem K.-G. Lindelöw</textBlock>
  </contentBlock>
</protocol>
