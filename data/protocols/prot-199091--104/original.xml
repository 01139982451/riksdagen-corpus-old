<protocol id="prot-199091--104">
  <contentBlock ix="0">
    <textBlock ix="0">1 § Justering av protokoll</textBlock>
    <textBlock ix="1">Justerades protokollet för den 22 och 23 april.</textBlock>
    <textBlock ix="2">2 § Hänvisning av ärenden till utskott</textBlock>
    <textBlock ix="3">Föredrogs och hänvisades</textBlock>
    <textBlock ix="4">Propositionerna</textBlock>
    <textBlock ix="5">1990/91:183 och 184 till näringsutskottet</textBlock>
    <textBlock ix="6">1990/91:191 till jordbruksutskottet</textBlock>
    <textBlock ix="7">3 § Förnyad bordläggning</textBlock>
    <textBlock ix="8">Föredrogs men bordlades åter</textBlock>
    <textBlock ix="9">Skatteutskottets betänkande 1990/91:SkU27</textBlock>
    <textBlock ix="10">Justitieutskottets betänkanden 1990/91:JuU26 och JuU27</textBlock>
    <textBlock ix="11">Lagutskottets betänkanden 1990/91:LU26, LU28 och LU33</textBlock>
    <textBlock ix="12">Utrikesutskottets betänkanden 1990/91:UU15, UU16, UU20 och UU22</textBlock>
    <textBlock ix="13">Socialförsäkringsutskottets betänkande 1990/91:SfU15</textBlock>
    <textBlock ix="14">Näringsutskottets betänkanden 1990/91:NU36 och NU45</textBlock>
    <textBlock ix="15">4 § Bordläggning</textBlock>
    <textBlock ix="16">Anmäldes och bordlades</textBlock>
    <textBlock ix="17">Proposition</textBlock>
    <textBlock ix="18">1990/91:180 Sveriges tillträde till tre internationella överenskommelser rörande räddningstjänst</textBlock>
    <textBlock ix="19">Konstitutionsutskottets betänkanden</textBlock>
    <textBlock ix="20">1990/91:KU36 Ändring i instruktionen för riksdagens förvaltningskontor</textBlock>
    <textBlock ix="21">1990/91:KU42 Riksdagens arbetsformer</textBlock>
    <textBlock ix="22">Finansutskottets betänkande</textBlock>
    <textBlock ix="23">1990/91:FiU29 Den kommunala ekonomin</textBlock>
    <textBlock ix="24">Jordbruksutskottets betänkande</textBlock>
    <textBlock ix="25">1990/91:JoU28 Vissa tillsynsfrågor enligt vattenlagen m.m.</textBlock>
    <textBlock ix="26">5 § Anmälan om interpellation</textBlock>
    <textBlock ix="27">Anmäldes att följande interpellation framställts</textBlock>
    <textBlock ix="28">den 26 april</textBlock>
    <textBlock ix="29">1990/91:191 av Maria Leissner (fp) till statsrådet Maj-Lis Lööw om förhållandet mellan anställda och asylsökande på flyktingförläggningar:</textBlock>
    <textBlock ix="30">Sedan ett tag har invandrarverket instruerat sina anställda, och även anställda med andra huvudmän än invandrarverket som är verksamma på förläggningar, att inte komma flyktingarna för nära.</textBlock>
    <textBlock ix="31">Vaktmästare som gift sig med asylsökande har avskedats. Svensklärare anställda av Kursverksamheten har hotats med avsked om de umgåtts med sina elever.</textBlock>
    <textBlock ix="32">Reglerna har spridit misstämning och allvarligt påverkat förhållandena på förläggningar till det sämre. Anställd personal på flyktingförläggningar vågar inte längre bli bjudna på en kopp kaffe hos en asylsökande familj. Svensklärare upphör helt med aktiviteter som att ordna utflykter för de asylsökande av rädsla för repressalier från arbetsgivaren. Vänskap mellan svenskar anställda på flyktingförläggningarna och de asylsökande har förbjudits.</textBlock>
    <textBlock ix="33">För att motivera dessa regler har jämförelser gjorts med det brott som sker om kommunalt anställda lärare inleder förhållanden med minderåriga elever, och den beroendeställning som finns mellan dem. Denna jämförelse haltar betydligt. De som utreder och fattar beslut om de asylsökandes vidare öden måste naturligtvis söka behålla en omdömesgill och neutral attityd till den asylsökande. Men det är inte enbart de av invandrarverket anställda utredarna som berörs av reglerna om förbjuden vänskap och förbjudet umgänge, utan alla kategorier personal inkl. de som faktiskt inte har invandrarverket som huvudman i sin anställning: vaktmästare, städpersonal, dagisfröknar och svensklärare! Varför det är ett självändamål att dessa grupper inte har vänskapliga relationer med de asylsökande är utomordentligt svårt att begripa.</textBlock>
    <textBlock ix="34">Jag vill därför fråga invandrarministern följande:</textBlock>
    <textBlock ix="35">1.  Hur motiverar invandrarministern det vänskapsförbud som råder för alla personalkategorier på flyktingförläggningarna?</textBlock>
    <textBlock ix="36">2.  Har regeringen för avsikt att verka för att invandrarverket omprövar sin inställning till vänskap mellan anställda och asylsökande på flyktingförläggningarna?</textBlock>
    <textBlock ix="37">6 § Anmälan om frågor</textBlock>
    <textBlock ix="38">Anmäldes att följande frågor framställts</textBlock>
    <textBlock ix="39">den 26 april</textBlock>
    <textBlock ix="40">1990/91:569 av Elisabeth Fleetwood (m) till statsrådet Bengt Lindqvist om servicehusboendes rätt att flytta till en annan kommun:</textBlock>
    <textBlock ix="41">Är statsrådet beredd att med nu vunna erfarenheter uttala sig för laglig rätt för dem som är beroende av servicehusboende att kunna flytta till annan kommun?</textBlock>
    <textBlock ix="42">1990/91:570 av Lars Sundin (fp) till utbildningsministern om bibliotekarieutbildningen:</textBlock>
    <textBlock ix="43">Översynsgruppen för bibliotekarieutbildningen har i en fakta- och idéskrift (UHÄ-rapport 1991:1) diskuterat vad man kallar ''utgångspunkter för överväganden om bibliotekarieutbildningens förnyelse''.</textBlock>
    <textBlock ix="44">En av dessa idéer är spridning av bibliotekarieutbildningen till tre eller fyra högskoleorter, en annan att åstadkomma en gemensam utbildning i vad man kallar yrkets kärna. Från högskolan i Borås har tungt vägande invändningar riktats mot dessa tankar. Det kan t.ex. hävdas att en splittring av bibliotekarieutbildningen i dagsläget skulle innebära avsevärda risker för sänkt kvalitet på den samlade bibliotekarieutbildningen i landet.</textBlock>
    <textBlock ix="45">Mot denna bakgrund vill jag fråga utbildningsministern:</textBlock>
    <textBlock ix="46">Avser regeringen att lägga idéer av detta slag till grund för förändringar i den svenska bibliotekarieutbildningen?</textBlock>
    <textBlock ix="47">1990/91:571 av Sonia Karlsson (s) till industriministern om Göta kanal:</textBlock>
    <textBlock ix="48">Göta kanal, ett av Sveriges mest intressanta kulturhistoriska byggnadsverk, som årligen besöks av 1,5 miljoner människor, riskerar att stängas i brist på pengar.</textBlock>
    <textBlock ix="49">På vilket sätt avser industriministern att verka för att Göta kanal även fortsättningsvis kan hållas öppen?</textBlock>
    <textBlock ix="50">1990/91:572 av Gullan Lindblad (m) till utrikesministern om svensk reaktion mot visst ingripande mot kvinnor i Iran:</textBlock>
    <textBlock ix="51">800 iranska kvinnor fängslades nyligen i Iran för att de inte bar föreskriven klädsel, dvs. de var inte inhöljda i kläder från huvud till fot. Att notera är att det var ca 30 grader varmt i Teheran vid tillfället i fråga.</textBlock>
    <textBlock ix="52">Enligt iransk lag gäller upp till 74 piskrapp för ett sådant ''brott''.</textBlock>
    <textBlock ix="53">Min fråga är:</textBlock>
    <textBlock ix="54">Har Sveriges regering reagerat mot det skedda och på vilket sätt?</textBlock>
    <textBlock ix="55">1990/91:573 av Gullan Lindblad (m) till statsrådet Maj-Lis Lööw om visst utlämningsbesluts förenlighet med tortyrkonventionen:</textBlock>
    <textBlock ix="56">Det har via Amnesty International kommit till min kännedom att regeringen nyligen i beslut U 4273/90 avslagit en turkisk familjs ansökan om uppehållstillstånd trots att mannen i familjen blivit torterad i hemlandet på grund av politisk verksamhet. Tortyrskadorna finns bekräftade i rättsmedicinskt protokoll och utlåtande.</textBlock>
    <textBlock ix="57">Sverige har ratificerat 1984 års konvention mot tortyr och annan grym, omänsklig eller förnedrande behandling eller bestraffning. Enligt artikel 3 första stycket nämnda konvention, förbinder sig ratificerande stat att inte utvisa, återföra eller utlämna person till stat där det finns anledning att tro att person skulle utsättas för tortyr. Förbudet är undantagslöst.</textBlock>
    <textBlock ix="58">Utifrån det ovan relaterade enskilda ärendet vill jag ställa följande fråga.</textBlock>
    <textBlock ix="59">Varför fattar regeringen beslut som uppenbarligen står i strid med de åtaganden som gjorts genom att ratificera tortyrkonventionen?</textBlock>
    <textBlock ix="60">7 § Trevlig valborg</textBlock>
    <textBlock ix="61">Anf. 1 FÖRSTE VICE TALMANNEN:</textBlock>
    <textBlock ix="62">Jag får önska kammarens ledamöter och tjänstemän en trevlig valborg.</textBlock>
    <textBlock ix="63">8 § Kammaren åtskildes kl. 11.01.</textBlock>
    <textBlock ix="64">Förhandlingarna leddes av förste vice talmanen.</textBlock>
  </contentBlock>
</protocol>
