<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--17</head>
          <docDate when="2012-10-26">2012-10-26</docDate>
        </div>
      </front>
      <body>
        <div>
          <note xml:id="i-16b467ad01813ef8-0">
            ﻿
          </note>
          <note xml:id="i-de13a836cc9aea74-0">
            Riksdagens protokoll
          </note>
          <note xml:id="i-8e3f329380370bbb-0">
            2012/13:17
          </note>
          <note type="date" xml:id="i-f94d21c331e95de9-0">
            Fredagen den 26 oktober
          </note>
          <note xml:id="i-8c63696fb8ecd75c-0">
            Kl. 09:00 - 09:35
          </note>
          <note xml:id="i-0b25a4c33270dd33-0">
            1 § Avsägelse
          </note>
          <note xml:id="i-b639cd29e79d9ae3-0">
            Andre vice talmannen meddelade att Lise Nordin (MP) avsagt sig
            uppdraget som ledamot i näringsutskottet från och med den 3 november.
          </note>
          <note xml:id="i-642bb92bc1c4e9ff-0">
            Kammaren biföll denna avsägelse.
          </note>
          <note xml:id="i-b397568e14a5f1a6-0">
            2 § Anmälan om kompletteringsval
          </note>
          <note xml:id="i-267f46a6f483094d-0">
            Andre vice talmannen meddelade
          </note>
          <note xml:id="i-0dae191ad4fac288-0">
            att Miljöpartiet de grönas riksdagsgrupp på grund av uppkomna
            vakanser anmält Jonas Eriksson som ledamot i näringsutskottet
            från och med den 3 november och Lise Nordin som suppleant i näringsutskottet
            från och med den 3 november samt
          </note>
          <note xml:id="i-c0d37c84a15ed4f6-0">
            att Socialdemokraternas riksdagsgrupp på grund av uppkommen vakans
            anmält Sven Britton som suppleant i EU-nämnden.
          </note>
          <note xml:id="i-961892d7bf8a2ac1-0">
            Andre vice talmannen förklarade valda från och med den 3 november
            till
          </note>
          <note xml:id="i-ba2e21943bdbdb3e-0">
            ledamot i näringsutskottet
          </note>
          <note xml:id="i-3c077b99dc3d8bbb-0">
            suppleant i näringsutskottet
          </note>
          <note xml:id="i-30dbc4f891600b2d-0">
            Andre vice talmannen förklarade vald till
          </note>
          <note xml:id="i-164f5cfe61b756b9-0">
            suppleant i EU-nämnden
          </note>
          <note xml:id="i-ffab1d24495743cd-0">
            3 § Svar på interpellation 2012/13:25 om möjligheten att ta kärnkraftsreaktorer
            ur drift
          </note>
          <note type="speaker" xml:id="i-e8ee7c3a1448074e-0">
            Anf. 1 Statsrådet ANNA-KARIN HATT (C):
          </note>
          <u xml:id="i-38dd9ee6d462324f-0" who="unknown">
            <seg xml:id="i-5c832aa8f049719a-0">
              Herr talman! Åsa Romson har frågat mig vilka åtgärder jag avser
              att vidta för att minska Sveriges beroende av kärnkraft och om
              jag avser att vidta åtgärder för att ta någon av Sveriges äldsta
              kärnkraftsreaktorer ur drift.
            </seg>
            <seg xml:id="i-f8f7bdbed0a7aa82-0">
              Låt mig börja med själva principfrågan och politikens roll. Fram
              till 2009 hade Sverige en ordning där det var politiska beslut
              som skulle styra om en reaktor skulle vara ur bruk eller inte.
              Men en av de viktigaste förändringarna med Alliansens energi-
              och klimatöverenskommelse från 2009 är att politikens roll har
              förändrats från årtalsexercis till att sätta ramarna för olika
              energislag, till exempel när det gäller miljö- och säkerhetskrav.
              Genom att ange stabila och långsiktiga spelregler kan politiken
              ge en inriktning som marknadens aktörer kan agera utifrån. Med
              energiöverenskommelsen har Sverige övergett den tidigare planekonomiska
              styrningen, för den årtalsexercis politiken ägnade sig åt då gav
              ju inte resultat.
            </seg>
            <seg xml:id="i-48dfd14268acfd82-0">
              Regeringen har varit och är mycket tydlig om energipolitiken.
              För att minska sårbarheten och öka försörjningstryggheten ska
              ett tredje ben av förnybar energi utvecklas i elförsörjningen.
              Därmed minskar vi vårt beroende av storskaliga energikällor som
              kärnkraft och vattenkraft. För att åstadkomma det byggs nu den
              förnybara energin i form av kraftvärme, vindkraft och övrig förnybar
              kraftproduktion ut väldigt snabbt.
            </seg>
            <seg xml:id="i-05760215111ddcb5-0">
              Vi har höjt ambitionsnivån inom elcertifikatssystemet så att
              vi ska ha 25 terawattimmar mer förnybar el till år 2020. Vi har
              knutit samman Norge och Sverige i en gemensam elcertifikatsmarknad
              om 26,4 terawattimmar. Och i energiöverenskommelsen framgår tydligt
              att inriktningen för perioden efter 2020 är en fortsatt successiv
              ökning av den förnybara elproduktionen. I årets budget permanentar
              vi anslaget till energiforskningen på en ny rekordhög nivå som
              från och med 2016 ligger på 1,4 miljarder kronor per år. Vi avsätter
              stöd till både solceller och biogas.
            </seg>
            <seg xml:id="i-a9326698778e4a2f-0">
              Regeringens proposition Kärnkraften förutsättningar för generationsskifte
              (prop. 2009/10:172) bifölls av riksdagen i juni 2010. Avvecklingslagen
              har upphävts, och det är nu möjligt att få tillstånd till uppförande
              och drift av en ny kärnkraftsreaktor förutsatt att den nya reaktorn
              ersätter en av de befintliga reaktorerna. Vidare innebär riksdagsbeslutet
              att industrin inte kan påräkna något statligt stöd i form av direkta
              eller indirekta subventioner. Kärnkraften kommer att vara en viktig
              del av svensk elproduktion under överskådlig tid.
            </seg>
            <seg xml:id="i-59cc1e87646a0002-0">
              Resultaten av denna inriktning av energipolitiken är tydliga.
              Sedan 2006 har elen från vindkraft ökat sex gånger om, elproduktionen
              från biobränslen har ökat med hela 50 procent och i dag är nästan
              hälften av Sveriges samlade energiproduktion förnybar. Det är
              bäst i EU och bland det bästa i världen. Vi har en elproduktion
              som är i det närmaste fri från utsläpp av växthusgaser.
            </seg>
            <seg xml:id="i-18a58b6c48101c56-0">
              Detta har inte skett av sig självt utan är ett resultat av regeringens
              politik som nu leder till en snabb utbyggnad av den förnybara
              energin, allt lägre utsläpp av växthusgaser och en trygg elförsörjning.
            </seg>
          </u>
          <note type="speaker" xml:id="i-e92c547f442c3ec5-0">
            Anf. 2 ÅSA ROMSON (MP):
          </note>
          <u who="asa_romson_f891ec" xml:id="i-4216376318aa3078-0">
            <seg xml:id="i-1972790796614aba-0">
              Herr talman! Jag tackar energiministern för utläggningen om mina
              frågor. Jag återkommer till om jag tycker att det var ett svar
              på frågorna.
            </seg>
            <seg xml:id="i-886a95c39109d538-0">
              Jag tycker att det är ett intressant och viktigt besked som energiministern
              ger här i kammaren. Den borgerliga alliansens energiöverenskommelse
              pratar om ett minskat beroende av kärnkraft i Sverige, men det
              handlar inte på något sätt om att minska kärnkraftsanvändningen
              utan mer om att storskaliga energikällor som kärnkraft och vattenkraft,
              som hon jämställer med denna energikälla, ska minska i betydelse
              jämfört med de småskaliga, moderna och nya förnybara energikällorna.
            </seg>
            <seg xml:id="i-93fc040885676302-0">
              Att vi bygger ut de senare välkomnas naturligtvis av Miljöpartiet.
              Det är en förutsättning för ett hållbart energisystem att vi får
              en betydligt starkare utveckling av utbyggnaden av förnybar energi.
              Vi har bidragit till de regelverken under tidigare regeringskonstellationer
              och bejakat de delar som har förändrats under den här perioden.
              Vi tycker snarare att denna utveckling har gått för långsamt.
              25 terawattimmar till 2020 i elcertifikatssystemet är för lite.
              Det ser man redan nu. Vindkraftsbolagen pekar på att man skulle
              behöva höja denna ram, och vi föreslår 30 terawattimmar till 2020
              som en mer rimlig ram.
            </seg>
            <seg xml:id="i-4e08bcba26472b02-0">
              Vi föreslår vidare att man inför ett garantipris för att få i
              gång solcellsproduktionen och solelsproduktionen i Sverige. Många
              andra länder i Europa går betydligt snabbare fram på detta område
              än vad Sverige gör.
            </seg>
            <seg xml:id="i-6c275d3b5aef4868-0">
              Herr talman! Vi anser dessutom att det finns goda underlag och
              stöd för att ge stöd till bönderna att producera mer biogas via
              ett metanreduceringsstöd och till kommunerna som satte i gång
              en mycket viktig utveckling i Sverige men som under de senaste
              åren har fått allt mindre incitament att fortsätta bygga ut denna
              viktiga energikälla i det förnybara systemet.
            </seg>
            <seg xml:id="i-abf416cbf1d1afb2-0">
              Låt mig återgå till kärnfrågan i min interpellation. Den handlar
              om hur vi i dag ska se på kärnkraftssystemet. Det är en intressant
              princip som energiministern framhäver i samband med energiöverenskommelsen,
              nämligen att det är energibolagens osynliga hand som ska styra
              över kärnkraftsmarknaden snarare än de politiska regelverken.
              Det verkar inte vara en princip som ska gälla på det förnybara
              området, och det är jag glad för. Där har vi faktiskt tydliga
              system som ska generera mer förnybar energi, och det tror jag
              är viktigt.
            </seg>
            <seg xml:id="i-2c5641b2ef358780-0">
              Herr talman! Varför politiken dessutom inte i detta läge, när
              vi efter ett år med upprepade säkerhetsproblem i de gamla, svenska
              kärnkraftsreaktorerna, skulle ha någon som helst åsikt om huruvida
              dessa reaktorer kan börja avvecklas och när man kan börja avveckla
              dem på ett ansvarsfullt och betryggande sätt övergår faktiskt
              mitt förstånd. Inför den kommande vintern tror jag att svenska
              folket är betydligt mer intresserat av att veta att vi har en
              säker produktion genom att säkerhetskulturen i våra kärnkraftverk
              ökar, att kärnkraften och de bolag som styr den får mycket tydliga
              riktlinjer om att följa de säkerhetsbestämmelser som finns och
              att man inte tummar på de reglerna än att veta att man har sammankallat
              möten för att kräva bolagen på en tydlig och säker leverans.
            </seg>
            <seg xml:id="i-d95fc2a0efce4e89-0">
              En följdfråga till ministern blir om hon kan garantera att det
              inte sätts någon press på bolagen att få några undantag från säkerhetsbestämmelserna
              och inte fattas några andra beslut från säkerhetsmyndigheten inför
              denna vinter.
            </seg>
          </u>
          <note type="speaker" xml:id="i-ed14e157811f6f44-0">
            Anf. 3 JENS HOLM (V):
          </note>
          <u who="jens_holm_9bd66a" xml:id="i-46d471b8a6ed6bb1-0">
            <seg xml:id="i-b82cc26305137b2a-0">
              Herr talman! Jag vill börja med att tacka Åsa Romson för en viktig
              interpellation. Under de senaste veckorna har vi sett att det
              finns stora brister vad gäller säkerheten i svenska kärnkraftverk.
              Det är regeringen som har det yttersta ansvaret även om energiministern
              nu försöker lägga över ansvaret på andra aktörer. Men vad gäller
              säkerheten för de här kärnkraftverken är det regeringen som har
              det yttersta ansvaret.
            </seg>
            <seg xml:id="i-980a8b9861c57b2c-0">
              Nyligen såg vi hur ett stort antal aktivister från Greenpeace
              kunde traska in på två kärnkraftverk och vara där under lång tid.
              Det var en väldig tur att det var fredliga aktivister med gott
              uppsåt vad hade hänt om de varit illasinnade terrorister? Det
              ska också tilläggas att en liknande aktion gjordes av Greenpeace
              för två år sedan, och redan då lovade regeringen att man skulle
              vidta åtgärder för att stärka skyddet av de svenska kärnkraftverken.
            </seg>
            <seg xml:id="i-15674daea148d1a6-0">
              Det här tycker jag är ett exempel på de stora risker som finns
              med att ha kärnkraftverk. De blir enkla mål för exempelvis terrorister
              som vill angripa oss.
            </seg>
            <seg xml:id="i-d876efd7547da069-0">
              Strax innan Greenpeace gjorde sin aktion läckte resultat ut från
              EU:s stresstester av 134 reaktorer i Europa. En av de reaktorer
              som pekades ut särskilt var Forsmark, och man konstaterade att
              Forsmark inte skulle klara av ett elavbrott på ungefär en timme,
              därför att det tar lång tid för säkerhetssystemet att träda i
              kraft. Detta medför en risk för härdsmälta.
            </seg>
            <seg xml:id="i-1d45498963733343-0">
              Med anledning av det tycker jag att det är viktigt att vi får
              besked från Anna-Karin Hatt. Har hon och regeringen verkligen
              fullt förtroende för de svenska kärnkraftverken? Kan ni verkligen
              garantera säkerheten på de svenska kärnkraftverken?
            </seg>
            <seg xml:id="i-5d6f69e575a52d6e-0">
              Sedan skulle jag också vilja kommentera det som Anna-Karin Hatt
              tog upp tidigare om att den förnybara energin växer i Sverige.
              Det gör den om vi tittar på vindkraften, och det gör den om vi
              tittar på bioenergin. Det är jättebra, men det, Anna-Karin Hatt,
              har ingenting med er energiöverenskommelse att göra, utan det
              är ett direkt resultat av den tidigare energiöverenskommelsen
              från slutet av 90-talet som mitt parti, Centerpartiet och Socialdemokraterna
              slöt tillsammans och där vi lade in särskilt stöd till förnybar
              energi.
            </seg>
            <seg xml:id="i-c0ae95b02e40d94e-0">
              Det är precis som Åsa Romson säger att vi inte kan stå och stampa
              med exakt samma styrmedel med gamla målsättningar, till exempel
              en målsättning om 25 terawattimmar förnybar energi. Pratar man
              med branschen säger alla att det är alldeles för konservativt.
              Vi måste ha en mer ambitiös målsättning.
            </seg>
            <seg xml:id="i-1cba08e4d5f27a48-0">
              Du nämnde själv solenergin. Titta på andra länder, titta på Tyskland
              och titta på Danmark! Sedan 2006 har solelsproduktionen i Danmark
              tiofaldigats. Vad händer här i Sverige? Det direkta stödet till
              solvärme har ni dragit in, och det direkta stödet till solceller
              kommer, från en redan låg nivå på 60 miljoner, att successivt
              minskas de kommande åren.
            </seg>
            <seg xml:id="i-2466928a53c2a652-0">
              När det gäller energiforskningen som du nämnde är det bra att
              det inte blir den stora neddragning som var planerad, men det
              är ingen satsning när man ligger kvar på samma nivåer som i dag.
            </seg>
          </u>
          <note type="speaker" xml:id="i-3d103d3d94326abf-0">
            Anf. 4 Statsrådet ANNA-KARIN HATT (C):
          </note>
          <u xml:id="i-38dd9ee6d462324f-1" who="unknown">
            <seg xml:id="i-b1cd088281481e9f-0">
              Herr talman! Låt mig vara väldigt tydlig! Högt ställda säkerhetskrav
              är utgångspunkten för alla de tillstånd för kärnkraft som finns
              i Sverige. Ansvaret för en hög säkerhet ligger på de bolag som
              har tillstånd att driva kärnkraftverk. Strålskyddsmyndigheten
              är tillsynsmyndighet och har ansvar att övervaka att bolagen har
              en fullgod säkerhet. När tillsynsmyndigheten ger tillstånd att
              starta en reaktor sker det enbart på basis av huruvida de högt
              ställda säkerhetskraven är uppfyllda eller inte. Det är otroligt
              centralt för regeringen att SSM har full frihet att sköta övervakningen
              av att säkerheten kommer i första rummet. Det gäller nu, och det
              gäller i fortsättningen.
            </seg>
            <seg xml:id="i-627e31a7a06ab57c-0">
              Tittar man på vad som händer nu är det tydligt i Alliansens energi-
              och klimatöverenskommelse att det är viktigt för Sverige att bygga
              ut det förnybara. Nu händer det, tack vare de tydliga mål och
              styrmedel som vi har slagit fast. År 2006 var andelen förnybar
              energi i Sverige 42,7 procent. Då hade Miljöpartiet varit stödparti
              åt Socialdemokraterna i åtta år. Fyra år senare, 2010, var andelen
              förnybar energi 47,9 procent, och nu har vi nästan 50 procent
              förnybar energi i Sverige.
            </seg>
            <seg xml:id="i-6b9c366f80dc556e-0">
              Sedan 2006 har elen från vindkraften ökat sex gånger om. Elproduktionen
              från biobränslen har ökat med hela 50 procent. Jämför man det
              med vad som under samma tidsperiod har hänt med kärnkraften kan
              man se att 2006 stod kärnkraften för 46,7 procent av den svenska
              elproduktionen, och förra året, 2011, stod den enligt preliminära
              siffror för 39 ½ procent. Steg för steg minskar vi Sveriges beroende
              av storskaliga energikällor, till exempel kärnkraften, och bygger
              ut den förnybara energin.
            </seg>
            <seg xml:id="i-2ee4476f8cc743f3-0">
              Regeringen har ingen politik för att bygga nya reaktorer eller
              för att stänga dem som redan finns. Regeringens politik går ut
              på att förse alla inblandade parter på energimarknaden med de
              långsiktiga förutsättningar som krävs för att de ska kunna göra
              nödvändiga investeringar för att nå de av riksdagen antagna energi-
              och miljöpolitiska målen. Vi har hela tiden varit tydliga på den
              punkten. Kärnkraften kommer inte att subventioneras. Reaktorerna
              kommer inte att bli fler, och skulle marknaden anse att det finns
              ekonomi i att byta ut en äldre reaktor mot en ny förutsätter det
              att den i så fall byts ut mot någon av dem som finns på platser
              där kärnkraft redan finns.
            </seg>
            <seg xml:id="i-d729ce18e46c14a1-0">
              Med de här förutsättningarna är det tydligt att när vi förändrar
              energipolitiken från planekonomisk styrning till att ange tydliga
              och bra villkor för det förnybara svarar marknadens aktörer med
              att skjuta över investeringarna alltmer till den förnybara energin.
            </seg>
            <seg xml:id="i-e180536983e7994a-0">
              Skälet till att den här snabba tillväxten av den förnybara energin
              sker är elcertifikatssystemet, det system som Centerpartiet, Vänsterpartiet
              och Socialdemokraterna införde 2003 och som vi sedan dess har
              gjort flera förändringar av. Jag har förstått att Miljöpartiet
              hellre skulle vilja se ett fastprissystem, och jag skulle vilja
              ställa frågan tillbaka till Åsa Romson: Skulle Åsa Romson vilja
              avveckla de gröna elcertifikaten till förmån för det fastprissystem
              som Miljöpartiet i en kommittémotion av Lise Nordin har motionerat
              om i riksdagen?
            </seg>
          </u>
          <note type="speaker" xml:id="i-f73b6ac990167f8a-0">
            Anf. 5 ÅSA ROMSON (MP):
          </note>
          <u who="asa_romson_f891ec" xml:id="i-4216376318aa3078-1">
            <seg xml:id="i-ab26602f49569aba-0">
              Herr talman! Jag kan börja med att direkt svara på frågan. Till
              skillnad från ministern tycker jag att det är viktigt att vi gör
              det här i kammaren. Miljöpartiet är inte emot elcertifikatssystemet
              i den del som används för vindkraften i dag det fungerar i praktiken
              enbart för vindkraft. Vi tycker inte att redan lönsam vattenkraft
              ska ingå i elcertifikatssystemet, vilket vi har gjort tydligt
              i de olika ställningstagandena.
            </seg>
            <seg xml:id="i-dcbdd8ca3e31b1ba-0">
              Däremot tycker vi att det finns nya förnybara energikällor som
              inte alls utnyttjas till sin fulla potential i Sverige. Solelen
              är definitivt en sådan. Vi menar att det skulle vara bra om man
              utvecklar ett fastprissystem eller ett garantiprissystem eller
              feed-in-tariffer för ett sådant system, precis som marknadens
              aktörer säger skulle behövas. Det är det vi har motionerat om
              i riksdagen. Vi drar nämligen lärdom av vad andra länder i Europa
              har gjort. Vi ser tydligt att det är ett system som har lyckats.
            </seg>
            <seg xml:id="i-4abae02f4dc46f94-0">
              Jag skulle vilja vara tydlig med ministern på ett par andra områden.
              För det första tackar jag för det svar som ministern försökte
              vara tydlig med om att säkerheten alltid går först. Jag tolkar
              det som att det inte blir några dispenser den här vintern från
              de säkerhetskrav som finns. Det har ägt rum sådana under andra
              år, och efter ministerns möte med kärnkraftsbolagens styrelser
              och de garantier som hon anser att hon fick för att deras reaktorer
              ska gå i vinter blev man lite orolig för att det därmed indirekt
              sätts press på säkerhetsmyndigheterna i Sverige att ge de dispenser
              som bolagen ibland räknar med att få från säkerhetsmyndigheterna.
            </seg>
            <seg xml:id="i-157580e2345b3992-0">
              Jag tycker att det är bra att ministern är tydlig med att säkerheten
              kommer först och att det inte blir några dispenser. Jag tackar
              för det svaret.
            </seg>
            <seg xml:id="i-98af039f63efec3a-0">
              Sedan är det sorgligt att konstatera att det med Centerpartiet
              i alliansregeringen inte har blivit en tydlig politik som säger
              att mindre beroende av kärnkraft betyder att vi ska ta chansen
              när möjligheten finns att minska kärnkraftsanvändningen i Sverige.
            </seg>
            <seg xml:id="i-bc0f6fc0340b0b03-0">
              Herr talman! År 2012 har vi ett elöverskott i Sverige på 11,4
              terawattimmar. Det är korttidsprognosen från Energimyndigheten.
              Samtidigt visar de att överskottet på längre sikt stadigt kommer
              att växa. År 2020 kommer det att uppgå till 24 terawattimmar.
              Genom att använda det överskottet skulle man kunna fasa ut ganska
              många kärnkraftsreaktorer i Sverige på ett ansvarsfullt och bra
              sätt. Till det kommer naturligtvis en fortsatt stark utväxling
              av förnybar energi. Tilläggas kan att vi behöver en djupare diskussion
              om energieffektivisering, men den debatten kanske vi inte ska
              ta här och nu.
            </seg>
            <seg xml:id="i-11a57c06569458c0-0">
              När det gäller vem som varit ansvarig för det som är bra i energipolitiken,
              det vill säga att vi har en utbyggnad av förnybar energi, tar
              Centerpartiet gärna åt sig äran för att ha varit med och byggt
              upp viktiga system för detta. Man har haft en energiöverenskommelse
              med sittande regering, oavsett färg, sedan 1997. Såvitt jag vet
              är Centerpartiet det enda parti i kammaren som haft ett så långt
              fögderi över energifrågorna. Jag har därför viss förståelse för
              att man vill ta åt sig äran av det. Samtidigt vill man föra fram
              att inget annat parti, trots att de i olika delar stött dessa
              frågor, någonsin gjort något för saken, utan allt har skett under
              den senaste perioden. Centerpartiets egen överenskommelse med
              Socialdemokraterna levererade tydligen inte någonting. Det är
              ett resonemang, herr talman, som inte riktigt går ihop.
            </seg>
            <seg xml:id="i-bc2748c64ec9658d-0">
              För att återgå till interpellationen får jag sammanfattningsvis
              konstatera att energiministern svarar nej på båda mina frågor.
              Hon menar att vi inte ska minska kärnkraften i Sverige över huvud
              taget. Vi ska definitivt inte fatta några politiska beslut om
              den. Jag måste säga, herr talman, att det oroar mig lite grann
              eftersom vi står med en alltmer åldrande reaktorpark. De fredliga
              stresstester som gjorts under det senaste året, och som Greenpeace
              och andra pekat på, är exempel på det. Jag konstaterar att svaret
              är nej på de frågor jag ställde i interpellationen.
            </seg>
          </u>
          <note type="speaker" xml:id="i-bd652a0814b902aa-0">
            Anf. 6 JENS HOLM (V):
          </note>
          <u who="jens_holm_9bd66a" xml:id="i-46d471b8a6ed6bb1-1">
            <seg xml:id="i-f38da4042706daea-0">
              Herr talman! Energiministern säger att andelen el som produceras
              från kärnkraften successivt minskat. Men det beror på att våra
              kärnkraftsreaktorer fungerar så oerhört illa. De står ofta stilla!
              Det är inte för att ni, Anna-Karin Hatt, gett en tydlig signal
              till kärnkraftsindustrin att vi successivt ska fasa ut verksamheten.
              Så har man gjort i exempelvis Tyskland. Om tio år kommer kärnkraften
              att vara avvecklad där. De har redan avvecklat åtta reaktorer,
              och vad är det vi ser? Jo, vi ser en fantastisk tillväxt av den
              förnybara energin bioenergi, solenergi, vindenergi. Man satsar
              mycket på vågkraft, vilket verkar väldigt intressant, och man
              energieffektiviserar.
            </seg>
            <seg xml:id="i-4234d2636cd811a8-0">
              Vissa av de svenska kärnkraftsreaktorerna är nästan 40 år gamla.
              De är mycket riskabla. Jag tog upp exemplet Forsmark men fick
              inget svar från energiministern. Det vill jag ha. Tycker energiministern
              att Forsmark som kärnkraftverk fungerar bra när man med ett strömavbrott
              på upp till en timme inte kan garantera säkerheten, utan det kan
              leda till ett haveri? Det är vad stresstesterna har visat. Tycker
              energiministern att det är tillfredsställande?
            </seg>
            <seg xml:id="i-21a14cce1961dcf8-0">
              Energiministern säger att det inte ska ges några subventioner
              till framtida svensk kärnkraft. Jag vill förklara för alla att
              när Anna-Karin Hatt säger att man ska ersätta en reaktor med en
              annan stämmer det inte, utan man bygger helt nya kärnkraftverk.
              Vem ska ta ansvaret vid ett eventuellt haveri? Kan Anna-Karin
              Hatt lova att framtida byggare i så fall kommer att ta det fulla
              ansvaret? Vilket försäkringsbolag ska gå in och täcka den försäkringen?
              Kan Anna-Karin Hatt lova att företagen inte bildar dotterbolag
              så att man bara tar en liten del av ansvaret vid ett eventuellt
              haveri? Det tycker jag är viktiga frågor att få svar på.
            </seg>
          </u>
          <note type="speaker" xml:id="i-baff749df9064bcc-0">
            Anf. 7 HELENA LINDAHL (C):
          </note>
          <u who="helena_lindahl_7452bc" xml:id="i-9ceba0ff7afd43c1-0">
            <seg xml:id="i-b70060ad27dd7f58-0">
              Herr talman! Jag skulle vilja börja med att säga att ingen ska
              ta ifrån Vänsterpartiet, Socialdemokraterna och Centerpartiet
              införandet av de gröna elcertifikaten. Det gjorde vi tillsammans
              en gång i tiden, och det har visat sig vara en framgångsfaktor.
              Däremot var inte Miljöpartiet med, och det tycker jag är sorgligt.
            </seg>
            <seg xml:id="i-8cb8a286159d3a25-0">
              Det är ingen slump att andelen förnybart ökat markant sedan 2006.
              Det ska ingen heller ta ifrån oss. Det är effekten av Alliansens
              energipolitik. Sedan skulle jag bara vilja påpeka, Jens Holm,
              att jag personligen tycker att Tysklands avveckling av kärnkraften
              är bra, men den är inte helt okomplicerad. Jag var där på besök
              för ett par månader sedan, och det finns stora problem. Det får
              vi dock ta upp vid ett annat tillfälle.
            </seg>
            <seg xml:id="i-6ca7a39ad38613ef-0">
              Vindkraften har sexdubblats sedan 2006, och bioenergin har ökat
              med 50 procent. Är det dåligt? Nej, det är betydligt snabbare
              än när Miljöpartiet var stödparti åt Socialdemokraterna. Spelreglerna
              har förändrats med den nya energipolitiken, ja. Politikerna är
              domare och marknadens aktörer spelare. Vi har med energiöverenskommelsen
              fått långsiktiga spelregler, vilket skapat mycket mer förnybar
              energi. Det är synd att vi inte diskuterar det, för det förändrar
              en hel del av energins möjligheter vad gäller det förnybara.
            </seg>
            <seg xml:id="i-15de8528f2fd43ef-0">
              Det är ingen hemlighet att Centerpartiet vill ha ett långsiktigt
              hållbart energisystem. Kärnkraften är inte det. Med de nya spelreglerna
              byggs det förnybara ut, inte det vill jag poängtera kärnkraften.
            </seg>
          </u>
          <note type="speaker" xml:id="i-42afb6222b0b3405-0">
            Anf. 8 Statsrådet ANNA-KARIN HATT (C):
          </note>
          <u xml:id="i-38dd9ee6d462324f-2" who="unknown">
            <seg xml:id="i-5bb5720e2374474d-0">
              Herr talman! Åsa Romson frågar om jag kan garantera att det inte
              blir några dispenser. Nu är det, tack och lov, inte regeringen
              som sitter och bedömer säkerheten i de svenska kärnkraftverken.
              Det är den ansvariga, kompetenta myndigheten Strålsäkerhetsmyndigheten.
              De beslutar också om det ska ges några dispenser till svenska
              reaktorer. De har det fulla ansvaret. Det lägger sig varken jag
              eller någon annan minister i regeringen i, och det är precis så
              det ska vara.
            </seg>
            <seg xml:id="i-40a2115cba0a1d9b-0">
              Nu förefaller det som om både Miljöpartiet och Vänsterpartiet
              vill gå tillbaka till den årtalsexercis som innebar att vi i denna
              kammare skulle ägna oss åt att fatta beslut om när olika reaktorer
              skulle tas i eller ur drift, den politik som inte ledde till att
              Sveriges beroende av kärnkraften minskade, utan tvärtom ledde
              till att den ökade. Det är bakgrunden till att vi i Centerpartiet
              insåg att vi måste byta metod.
            </seg>
            <seg xml:id="i-5d1a1b5c0934a85a-0">
              Ska vi kunna minska Sveriges beroende bland annat av kärnkraften
              måste vi framför allt fokusera på att få in det som ska ersätta
              den kraften. Det är därför vi ger en tydlig hand till stöd för
              framväxten av den förnybara energin. Samtidigt säger vi att kärnkraften
              får klara sig själv. Den ska stå på egna ben, bära sina egna kostnader
              och kommer inte att få några statliga subventioner. När vi ger
              de beskeden till marknaden svarar marknaden med att kraftfullt
              och snabbt bygga ut den förnybara energin.
            </seg>
            <seg xml:id="i-1017df6779dfd022-0">
              År 2006 stod kärnkraftselen för nästan 47 procent. I dag står
              den för mindre än 40 procent. Vid samma tidpunkt var andelen förnybart
              i det svenska energisystemet knappt 43 procent. I dag är den andelen
              nästan 50 procent. Steg för steg ser vi till att göra det vi lovade
              i energiöverenskommelsen, det vill säga minskar vårt beroende
              av storskaliga energikällor och ser till att bygga ut ett starkt
              förnybart ben i det svenska energisystemet.
            </seg>
            <seg xml:id="i-15ab708482ac254a-0">
              Åsa Romson sade att Miljöpartiet inte är emot de gröna elcertifikaten.
              Det var ett mycket bra besked. Går man tillbaka och tittar historiskt
              är det precis som Helena Lindahl sade, nämligen att när de gröna
              elcertifikaten infördes i denna kammare var det på initiativ och
              genom beslut av Socialdemokraterna, Centerpartiet och Vänsterpartiet.
              När vi 2006 förlängde samma system var det Centerpartiet, Socialdemokraterna
              och Vänsterpartiet som gjorde det. År 2010 höjde vi ambitionsnivån
              i elcertifikaten. Då var det Centerpartiet och de övriga tre allianspartierna
              som gjorde det. Och 2011 knöt Alliansen, där Centerpartiet ingår,
              ihop Sverige och Norge i en gemensam elcertifikatsmarknad.
            </seg>
            <seg xml:id="i-8bf05083f58bac1d-0">
              Vid samtliga dessa fyra tillfällen har Miljöpartiet vid riksdagens
              voteringar konsekvent valt att avstå från att stödja det gröna
              elcertifikatssystemet. Det är inget fel på Åsa Romsons och Miljöpartiets
              ambitioner, men i praktisk handling har Miljöpartiet tyvärr inte
              bidragit till den utbyggnad av förnybar energi som vi ser i dag.
              Det är ganska mycket prat men ofta ganska lite handling från Åsa
              Romson och Miljöpartiet. Det tycker jag är mycket tråkigt.
            </seg>
            <seg xml:id="i-b64fc1bd53bb41de-0">
              I stället säger Åsa Romson att hon vill se ett fastprissystem
              och att hon dragit lärdom av vad andra länder gjort. Jag skulle
              gärna vilja att du utvecklade det, Åsa. Tittar man på er kommittémotion
              verkar det som att ni har tittat på Tyskland. Där är priset för
              utbyggnaden av förnybar energi tio gånger högre för privatkonsumenterna
              än vad det är i Sverige. Just nu sitter den tyska ministern och
              funderar på hur han kan komma ifrån den modell med ett fastprissystem
              som tyskarna har valt och i stället mer kostnadseffektivt få en
              utbyggnad av den förnybara energin.
            </seg>
          </u>
          <note type="speaker" xml:id="i-bb047fcb5b86d83d-0">
            Anf. 9 ÅSA ROMSON (MP):
          </note>
          <u who="asa_romson_f891ec" xml:id="i-4216376318aa3078-2">
            <seg xml:id="i-dfd8999ba26823c6-0">
              Herr talman! Anna-Karin Hatt får ställa en interpellation till
              mig om hon vill diskutera de exakta detaljerna. Vi har i den här
              kammaren lagt fram ambitiösare förslag på utbyggnad av förnybar
              energi, bland annat att elcertifikatssystemet ska ha en ram på
              30 terawattimmar till år 2020. Jag tror att det besvarar din fråga
              ganska tydligt.
            </seg>
            <seg xml:id="i-58c50e40c00fe3d6-0">
              Sverige har unika förutsättningar för att ha ett rent och hållbart
              energisystem. Att få 100 procent förnybart och där ingår inte
              kärnkraften, herr talman är fullt möjligt enligt flera prognoser
              från forskare, miljöorganisationer och andra. Men det kräver att
              vi har en tydlig politik.
            </seg>
            <seg xml:id="i-ef0badfc13bd0ec5-0">
              Här skulle jag vilja utmana energiministern, som hävdar att den
              nuvarande alliansöverenskommelsen skulle ge en så tydlig politik.
              När det gäller kärnkraft gör den inte det, och det var egentligen
              det hon inledde med att säga. Metoden är att säga att det är energibolagens
              osynliga hand som ska styra huruvida Sverige ska ha kärnkraft
              i framtiden, hur länge de gamla osäkra reaktorerna ska stå och
              om man kommer att satsa alla sina sekiner på ny kärnkraft eller
              om man i stället ska satsa dem på de energislag som byggs ut i
              majoritet i hela världen runt omkring oss, det vill säga den nya
              förnybara energin.
            </seg>
            <seg xml:id="i-9ffaed209b1cf51e-0">
              Det är inte så lätt att stå och säga att man kan bygga ut den
              förnybara energin och att det minskar beroendet om man inte också
              är beredd att tala om hur man ser på kärnkraften. Här går energiministern
              som katten runt het gröt. Hon vill inte erkänna att det kommer
              att vara väldigt svårt att gå över 50 eller 53 procent i andel
              förnybar energi i Sverige om man inte är beredd att sätta ned
              foten och se till att det sker en utfasning av den gamla kärnkraften
              i Sverige och att det inte byggs ny. Men med Centerpartiets nuvarande
              allianskonstellation blir det svaret otydligt. Det, herr talman,
              kommer att vara ett större problem för utbyggnaden av förnybar
              energi i Sverige i framtiden än någon annan politik i den här
              kammaren.
            </seg>
            <seg xml:id="i-c5f33c64682e5f29-0">
              Tack för debatten!
            </seg>
          </u>
          <note type="speaker" xml:id="i-fbc7dec95add18bc-0">
            Anf. 10 Statsrådet ANNA-KARIN HATT (C):
          </note>
          <u xml:id="i-681c7e940de94ea7-0" next="cont" who="unknown">
            <seg xml:id="i-100110a162434d65-0">
              Herr talman! Den gröna omställning som vi ska göra är otroligt
              viktig för Sverige och för att vi ska klara klimatutmaningen.
              Men det är lika viktigt att vi ser till att göra den på rätt sätt:
              att vi har långsiktiga och förutsägbara spelregler för både företag
              och privatpersoner och att vi inte över en natt slår till med
              chockhöjda avgifter eller höjer kostnaden snabbt, framför allt
              inte för privatpersoner. Man måste ha en rimlig chans att kunna
              hänga med i den gröna omställningen.
            </seg>
            <seg xml:id="i-0f0d9324c1c66979-0">
              Svenskarna vill vara miljömedvetna och vill leva miljövänligt.
              Men det finns ofta en gräns för hur mycket den egna privatekonomin
              tål. Därför måste man tänka på att det inte fungerar att gå över
              till dyra fastprissystem. Det skulle leda till att kostnaden för
              att bygga ut den förnybara energin i Sverige skulle kanske tiodubblas.
              Man kan jämföra med hur det ser ut i Tyskland. Det fungerar för
              den delen inte heller att kraftigt fördyra transporterna genom
              att chockhöja bensinskatten.
            </seg>
            <seg xml:id="i-194b8a0c02114e42-0">
              Både Miljöpartiet och Vänsterpartiet lyfter ofta fram Tyskland
              och Danmark som goda föredömen. Jag måste säga att jag tycker
              att vi kan hämta mycket energi därifrån. Samtidigt måste vi sätta
              oss själva i relation till dem. Tyskland hade 2010 i sitt energisystem
              11 procent förnybart och Danmark 22 procent. Sverige hade vid
              samma tidpunkt 49 procent förnybart. Målen till 2020 är att tyskarna
              ska nå 18 procent, danskarna 30 procent och vi hälften.
            </seg>
            <seg xml:id="i-469aff49f6703f7f-0">
              Dessa siffror talar sitt eget tydliga språk. Tack vare att Sverige
              under många år och det är fler än Centerpartiet som varit delaktiga
              bedrivit ett målmedvetet arbete för att ställa om samhället i
              mer hållbar riktning har vi kommit längre än många andra. Men
              vi har också en högre ambitionsnivå. Det är bra, för energipolitiken
              är det viktigaste instrumentet för att klara den gröna omställningen
              och klimatutmaningen.
            </seg>
          </u>
          <note xml:id="i-79edf01e02f6c81a-0">
            Överläggningen var härmed avslutad.
          </note>
          <note xml:id="i-5a5498d46087032c-0">
            4 § Bordläggning
          </note>
          <note xml:id="i-18c7313a4033084b-0">
            Anmäldes och bordlades
          </note>
          <note xml:id="i-8dfcd97f36cbdaa7-0">
            5 § Anmälan om interpellationer
          </note>
          <note xml:id="i-9c411a56df932e1c-0">
            Anmäldes att följande interpellationer framställts
          </note>
          <note xml:id="i-5a8ff6741643e0a5-0">
            den 26 oktober
          </note>
          <note xml:id="i-2e6b21f6ae4608a4-0">
            Sven Britton
          </note>
          <note xml:id="i-2e6b21f6ae4608a4-1">
            Sven Britton
          </note>
          <note xml:id="i-2e6b21f6ae4608a4-2">
            Sven Britton
          </note>
          <note xml:id="i-b4b79bf2c63a7221-0">
            Raimo Pärssinen
          </note>
          <note xml:id="i-6f9a2404c8864a5d-0">
            Lars Johansson
          </note>
          <note xml:id="i-7acd2a1bd8121520-0">
            Kerstin Nilsson
          </note>
          <note xml:id="i-c68d5ea9dee2f727-0">
            Gunilla Svantorp
          </note>
          <note xml:id="i-260afa63b3180699-0">
            Ylva Johansson
          </note>
          <note xml:id="i-0b3ec8a3a1aa0f20-0">
            Interpellationerna redovisas i bilaga som fogats till riksdagens
            snabbprotokoll tisdagen den 6 november.
          </note>
          <note xml:id="i-4b62bc312d274447-0">
            6 § Anmälan om fråga för skriftligt svar
          </note>
          <u prev="cont" who="unknown" xml:id="i-f9c887c1708ede13-0">
            <seg xml:id="i-622e8e5c45bcaaa5-0">
              Anmäldes att följande fråga för skriftligt svar framställts
            </seg>
          </u>
          <note xml:id="i-512db8931446212f-0">
            den 25 oktober
          </note>
          <note xml:id="i-282f62ce75e3af8a-0">
            Jens Holm
          </note>
          <note xml:id="i-e8c803d18917b99d-0">
            Frågan redovisas i bilaga som fogats till riksdagens snabbprotokoll
            tisdagen den 6 november.
          </note>
          <note xml:id="i-83fd8acb69ee16fd-0">
            7 § Anmälan om skriftligt svar på fråga
          </note>
          <note xml:id="i-0f35d313955054de-0">
            Anmäldes att skriftligt svar på följande fråga inkommit
          </note>
          <note xml:id="i-512db8931446212f-1">
            den 25 oktober
          </note>
          <note xml:id="i-89315f2bcf5f3b8b-0">
            Kerstin Engle
          </note>
          <note xml:id="i-e3aa3f03051f928a-0">
            Svaret redovisas i bilaga som fogats till riksdagens snabbprotokoll
            tisdagen den 6 november.
          </note>
          <note xml:id="i-0a5c6ad494c38c53-0">
            8 § Kammaren åtskildes kl. 9.35.
          </note>
          <note xml:id="i-14d349357bf04191-0">
            Förhandlingarna leddes av andre vice talmannen.
          </note>
          <note xml:id="i-170dd45b487bfb4f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
