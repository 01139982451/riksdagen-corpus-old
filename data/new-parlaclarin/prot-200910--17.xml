<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--17</head>
          <docDate when="2009-10-20">2009-10-20</docDate>
        </div>
      </front>
      <body>
        <div>
          <note xml:id="i-3ae6a369ec1fb846-0">
            ﻿
          </note>
          <note xml:id="i-002a9c0ed5555bc0-0">
            Riksdagens protokoll
          </note>
          <note xml:id="i-15c86d75f2817f90-0">
            2009/10:17
          </note>
          <note type="date" xml:id="i-ba8eea82dc444f9d-0">
            Tisdagen den 20 oktober
          </note>
          <note xml:id="i-ccd6760800cb8fe3-0">
            Kl. 14:30 - 18:30
          </note>
          <note xml:id="i-b4fdc9d50b551830-0">
            1 § Justering av protokoll
          </note>
          <note xml:id="i-7e6e6cb17b94e7d2-0">
            Justerades protokollet för den 14 oktober.
          </note>
          <note xml:id="i-8ba1f1f058b73c19-0">
            2 § Meddelande om val
          </note>
          <note xml:id="i-77d2c8ce59afd5f0-0">
            Förste vice talmannen meddelade att val av ställföreträdande
            justitieombudsman skulle äga rum onsdagen den 21 oktober .
          </note>
          <note xml:id="i-a1ca32cb120a1c41-0">
            3 § Svar på interpellation 2009/10:22 om Apoteket och ägardirektiv
          </note>
          <note type="speaker" xml:id="i-4d0c5c76b935e14f-0">
            Anf. 1 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e4bb0b126d84e4b1-0">
            <seg xml:id="i-c4db16ccc75dc9a0-0">
              Herr talman! Eva-Lena Jansson har frågat mig om jag avser att
              vidta några särskilda åtgärder för att den nya styrelsen för Apoteket
              AB inte ska tvingas bryta mot aktiebolagslagen. Hon har vidare
              frågat mig om jag avser att vidta några åtgärder för att läkemedelsförsörjningen
              inte ska riskeras och på vilket sätt jag avser att agera för att
              Apoteket AB, som ägs av svenska folket, också fortsättningsvis
              ska kunna vara ett välskött bolag som bidrar med inkomster till
              statskassan och därmed till välfärden.
            </seg>
            <seg xml:id="i-26d9721f7c429e08-0">
              Omregleringen av apoteksmarknaden har utformats med utgångspunkt
              från dem som regleringen ska gynna, det vill säga konsumenterna,
              och inte med utgångspunkt från de gamla eller nya aktörerna. Som
              regeringen angav i propositionen Omreglering av apoteksmarknaden
              (prop. 2008/09:145) finns flera studier som visar att det finns
              betydande fördelar med att öppna marknader för konkurrens. Ökad
              konkurrens höjer produktionseffektiviteten och verkar därmed prissänkande
              samtidigt som konsumenternas valmöjligheter ökar.
            </seg>
            <seg xml:id="i-c34ffe88a3f5d404-0">
              Apoteksreformen har utformats så att erfarenheterna som vunnits
              i tidigare regelreformeringar tillvaratas. En viktig sådan erfarenhet
              är behovet av att särskilt hantera den före detta monopolisten.
              Den samhällsnödvändiga infrastrukturen i form av IT-infrastruktur
              och databaser har därför avskiljts från Apoteket AB och placerats
              i ett särskilt statligt ägt bolag, Apotekens Service AB. Vidare
              har ett särskilt moderbolag, Apoteket Omstrukturering AB, inrättats
              med uppgift att leda och övervaka de processer som är nödvändiga
              för att omstrukturera Apoteket AB, främst genom försäljning av
              apotek, så att goda etableringsförutsättningar för nya aktörer
              åstadkoms.
            </seg>
            <seg xml:id="i-ec605f36ffb0dccd-0">
              Ett av medlen för att uppnå målen med reformen är att det ska
              skapas förutsättningar för en väl fungerande konkurrens där såväl
              små som stora aktörer kan etablera sig och verka. Om Apoteket
              AB skulle fortsätta att ha en alltför stark ställning på den omreglerade
              marknaden finns risk för att Apoteket AB skulle få en sådan konkurrensfördel
              som skulle skapa inträdeshinder och minska etableringsviljan från
              nya aktörers sida. Det finns också alltid en generell risk för
              att dominerande aktörer missbrukar sin ställning. Allt detta leder
              till att konsumenterna riskerar att inte få del av vinster i form
              av ökad tillgänglighet, bättre service och utökat tjänsteutbud,
              som är en målsättning med reformen.
            </seg>
            <seg xml:id="i-802ed7727f61ea81-0">
              Regeringen konstaterade i propositionen Omreglering av apoteksmarknaden
              att det under en övergångsperiod efter en reformering kan finnas
              skäl att ställa särskilda krav på den före detta monopolistens
              agerande på marknaden. Utöver de tidigare nämnda åtgärderna har
              Apoteket Omstrukturering AB beslutat om ett antal detaljbestämmelser
              som gäller för Apoteket AB under den period som omregleringen
              pågår och i ett fall en period därefter. Jag finner ingen anledning
              att befara att de begränsningar som Apoteket Omstrukturering AB
              uppställt i ägarinstruktioner till Apoteket AB skulle kunna innebära
              att läkemedelsförsörjningen riskeras.
            </seg>
            <seg xml:id="i-29a4edae11a77463-0">
              Det är nödvändigt att göra en avvägning mellan den före detta
              monopolistens kommersiella lönsamhet och omsorgen om nya aktörers
              möjligheter att etablera sig på marknaden för att det ska kunna
              skapas förutsättningar för en väl fungerande konkurrens på den
              omreglerade apoteksmarknaden med beaktande av konkurrenssituationen
              i dess helhet. En målsättning för regeringen är att lära av erfarenheterna
              från tidigare omregleringar och säkerställa att apoteksreformen
              utformas och genomförs på ett sätt som tar utgångspunkt i konsumenternas
              och skattebetalarnas perspektiv.
            </seg>
            <seg xml:id="i-7633ff790265b102-0">
              Ett bolags styrelse är enligt aktiebolagslagen underordnad bolagsstämman
              där ägaren utövar sitt inflytande. Styrelsen är skyldig att följa
              de direktiv som bolagets ägare ger. Det bör också nämnas att ansvaret
              för en koncerns ekonomiska situation ligger hos moderbolaget.
            </seg>
            <seg xml:id="i-489629bbc449b6d4-0">
              Apoteket AB ska kvarstå som en central aktör i statlig ägo på
              den konkurrensutsatta apoteksmarknaden och ska ges förutsättningar
              att agera utifrån samma villkor som de nya aktörerna på den konkurrensutsatta
              marknaden. Regeringens ambition är att Apoteket AB ska vara en
              väl fungerande och konkurrenskraftig aktör på denna marknad, och
              den statliga styrningen av bolaget kommer att ha detta som utgångspunkt.
            </seg>
          </u>
          <note type="speaker" xml:id="i-50c53752dd21fb6d-0">
            Anf. 2 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-c6310ac0ae93cb81-0">
            <seg xml:id="i-a7e735a00e9e5514-0">
              Herr talman! Tack, socialminister Göran Hägglund, för svaret!
              Den 18 september i år fattades beslut om nya ägardirektiv för
              Apoteket AB. Det var direktiv som den dåvarande styrelsen vägrade
              att godta. Det ledde till att regeringen sparkade hela styrelsen.
              Styrelseordförande Per Båtelson hävdar i en skrivelse att statens
              agerande förstör Apotekets möjligheter att klara sig på en konkurrensutsatt
              marknad. Vi anser också att ägaren, i det här fallet staten, medvetet
              försöker montera ned ett av Sveriges starkaste varumärken utan
              att ta hänsyn till de negativa konsekvenser detta får för värdet
              på Apoteket AB, säger Båtelson.
            </seg>
            <seg xml:id="i-2328badb87c2bdc8-0">
              Vidare anser Båtelson att Apoteket med de nya ägarinstruktionerna
              inte blir en konkurrensmässig aktör på den svenska marknaden och
              varnar för att läkemedelsförsörjningen hotas. Därav mina frågor
              till Göran Hägglund.
            </seg>
            <seg xml:id="i-af71814e1105f7b9-0">
              Tidigare har jag som ledamot ställt en skriftlig fråga till Göran
              Hägglund för att försöka få ut de här så kallade ägardirektiven,
              riktlinjerna eller vad man nu väljer att kalla dem. I svaret på
              den frågan har jag fått reda på att dokument hos omstruktureringsbolaget
              som rör bolagets styrning av Apoteket AB inte omfattas av tryckfrihetsförordningens
              offentlighetsprincip, det vill säga vi i riksdagen får inte ta
              del av de här handlingarna. Då är det bra att här i riksdagens
              talarstol tala om att vi har fått ta del av andra handlingar som
              till exempel rör Posten AB och ACTA-förhandlingarna i EU och som
              blivit sekretessbelagda. Jag har svårt att förstå varför Göran
              Hägglund inte vill tala om för oss i riksdagen vilka de här restriktionerna
              är. Man undrar vad det är som är så hemligt.
            </seg>
            <seg xml:id="i-c6458797014de1ab-0">
              Göran Hägglund hänvisar i sitt svar om ägarinstruktionen till
              lydnadsplikten när det gäller bolagsstämman. I aktiebolagslagen
              står det: Styrelsen får inte verkställa anvisningar som strider
              mot aktiebolagslagen, tillämplig lag om årsredovisning eller bolagsordning.
              Styrelsen ska därför alltid kontrollera om direktivet är till
              nackdel för bolaget. Det var precis vad styrelsen i Apoteket gjorde
              och konstaterade att detta inte var bra.
            </seg>
            <seg xml:id="i-ae3878c05109b9b2-0">
              Med anledning av de frågor som jag har ställt tidigare och de
              svar jag har fått av Göran Hägglund blir mina frågor till statsrådet:
              Vet Göran Hägglund vilka restriktioner som Apoteket Omstrukturering
              AB har uppställt eller är det bara en förmodan att det har gått
              rätt till? Är Göran Hägglund förhindrad att berätta om ägarinstruktionerna
              eller känner han inte till dem? Finns det någon som kan granska
              ägarinstruktionerna till Apoteket AB?
            </seg>
            <seg xml:id="i-2328169a49245fd5-0">
              Vi har en fristående riksrevision som naturligtvis kan välja
              att granska vad de vill, men jag hoppas att de, om de väljer att
              granska den här affären, också får tillgång till de här handlingarna.
            </seg>
            <seg xml:id="i-a6bc88baeb2e1c83-0">
              Vad är anledningen till att vi i riksdagen inte får ta del av
              de här instruktionerna för Apoteket AB? Vad är argumenten för
              att hemlighålla hela processen för riksdagen som ändå har fattat
              beslut om den här processen trots att vi har röstat emot? Det
              vore av vikt att de som är lagstiftare också får ta del av alla
              viktiga handlingar som rör ett helägt bolag tillhörande svenska
              folket. Därmed är det också av vikt att vi kontrollerar att allting
              går rätt till.
            </seg>
            <seg xml:id="i-ea5394336c6777e2-0">
              Herr talman! Jag önskar få svar från statsrådet på de frågor
              som jag har ställt.
            </seg>
          </u>
          <note type="speaker" xml:id="i-60b5039f7f2b57cf-0">
            Anf. 3 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-0ae7798b4f8846bb-0">
            <seg xml:id="i-285077212431223f-0">
              Herr talman! Jag tycker att Eva-Lena Jansson har skrivit en mycket
              viktig interpellation. Nu kommer jag inte att beröra ägardirektiven
              utan i stället gå in allmänt på detta med Apoteket, för Apoteket
              berör så många människor och i hela landet. Många har varit upprörda
              över utförsäljningen och protesterat mot detta under hela vintern
              och våren. Man sammanför Apoteket med annan statlig service som
              försvinner en efter en, inte minst i glesbygd.
            </seg>
            <seg xml:id="i-80274d6e11440872-0">
              Vad händer till exempel i Sorsele eller i Storuman om apoteket
              säljs? Vem vill köpa det? Vem gör sig pengar på det, där? Gynnar
              det konsumenterna, som ministern sade? Knappast. Hur, i sådana
              fall? Läkemedelsförsörjningen får inte riskeras. Det är ju en
              del av vår välfärd att den är tillgänglig för alla. Om apoteket
              försvinner i glesbygden eller på mindre orter måste staten garantera
              särskilda åtgärder för att folk ska ha tillgång till läkemedel.
              Jag vill veta vilka garantier ministern ger. Varför talar regeringen
              inte om att det inte kommer att bli bättre? Det viktiga för regeringen
              är privatiseringen i sig.
            </seg>
            <seg xml:id="i-730adc84554f8b9f-0">
              Hela försäljningen har gått över styr, det ser vi i och med att
              styrelsen avsattes. Är det inte dags att stoppa den? vill jag
              fråga ministern. Stoppa försäljningen och se över det här en gång
              till!
            </seg>
            <seg xml:id="i-4d8269abf55c0f9c-0">
              Vad händer med ett eventuellt samarbete med Ica? Vilken anledning
              finns för att regeringen över huvud taget vill sälja ut Apoteket
              annat än privatiseringen i sig? Finns det någon rimlig anledning
              annars?
            </seg>
          </u>
          <note type="speaker" xml:id="i-8a53893cbcd2bdf2-0">
            Anf. 4 FINN BENGTSSON (m):
          </note>
          <u xml:id="i-24d698929b8e101a-0" who="unknown">
            <seg xml:id="i-dd601bc1b20cb589-0">
              Herr talman! Det här är verkligen en intressant ideologisk diskussion.
              Låt mig först tacka socialministern för ett klokt avvägt svar,
              som jag bedömer det. Låt mig sedan göra en demokratisk reflexion.
              I valet 2006 ville svenska folket byta majoritetsledning för det
              här landet. Inom ramen för den valrörelse som bedrevs talades
              det tydligt om från allianspartierna att ett av vallöftena var
              att se över den osunda monopolsituation som rådde på apoteksmarknaden
              givet det faktum att vi var och fortfarande är ett av de industrialiserade
              länder som har sämst tillgänglighet till apotek jämfört med andra
              där man saknar monopolsituationen. Det var alltså ett vallöfte
              som i princip skulle infrias.
            </seg>
            <seg xml:id="i-ac19a2908aab84bf-0">
              När det gäller interpellantens frågor och dagens situation är
              det lustigt att notera att även under den nyss avgångna styrelseordförandens
              tid men framför allt under den tidigare styrelseordförandens tid
              inklusive verkställande direktören och hans gruppering har vi
              successivt minskat antalet apotek, och även antalet apoteksombud
              har minskat. Det är alltså så att en redan liten tillgänglighet
              har blivit ytterligare försämrad med det bibehållna monopolet.
              Det fanns alltså all anledning att reagera.
            </seg>
            <seg xml:id="i-9b896a678b5cc369-0">
              Det är nu en gång så att monopol i grunden är en osund konstruktion
              för en marknad som fungerar fritt och öppet och gagnar kunderna
              precis som anges i socialministerns svar. Det tråkiga är att den
              friare och öppnare marknaden som gynnar som framgår av svaret
              från socialministern kunderna, det vill säga patienterna och medborgarna,
              är ett känsligt käril i så måtto att man måste se till att den
              strukturen etablerar sig på ett sunt sätt. Nu är det tyvärr så
              att det är väldigt enkelt att skapa ett monopol, framför allt
              för socialister. Det är ett pennstreck som kör över medborgarnas
              behov och önskemål utifrån rena ideologiska förtecken. Att då
              bryta monopolet och att göra det på ett sunt sätt kräver en omställningsprocess
              som jag tycker att den här regeringen och dess uppbackande riksdagsmajoritet
              på alla sätt har tagit på mycket stort allvar. Man har vänt och
              vridit på frågorna om hur man ska kunna garantera patientsäkerheten,
              hur man ska kunna garantera att priserna verkligen hålls och sänks
              och att man även får en så pass stor tillgänglighet som man har
              förväntat sig. Detta är en mycket svår process, och det sista
              den behöver i det här läget är övertoner av en gammal svunnen
              socialism som vi har återkommit till, den demokratiska utgångspunkten,
              något väljarna tydligt hade att ta ställning till inför valet
              2006 och förkastade.
            </seg>
            <seg xml:id="i-ccde8f1819226f59-0">
              Därför blir interpellantens meddebattörers ord från Socialdemokraterna
              ganska tomma när de nu presenterar en återgång till ett system
              som, vilket jag återigen vill förutskicka, inte ger en tillgänglighet
              som är ökande utan bevisligen är avtagande. Om det är så att varken
              tidigare styrelseordföranden eller verkställande direktören har
              lyckats med detta tror jag att det är väldigt klokt att socialministern
              och regeringen håller denna typ av verksamhet kort så att man
              faktiskt får till stånd den ansvarsfulla omreglering som vi har
              tagit beslut i den här kammaren om ska genomföras.
            </seg>
          </u>
          <note xml:id="i-9ee88587759a7fa5-0">
            I detta anförande instämde Hans Rothenberg och Cecilie Tenfjord-Toftby
            (båda m).
          </note>
          <note type="speaker" xml:id="i-e371d8940b6965b6-0">
            Anf. 5 LENNART AXELSSON (s):
          </note>
          <u who="lennart_axelsson_82f7c1" xml:id="i-8cfb4b64856bbb17-0">
            <seg xml:id="i-e9b9b3beab47028d-0">
              Herr talman! Vi socialdemokrater tillsammans med Vänsterpartiet
              och Miljöpartiet har tydligt deklarerat att vi inte tycker att
              det är någon god idé att slå sönder ett väl fungerande system
              för att se till att vi får den medicin vi behöver när vi behöver
              den. Om man kallar det för socialism eller inte överlåter jag
              till den tidigare talaren här.
            </seg>
            <seg xml:id="i-7a6620657a4ff809-0">
              Faktum är att vi faktiskt har ett system som innebär att vi i
              förhållande till många andra länder betalar väldigt lite för att
              få ut vår medicin. Skälet till det är att vi har just ett apoteksmonopol
              och att vi har en väldigt låg vinstmarginal som innebär att vi
              som skattebetalare och även som kunder betalar lite för det vi
              behöver.
            </seg>
            <seg xml:id="i-ef456f4fcb600947-0">
              Men det vi debatterar nu är alltså ytterligare en del av det
              här sättet att slå sönder det nuvarande apoteksmonopolet. Vi skattebetalare
              vet fortfarande inte var notan kommer att stanna för hela den
              här processen. Tidigare har vi kunnat konstatera att för att kunna
              locka de internationella läkemedelsgrossisterna till att vara
              spekulanter på våra apotek har man tvingats höja den vinstmarginal
              som tidigare fanns. Det innebär alltså att för varje såld förpackning
              från apoteket ska skattebetalarna skjuta till 10 kronor utöver
              den tidigare marginalen. Det motsvarar totalt för de kostnader
              som man normalt har under ett år för medicin en ökad kostnad som
              man skulle kunna använda till att anställa ungefär 2 000 undersköterskor
              i vården i stället.
            </seg>
            <seg xml:id="i-9916d51e4954bb61-0">
              Det är alltså redan tidigare fattade beslut som har fått de här
              konsekvenserna, och jag är helt övertygad om att mina kamrater
              i sjukvården mycket hellre skulle vilja ha ytterligare en arbetskamrat
              vid sin sida som kan ge det stöd som gamla och sjuka behöver än
              att lägga det i fickorna på internationella läkemedelsgrossister.
            </seg>
            <seg xml:id="i-2e232393e60aecdc-0">
              Nästa steg, som vi debatterar i dag, innebär också en ökad kostnad
              för skattebetalarna. Eva-Lena Jansson redogjorde på ett förtjänstfullt
              sätt för vad den tidigare styrelsen menade fanns för risker med
              den hantering som regeringen nu driver igenom genom de direktiv
              som man har gett. Ordförande Per Båtelson sade att de nya direktiven
              innebär en stor värdeförstöring i Apoteket AB, och det är inte
              till gagn för skattebetalarna.
            </seg>
            <seg xml:id="i-d274855135ff99af-0">
              Inlåsningseffekter kommer nog att drabba företaget långt framöver,
              och Apoteket AB med dess över 10 000 anställda omsatte förra året
              drygt 40 miljarder kronor, så det är väldigt stora pengar som
              vi nu leker med.
            </seg>
            <seg xml:id="i-c8c16101c8ff6109-0">
              I grunden tycker jag, precis som Britta Rådström var inne på,
              att det här inte är något annat än en ideologisk lekstuga som
              man håller på med från regeringens sida. Jag beklagar verkligen
              att man tvingar så många anställda att befinna sig i ovisshet
              om vad som kommer att hända framöver.
            </seg>
            <seg xml:id="i-b019a79edb3233aa-0">
              Jag läste i Nerikes Allehanda en debattartikel från Farmaciförbundet
              om att utförsäljningen bör stoppas eftersom mycket är oklart om
              villkoren för apoteken. De är representanter för alla medlemmar
              som nu är oroliga för vad som kommer att hända framöver.
            </seg>
          </u>
          <note type="speaker" xml:id="i-71a8493b8dc9a0a4-0">
            Anf. 6 RONNY OLANDER (s):
          </note>
          <u who="ronny_olander_1b0863" xml:id="i-4849743379be7b29-0">
            <seg xml:id="i-4d05491e3aece1f1-0">
              Herr talman! Den debatt som nu pågår är oerhört viktig. Är det
              på det viset, socialministern, att det är en ideologisk fråga
              om privatisering, utförsäljning och avreglering som nu pågår i
              vårt land och har gjort det under rätt så lång tid?
            </seg>
            <seg xml:id="i-d054f0fe94bd920a-0">
              Det som är viktigt att fundera kring är den låga läkemedelsanvändning
              som finns i Sverige bland Sveriges befolkning. Om man gör en jämförelse
              med i EU och i Europa är det en betydligt större användning av
              läkemedel. Det gäller just den tillgänglighet som den borgerliga
              regeringen eftersträvar att man ska ha.
            </seg>
            <seg xml:id="i-880242d38922543a-0">
              Likadant gäller det vinstkrav och ökning av det. Man kan sälja
              ut filialerna i Apoteksbolaget och sälja dem i stora sjok. De
              som kommer att anmäla intresse är naturligtvis läkemedelsgrossister
              och andra som har ett intresse av att det äts mer antibiotika,
              mer läkemedel och så vidare. Det är väl inte det som i Sverige
              ska känneteckna det som vi känner en stor stolthet över?
            </seg>
            <seg xml:id="i-add291369c422c81-0">
              Den fråga man måste ställa sig är: Är det någon i Sverige boende
              person som inte har fått läkemedel i tid? Det är så ni har argumenterat
              med lättillgängligheten, att bryta upp monopol och den typen av
              resonemang. Vilket är nästa monopol som ska brytas upp?
            </seg>
            <seg xml:id="i-48b1928806ed379a-0">
              Jag fick i går i min brevlåda något som kanske talar om hur framtiden
              ska bli. Det var från ett bensinbolag som nu inför vintern erbjöd
              vinterdäck, motorolja och batteriladdare. De skrev: Sedan kan
              du få receptfria läkemedel på din bensinstation.
            </seg>
            <seg xml:id="i-9cc50b381d52ba5f-0">
              Är det så det är tänkt? Om det är så det är tänkt gäller min
              nästa fråga vad som händer när man ska sälja receptfria läkemedel
              på en bensinstation, i en matvaruaffär eller var det nu kommer
              att ske.
            </seg>
            <seg xml:id="i-9e0835597a7d1334-0">
              Vilken kontroll, erfarenhet, kunskap finns där på plats? Bensinstationer
              är oftast öppna från tidig morgon till sen kväll. Det kanske till
              och med är dygnet-runt-försäljning. Är det tänkt att man bland
              allt detta ska kunna få receptfria läkemedel?
            </seg>
            <seg xml:id="i-3ef7049954b7c57e-0">
              Som exempel finns det receptfria läkemedel som den mycket kunniga
              personal som finns inne på apoteken bestämt avråder från: Du ska
              inte använda det läkemedlet tillsammans med ett annat läkemedel,
              för det påverkar din kropp negativt. Det blir njurar och lever
              som blir attackerade fastän medlen är receptfria.
            </seg>
            <seg xml:id="i-c43e8737eed0c9bc-0">
              Farmaceututbildningar och liknande innebär utbildning under många
              år. Man kan nu kanske se mängden som behövs om det ska bemannas
              på olika ställen. Kan socialministern lugna Sveriges befolkning
              och alla oss som funderar med att det på varje plats kommer att
              finnas människor som är kunniga, kompetenta och så vidare?
            </seg>
            <seg xml:id="i-4174310aa7aefed2-0">
              Det finns många sådana frågeställningar som man går och funderar
              på. Sedan är det väl ändå så, socialminister Göran Hägglund, att
              det bara är en ideologisk fråga att vi ska sälja ut så mycket
              vi kan?
            </seg>
          </u>
          <note type="speaker" xml:id="i-2dcb761316090f24-0">
            Anf. 7 HANS ROTHENBERG (m):
          </note>
          <u who="hans_rothenberg_943492" xml:id="i-48fcd197a0b79aed-0">
            <seg xml:id="i-f7ddaa701fa2e807-0">
              Herr talman! Att stå i Sveriges riksdag är en förmån. Att stå
              i Sveriges riksdag och få diskutera frågor som rör ens övertygelse,
              det som handlar om ideologi, är en ytterlig förmån. Man blir lite
              förbryllad när man i debatten hör: Det här är ett ideologiskt
              argument. Det finns principer bakom varför man fattar beslut.
            </seg>
            <seg xml:id="i-895a9b5910941b4b-0">
              Jag trodde faktiskt att det var därför vi var i Sveriges riksdag.
              Jag trodde att vi var här för att företräda de medborgare som
              har givit oss förtroendet. Det är i det här fallet förtroendet
              att genomföra en omreglering av Apoteket och det gamla apoteksmonopolet.
            </seg>
            <seg xml:id="i-61b7cebbb7e971c6-0">
              Som alltid kommer vi tillbaka till diskussionen huruvida ägarstrukturen
              i statliga verksamheter över huvud taget får förändras eller ej.
              Då kommer övertoner om att man är upprörd över utförsäljningar.
            </seg>
            <seg xml:id="i-80b9afa79ad59bb3-0">
              Vi har haft den diskussionen om andra bolag, till exempel om
              Vin &amp; Sprit. Det gav de svenska skattebetalarna och statskassan
              många miljarder mer tillbaka i värde än vad bolaget i det statliga
              ägandet självt kunde svara upp emot.
            </seg>
            <seg xml:id="i-aedfb601a35e3fbd-0">
              Det handlar inte om utförsäljning utan om att öppna möjligheter.
              Det var intressant att höra de tidigare talarna. De har hela tiden
              radat upp argument här för att vårda bolaget och att krama det
              statliga Apoteksbolaget. Men de nämner inte patienterna och personalen.
            </seg>
            <seg xml:id="i-e139790cffe4ac91-0">
              Personalen har varit inlåst i ett system där man inte har kunnat
              starta sin egen verksamhet. De har varit låsta i de bojor som
              det innebär att inte kunna få vara entreprenör och kunna skapa
              en frihet, alternativ och möjligheter inom sin yrkesutövning.
            </seg>
            <seg xml:id="i-913660dbb7cfd442-0">
              Det är nu möjligt. Det är till och med fler farmaceuter som har
              önskat att få starta egen verksamhet än det finns apotek i Sverige.
              Det handlar inte om att sälja ut, att slå patienter i bojor och
              skapa färre alternativ. Det är tvärtom.
            </seg>
            <seg xml:id="i-ad58d6725b5a93c1-0">
              I dag finns det ett apotek i Sverige som tillhandahåller mediciner
              för dem som är sjuka efter kl. 22.00 på kvällen. Jag vet inte
              om Apoteket C W Scheele som ligger i centrala Helsingfors är alternativet
              för dem som bor i Sorsele att åka till på natten när vederbörande
              akut behöver medicin till sitt sjuka barn.
            </seg>
            <seg xml:id="i-5716fe503e561ed5-0">
              Det handlar om tillgänglighet för patienter och att kunna ha
              ett varierat utbud på platser där det tidigare inte har varit
              möjligt. Att kunna köpa huvudvärkstabletter på en bensinstation
              är väl en salvelse för såväl kroppen som själen? Det är betydligt
              färre CO2-utsläpp i de produkter som bensinmacken i så fall skulle
              sälja än vad det är i den bensin som puttrar ut ur avgasrören.
            </seg>
            <seg xml:id="i-1e46a66b99ba5ecc-0">
              Personalen får möjlighet att skapa alternativ och tillhandahålla
              och skapa en kundnära kontakt med patienter runt om i landet.
              Vid apoteksreformen i Norge kunde vi konstatera att det blev fler
              apotek efter avregleringen.
            </seg>
            <seg xml:id="i-4261e9c683ef5c2e-0">
              Jag kommer tillbaka till de argument som florerade när vi hade
              debatten i våras. I dag är det Sverige som i några veckor till
              tillsammans med Nordkorea och Kuba fortfarande har kvar apoteksmonopolet.
              Snart är Kuba och Nordkorea ensamma. Där kan vi tala om ideologisk
              låsning.
            </seg>
          </u>
          <note xml:id="i-78be8f805aeeab02-0">
            I detta anförande instämde Cecilie Tenfjord-Toftby (m).
          </note>
          <note type="speaker" xml:id="i-a7bb56605c4986be-0">
            Anf. 8 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e4bb0b126d84e4b1-1">
            <seg xml:id="i-002a13a527018421-0">
              Herr talman! Tack för många inlägg! Det ger möjlighet att lägga
              en del saker till rätta. Det finns en del saker som vi kanske
              inte hade behövt diskutera om vi hade haft propositionen framför
              oss här i kammaren.
            </seg>
            <seg xml:id="i-e076145a158b87d3-0">
              Väldigt många av de argument som nu använts har diskuterats flera
              gånger tidigare. Det gäller till exempel glesbygdsargumenten.
              Det är en vanföreställning om man tror att det är så att apotek
              i glesbygd per definition är mindre lönsamma än andra. Då vet
              man inte riktigt vad man talar om.
            </seg>
            <seg xml:id="i-46ede80a5d9d47a0-0">
              Det är också så att hade man läst propositionen hade man känt
              till det regelverk som gäller för dem som kommer att driva apotek
              framöver i klustren och att de också kommer att ha en skyldighet
              att driva vidare de apotek som redan finns.
            </seg>
            <seg xml:id="i-d811360dd992bb45-0">
              Hade man följt debatten hade man känt till att i Norge, som nämndes
              som exempel här tidigare, är det 15 kommuner som aldrig tidigare
              haft ett apotek som nu har fått ett efterlängtat apotek. Det gör
              det lättare för medborgarna att få tag i det läkemedel som man
              behöver utan att behöva lägga många mil under sig på vägen för
              att få tag i det som man behöver just då. Det är en oerhörd förbättring
              som inträffat.
            </seg>
            <seg xml:id="i-0d38edc1e90c3fc0-0">
              Är detta en ideologisk fråga, frågar Ronny Olander? Ja, självklart
              är det en ideologisk fråga. Men frågan är: Vad får denna ideologi
              för praktiska tillämpningar?
            </seg>
            <seg xml:id="i-8cb3531f6ecd8720-0">
              Med er politik har vi en statlig ägare som äger alla de apotek
              som finns, och vi har problem när det gäller tillgängligheten
              i Sverige. Vi har lägre tillgänglighet än i alla andra jämförbara
              länder. Vi har en lägre servicenivå, och vi har mindre generösa
              öppettider än man har i andra länder. Det är den praktiska följden
              av er politik.
            </seg>
            <seg xml:id="i-9bb8127b2254c2b8-0">
              Vi föreslår en ny lösning som innebär att fler aktörer kommer
              in på marknaden. Jag har till och med fått riksdagen att besluta
              om detta. Fler aktörer kommer att kunna erbjuda sina produkter.
              Följden kommer att bli generösare öppettider och bättre tillgänglighet
              för den småbarnsfamilj som har barn som är täppta i näsan och
              inte kan sova och håller hela familjen uppe och där barnen far
              illa för att de inte kan sova. Om de kan ta sig till bensinmacken,
              Ronny Olander, och köpa nässprej till barnen är de förmodligen
              väldigt glada över detta.
            </seg>
            <seg xml:id="i-57502a5a3d28be55-0">
              Ska man fullfölja Ronny Olanders resonemang får man upphöra med
              alla de olika depåer som finns. Jag befinner mig till exempel
              på Öland på somrarna. I den lilla Icabutiken finns inte bara mjölk,
              paprika och grillkorv att köpa, utan där kan jag också köpa vissa
              läkemedel. Läkemedelsverket har gjort en begränsad lista av receptfria
              läkemedel, sådant som bedöms kunna säljas utan att vi äventyrar
              säkerheten, precis som i dag. Samma lista som gäller i dag ska
              kunna användas i fortsättningen. Jag vet inte om Ronny Olander
              har någonting särskilt emot att just bensinmackar skulle sälja
              det här. Det är möjligt. I så fall får han redogöra för detta.
            </seg>
            <seg xml:id="i-1d22984ce925e55d-0">
              Finns det ett intresse av att kränga mer av receptbelagda läkemedel?
              är en annan fråga. Det här skulle vara stora bolags önskemål.
              Då vill jag bara påminna om att när det gäller receptbelagda läkemedel
              är det så att beslut om vilka läkemedel som du och jag ska ha
              som patienter fattas av läkare i samråd med patienter. Man förskriver
              läkemedel. Det är ett förtroende som vi har gett till läkarna
              och som inte påverkas av hur apotekssituationen ser ut. Där gäller
              naturligtvis läkaretiken och det regelverk som gäller där.
            </seg>
          </u>
          <note type="speaker" xml:id="i-c3cf7441423a35bf-0">
            Anf. 9 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-c6310ac0ae93cb81-1">
            <seg xml:id="i-7c84f57fc3f56c67-0">
              Herr talman! Det är fascinerande att statsrådet under de minuter
              han hade på sig inte svarade på interpellantens frågor med hänvisning
              till interpellationen som jag nyligen har ställt och fått några
              luddiga svar på. Jag tänker upprepa dem till Göran Hägglund, så
              att han får möjlighet att nedteckna dem och därmed svara på dem.
            </seg>
            <seg xml:id="i-b87bdd15acbd38d9-0">
              Det handlar om direktiv till Apoteket AB. Man hade kallat till
              en extrastämma som styrelsen inte kände till. När styrelsen fick
              kännedom om detta meddelade man att man inte tänkte ta del av
              direktiven, för man ansåg att det äventyrade Apoteket AB. Det
              ledde till att regeringen sparkade styrelsen.
            </seg>
            <seg xml:id="i-a8a298f96f182041-0">
              Jag har försökt få ut de här handlingarna. Jag har inte kunnat
              ta del av dem. Jag vet att även medier har försökt få tag på handlingarna
              men inte kunnat ta del av dem. Jag har ställt en skriftlig fråga
              till statsrådet om jag kan ta del av handlingarna och om riksdagen
              kommer att kunna ta del av dem. Jag har inte fått något svar på
              det heller, utan en hänvisning till att de inte lyder under offentlighetsprincipen,
              vilket inte är svar på frågan.
            </seg>
            <seg xml:id="i-5e82c4c122234606-0">
              Jag upprepar: Betyder det här svaret att Göran Hägglund vet vilka
              restriktioner som Apoteket Omstrukturering AB har uppställt i
              ägarinstruktionen till Apoteket AB? Är Göran Hägglund förhindrad
              att berätta om ägarinstruktionerna, eller känner han inte till
              dem? Finns det någon som kan granska ägarinstruktionerna till
              Apoteket AB? Om Riksrevisionen, en fristående organisation som
              självständigt kan granska vilket bolag de vill, skulle vilja gå
              in och granska, kan de då ta del av handlingarna? Och vore det
              inte viktigt att vi i riksdagen kunde ta del av de här instruktionerna
              till Apoteket AB? De har uppenbarligen lett till att den styrelse
              som var satt att försvara bolaget utifrån aktiebolagslagen har
              sagt att man äventyrar hela bolagets framtid och att man äventyrar
              läkemedelsförsörjningen.
            </seg>
            <seg xml:id="i-9f179a7e2e83ca4e-0">
              Kan statsrådet här och nu garantera att Sverige inte riskerar
              läkemedelsförsörjningen genom den här förändringen? Kan statsrådet
              också här, med hänvisning till det svar vi har fått, garantera
              att både svenska folket och landstingen, för det är naturligtvis
              landstingen som kommer att betala en stor del av läkemedelskostnaderna,
              får sänkta läkemedelspriser? Kan han garantera att det finns fler
              öppna apotek efteråt? Och kan han garantera att det inte blir
              som i Norge, med ökade läkemedelskostnader för både det norska
              folket och den norska staten?
            </seg>
            <seg xml:id="i-05e4e3ce08fc7e2c-0">
              Herr talman! Jag hoppas att statsrådet har tid att svara på de
              frågor jag har med anledning av hans svar på interpellationen.
            </seg>
          </u>
          <note type="speaker" xml:id="i-deaa335849d06833-0">
            Anf. 10 BRITTA RÅDSTRÖM (s):
          </note>
          <u who="britta_radstrom_67c82d" xml:id="i-0ae7798b4f8846bb-1">
            <seg xml:id="i-61a7ef24fc1d47d8-0">
              Herr talman! Jag fick inte heller svar på en del av de frågor
              jag ställde. Det handlar om apoteken i glesbygden. Är ministern
              beredd att garantera särskilda åtgärder så att läkemedelsförsörjningen
              ändå kommer att tryggas? När vi pratar om glesbygd handlar det
              också om människor som bor utanför den kanske lilla tätorten och
              har tio till tolv mil till den för att besöka sitt apotek.
            </seg>
            <seg xml:id="i-6a0d48e4c3227e49-0">
              En annan fråga är hur man garanterar läkemedelssäkerheten och
              kunskapen hos personalen om det släpps fritt. Om man jämför med
              andra länder där det är möjligt att gå in på apotek och köpa nästan
              vad som helst utan recept kan man fundera: Om det släpps helt
              fritt i Sverige också, hur garanteras detta?
            </seg>
            <seg xml:id="i-b49b08426dd2a5be-0">
              Vad jag menar är att det viktigaste för regeringen är: Sälj ut,
              sälj ut! Förutom det har det varit att sänka skatterna; det är
              bekant. Det är de två viktigaste frågorna.
            </seg>
            <seg xml:id="i-a0e69a5e128e4d42-0">
              Jag vill inte påstå att apoteken i glesbygden är lönsamma. Det
              har jag svårt att tro, eftersom det bor så lite folk där. Men
              de bör ändå garanteras försörjning av läkemedel.
            </seg>
          </u>
          <note type="speaker" xml:id="i-60af3f4ea9693d3d-0">
            Anf. 11 FINN BENGTSSON (m):
          </note>
          <u xml:id="i-24d698929b8e101a-1" who="unknown">
            <seg xml:id="i-f2315bdf5e992310-0">
              Herr talman! Det här är både en ideologisk debatt och en annan
              debatt som handlar om sakfrågor. Vi tar det ideologiska först.
            </seg>
            <seg xml:id="i-e7f5a4acfe2420fb-0">
              Här har nu två debattörer, interpellanten och en till, varit
              uppe och krävt att socialministern ska garantera både det ena
              och det andra. Precis som det står i svaret handlar detta om en
              reform med kunderna i fokus, någonting som socialdemokratin uppenbarligen
              inte förstår. Det man däremot garanterar från oppositionen, om
              jag hörde rätt, är att man vill bibehålla och kanske försämra
              tillgängligheten, när vi redan har den sämsta tillgängligheten
              i jämförbara länder till våra läkemedel när vi behöver dem. Man
              vill garantera en fortsatt ofrihet för dem som arbetar i verksamheten
              att efter eget huvud få starta och driva verksamhet. Man vill
              garantera att vi tillhör den lilla klick av kommunistiska diktaturer
              som fortfarande har kvar detta monopol. Man vill kort sagt garantera
              att vi backar fortare än kvickt, inte in i framtiden, utan tillbaka
              till urtiden. Det är pinsamt att höra detta när svenska folket
              har valt ett annat alternativ i ett öppet demokratiskt val.
            </seg>
            <seg xml:id="i-5740bcd71959439e-0">
              I sakfrågan får vi höra ett fantastiskt resonemang av Ronny Olander,
              nämligen att den lägre tillgänglighet vi har i Sverige faktiskt
              är gynnsam. Den är så gynnsam att man egentligen slipper använda
              läkemedel, som enligt Ronny Olander uppenbarligen är en fara för
              hälsa och liv och lem. Med det resonemanget borde vi stänga alla
              apotek och förbjuda läkemedel. Det är en väg som vi möjligtvis
              inte bör vandra.
            </seg>
            <seg xml:id="i-df17948e168bad4d-0">
              Ronny Olander ställer den omöjliga frågan om någon här i Sverige
              inte har fått läkemedel i tid. Det kan jag svara Olander på. Det
              har verkligen varit så. Problemet är att vi bara har ett enda
              nattöppet apotek i hela landet. Om man av till exempel sjukvårdsupplysningen
              får besked om att man behöver läkemedel får man dessutom uppsöka
              sjukvården och konsumera dyrbar tid av vården för att få ett ganska
              banalt läkemedel utskrivet eller rekommenderat som man själv hade
              kunnat ordna om man kunnat köpa det på ett av de leveransställen
              vi nu kommer att få många fler av.
            </seg>
          </u>
          <note type="speaker" xml:id="i-517ce5eaa3551248-0">
            Anf. 12 LENNART AXELSSON (s):
          </note>
          <u who="lennart_axelsson_82f7c1" xml:id="i-8cfb4b64856bbb17-1">
            <seg xml:id="i-4d97d406078b2afe-0">
              Herr talman! Att man i och med att man vann valet fått mandat
              från svenska folket att göra detta kan säkert hävdas. Jag tror
              dock inte att jag hittat någon bland alla de människor jag träffat
              som tycker att detta är en jättebra idé. Hur starkt mandatet är
              kan man därför fundera över.
            </seg>
            <seg xml:id="i-017cf83af8466874-0">
              Att Hans Rothenberg inte vet hur partierna tagit ställning i
              delar av dessa frågor kan jag ha viss förståelse för, men att
              inte heller socialministern verkar veta det gör mig lite bekymrad.
              När man blandar ihop icke receptbelagda mediciner med sådana som
              är receptbelagda blir det naturligtvis knepigt för dem som lyssnar
              att veta vad vi står för.
            </seg>
            <seg xml:id="i-f272d3bcf53a682e-0">
              Vi har sagt att vi tycker att det är helt okej att öppna upp
              för att sälja läkemedel på Ica, Konsum och så vidare. De nässprejer
              och huvudvärkstabletter som utgjorde en ganska stor del av Göran
              Hägglunds inlägg är inte vad vi i dag diskuterar. Vi säger att
              man ska behålla apoteksmonopolet när det gäller de receptbelagda
              läkemedlen men göra det möjligt att köpa vissa receptfria läkemedel,
              såsom allergimedicin och nässprej, i andra butiker, exempelvis
              Konsum. Men och det är ett viktigt men för att detta ska kunna
              tillåtas måste läkemedelssäkerheten alltid garanteras. Det ska
              alltid finnas farmaceuter tillgängliga på de ställen där sådana
              läkemedel säljs.
            </seg>
            <seg xml:id="i-f56b9be4635de9b3-0">
              Det handlar alltså om den stora och viktiga delen av vår gemensamma
              hälso- och sjukvård, inte i första hand om huvudvärkstabletter.
            </seg>
          </u>
          <note type="speaker" xml:id="i-8faba911f6b9c6b9-0">
            Anf. 13 RONNY OLANDER (s):
          </note>
          <u who="ronny_olander_1b0863" xml:id="i-4849743379be7b29-1">
            <seg xml:id="i-c3cbf1ef98457ac7-0">
              Herr talman! Det är intressant att så många meddebattörer tar
              upp dessa viktiga frågor.
            </seg>
            <seg xml:id="i-68114e67dfcf35d9-0">
              Det jag sade om bensinstationer och annat var just utifrån en
              kontroll- och säkerhetsaspekt. Det är viktigt att veta vilka som
              jobbar på de olika ställena, även om det finns en lista; jag har
              också varit på Öland och sett listan. Lennart Axelsson förklarade
              det hela väldigt bra. Det jag pratade om gällde alltså någonting
              helt annat.
            </seg>
            <seg xml:id="i-f67c1513897919f8-0">
              Sedan måste det vara lite pinsamt för Göran Hägglund att ha sådana
              meddrabanter, även om jag förstår att han inte kan styra över
              det, som snackar om kommunistdiktaturer och det ena med det andra.
              Detta ska väl vara en saklig debatt om huruvida man ska säkerställa
              att det verkligen finns läkemedel för människorna ute i landet.
            </seg>
            <seg xml:id="i-02d6d3ddba776453-0">
              Det jag sade om ett EU-perspektiv handlar om att ingen kommer
              hit och skapar stora kluster, tar över verksamheter, utan för
              att tjäna pengar. Det är inga välgörenhetsfirmor som kommer hit
              och säger att de ska göra detta för Sveriges befolkning. De har
              naturligtvis ett intresse av att sälja. Det är därför de i så
              fall kommer hit. De borgerliga ledamöterna får hyfsa till debatten,
              för annars blir det, som jag sade, nästan pinsamt.
            </seg>
            <seg xml:id="i-4740088a66708571-0">
              Jag frågade om inte socialministern tycker att Apoteksbolaget
              har fungerat, om det finns några svenskar som inte har fått läkemedel,
              även om man alltid kan hitta enstaka sådana fall. Vi är också
              beredda att göra detta för dem som behöver receptfria läkemedel.
            </seg>
            <seg xml:id="i-41cfdb71398f045e-0">
              Som det sades är det här också en ideologisk fråga. Alliansen
              sålde ut Vin &amp; Sprit i Åhus. 50 miljarder fick man till statskassan.
              De pengarna är borta, det finns inte en krona kvar. I stället
              lånar man 100 miljarder i den kommande budgeten. Det är alltså
              en ideologisk fråga. Alliansen vill privatisera, sälja ut statens
              egendomar. Det är vad det går ut på. Det förstår vi efter denna
              debatt. Jag tackar Finn Bengtsson och Hans Rothenberg för det
              klargörandet.
            </seg>
          </u>
          <note type="speaker" xml:id="i-ea9900ba6a9e02e3-0">
            Anf. 14 HANS ROTHENBERG (m):
          </note>
          <u who="hans_rothenberg_943492" xml:id="i-48fcd197a0b79aed-1">
            <seg xml:id="i-51bfab603f1b53f4-0">
              Herr talman! Vi är inne i en tid när debatten om att tillhandahålla
              vaccin mot svininfluensan är livlig. Hinner vaccinet komma i tid?
              Kommer man att i tid hinna vaccinera människor som behöver det?
              Ska vi få tillgång till vaccinet? Ska vi i Sverige få tillgång
              till mediciner som människor, medborgare, behöver?
            </seg>
            <seg xml:id="i-9fe1ae8f8bf9bbdc-0">
              När svininfluensan kanske kommer i en andra våg och lägger stor
              belastning på såväl Apoteket AB som de fristående apotek som förhoppningsvis
              öppnar inom kort står vi i Sveriges riksdag och diskuterar huruvida
              vi ska behålla monopolet, minska tillgängligheten, se till att
              inte skapa möjligheter för människor som behöver få tillgång till
              detta.
            </seg>
            <seg xml:id="i-996ae1c8befec3f3-0">
              Reformen om avreglering av apoteksmonopolet handlar dels om receptbelagda
              mediciner som ska säljas via apotek, dels om receptfria läkemedel
              som patienter, medborgare, ska ha tillgång till på andra platser
              än på de apotek som landet runt vanligtvis stänger kl. 18.00.
              Det är i dag lättare att dygnet runt få tag på hälsoskadlig tobak
              än att kunna köpa magnecyl på apoteket eller i någon annan butik.
              Det är i dag lättare att köpa öl, må vara 3,5-procentig folköl,
              i butiker dygnet runt, flera dagar i veckan, när apoteket har
              stängt.
            </seg>
            <seg xml:id="i-9433fe7118d99dfe-0">
              Jag har ännu inte hört någon från oppositionssidan tala om patientperspektivet
              och personalperspektivet. Lennart Axelsson har inte mött någon
              som applåderar reformen. Välkommen till verkligheten! Kom ut och
              möt de 1 100 farmaceuter som gärna vill starta eget. Sunt förnuft
              är en bra ideologi i detta sammanhang.
            </seg>
          </u>
          <note type="speaker" xml:id="i-30ea44f088f74ad4-0">
            Anf. 15 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-6b07024833927704-0">
            <seg xml:id="i-c8ea6830bc0b50f2-0">
              Herr talman! Apoteket och vem som ska äga det är en oerhört viktig
              fråga för svenska folket. Det hela är kanske inte så enkelt som
              flera av talarna på den borgerliga sidan framfört. Det handlar
              om vad som är viktigt för samhället, att gemensamt äga för att
              kunna vara säker på att det finns en trygg försörjning för alla,
              oavsett var i landet man bor. Där någonstans måste man börja.
            </seg>
            <seg xml:id="i-890e4029f4fc8aac-0">
              Jag blir lite rädd när jag hör socialminister Göran Hägglund
              nästan lite grann raljera över barn som är täppta i näsan och
              att man då ska kunna åka till bensinmacken. Det är inte det som
              är bekymret. Som Lennart Axelsson tydligt redogjorde har vi ingenting
              emot att man redan i dag kan köpa vissa av dessa produkter i livsmedelsbutiker.
              Det har man kunnat göra på Öland även jag är sommarölänning de
              senaste 20 åren. Det är inte där problemet ligger. I stället handlar
              det om de receptbelagda läkemedlen, om att kunna vara säker på
              att de är tillgängliga för oss medborgare.
            </seg>
            <seg xml:id="i-a78298f394e521e7-0">
              I grund och botten handlar det inte, åtminstone inte för oss
              socialdemokrater, om farmaceuterna och deras vardag. Det är inte
              det allra viktigaste utan folket som bor ute i landet och tillgängligheten
              för dem. Jag bor i Småland, i Uppvidinge kommun i Kronobergs län.
              Vi har i dag två apotek. Båda ska privatiseras. När det gäller
              en liten kommun som Uppvidinge med 9 500 invånare kan man fundera
              på konkurrensen med Vetlanda och Växjö, särskilt med tanke på
              hur det ser ut med den så kallade butiksdöden i dag. Också de
              bensinmackar som man i det här sammanhanget kan värna om försvinner
              i glesbygden, liksom en hel del annan försörjning.
            </seg>
            <seg xml:id="i-43c5f8846e8b45c1-0">
              Hur är det, ministern, ska de privata apoteken agera under konkurrenslag
              och marknadskrafter? I så fall kan man fundera på hur marknaden
              ser ut och på möjligheten att få tillräckligt många kunder för
              att över en cykel inte bara när svininfluensan kommer få en ekonomi
              i balans i företaget. Målet måste vara att man, när man driver
              ett företag, vill gå med vinst, oavsett vilka varor man handlar
              med. Också när man driver apotek i glesbygden är väl vinstintresset
              det övergripande målet.
            </seg>
            <seg xml:id="i-d09bca72094b6494-0">
              Då är frågan: Finns det tillräckligt kundunderlag? Har man gjort
              en konsekvensanalys utifrån att man ute i glesbygden vet att det
              finns tillräckligt med underlag för att det kommer att bli fler
              apotek? Det är ju vad ministerns står här och säger. Det kommer
              att bli bättre service, säger han. Om den konsekvensanalysen finns
              redogör för den för oss här i kammaren! Det skulle vara värdefullt
              att få ta del av den.
            </seg>
            <seg xml:id="i-4ee982ee9a462808-0">
              Jag vet inte exakt hur det är i Norge. Men ligger verkligen alla
              de nya apotek som har startats i och med reformen i glesbygd?
              Eller är det snarare i småstäderna eller tätorterna runt omkring
              som man har startat de nya apoteksföretagen?
            </seg>
            <seg xml:id="i-238f3174d638ca84-0">
              Till sist: Om det nu är problem med öppettiderna varför gör man
              då inte ett ägardirektiv och förändrar öppettiderna så att apoteken
              kanske kan ha öppet året runt? Är det inte det som är lösningen?
            </seg>
          </u>
          <note type="speaker" xml:id="i-6574f1bffbf038f3-0">
            Anf. 16 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e4bb0b126d84e4b1-2">
            <seg xml:id="i-c9af058597a71c06-0">
              Herr talman! Det var många frågor. Jag ska försöka vara någorlunda
              strukturerad i svaren.
            </seg>
            <seg xml:id="i-1595378d91b604dd-0">
              Varför inte ge direktiv till Apoteket och säga åt dem att ha
              öppet några timmar till? Apoteket säger då: Det kan ni väl göra,
              men då får ni vara beredda att betala en del för det. Apoteket
              AB är ett företag. Vi kan som skattebetalare ge dem extra pengar
              för att klara av detta. I avvägningen i budgetsammanhang ska man
              då välja det ena eller det andra. Då tror inte jag att det lämpliga
              är att vi lägger pengar på att öka öppettiderna. I stället öppnar
              vi marknaden, får konkurrens och får nya företag som kommer in
              på marknaden. Nya apotek slår upp sina dörrar.
            </seg>
            <seg xml:id="i-246c312236b1a38a-0">
              Som jag sade tidigare är det 15 kommuner i Norge som tidigare
              aldrig har haft ett apotek. De ligger utspridda över hela landet.
              De har nu fått sitt första apotek. Det är naturligtvis ett otroligt
              framsteg för de människor som bor där att kunna gå till apoteket
              och få kvalificerad rådgivning.
            </seg>
            <seg xml:id="i-e8f9911f03b4b17f-0">
              För den som till äventyrs skulle ha glömt bort vad vi har debatterat
              i kammaren många gånger tidigare och vad som har stått i propositionen
              när det gäller glesbygd kan jag berätta att nya apoteksaktörer
              åläggs ett ansvar för apotekstäckning i landet. Vi reglerar deras
              ansvar, vilket gör att de inte kan lägga ned apotek. Dessutom
              kommer Apoteket AB att behålla sina ombud, och de är ju många
              som bekant.
            </seg>
            <seg xml:id="i-5a6a61fffda9abc1-0">
              Utöver detta kan vi förvänta oss att vi får ytterligare apotek
              i form av bensinmackar, Icabutiker, Konsumbutiker eller vad det
              nu kan finnas för rörelser runt om i glesbygden som kommer att
              tillhandahålla detta. Intäkterna kommer naturligtvis också att
              innebära ett täckningsbidrag till de här företagen, vilket gör
              att en verksamhet som kanske har varit på fallrepet kan finnas
              kvar vad vet jag? Det får framtiden utvisa. Men täckningen i glesbygd
              och tillgängligheten till läkemedel i glesbygd kommer att öka
              i och med de beslut som vi fattar.
            </seg>
            <seg xml:id="i-5ec537b7a665e2f4-0">
              När det gäller ägardirektiven skrivs det i själva interpellationen
              en del om direktiven från omstruktureringsbolaget till Apoteket
              AB. Det är rätt att Apoteket AB har fått sin frihet begränsad.
              Det beror helt enkelt på att de ska gå från 100 procents marknadsandel
              ned till att bli väsentligt mindre. Apoteket AB kommer fortsatt
              att vara en central aktör på området, men de makar på sig lite
              grann för att nya aktörer ska komma in. Apoteket finns kvar och
              har sitt ansvar. Nya aktörer kommer in och kommer också att ikläda
              sig ett ansvar.
            </seg>
            <seg xml:id="i-f572cfaeaffa4c02-0">
              Britta Rådström ställer en fråga och jämför med andra länder
              där man kan gå in på ett apotek och köpa allt. Då glömmer man
              bort den svenska lagstiftning som ligger i grunden. Man kan inte
              på ett apotek vem som än äger det gå in och köpa vad som helst.
              Receptbelagda läkemedel förskrivs av läkare. Sedan kan de hämtas
              ut på apotek vare sig de är statligt ägda eller drivs i annan
              form. Det är en del av poängen med det hela.
            </seg>
            <seg xml:id="i-d7f94ea9e1eb55a9-0">
              Vi hamnade i en situation där Apoteket AB:s styrelse ville utnyttja
              den möjlighet som nu finns till att expandera. Vi ville vara tydliga
              med att vi var inne i en period där man ska vara försiktig därför
              att företaget ska gå ned i storlek. Det ska skalas ned till ett
              annat format för att möjliggöra för nya aktörer att komma in.
              Där hamnade vi i en konfliktsituation som gjorde att styrelsen
              avgick. Nu finns en ny styrelse som jag bedömer har den kompetens
              och det kunnande som fordras för att kunna se till att Apoteket
              AB är en fortsatt stark kraft på marknaden.
            </seg>
          </u>
          <note type="speaker" xml:id="i-135397569e14068b-0">
            Anf. 17 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-c6310ac0ae93cb81-2">
            <seg xml:id="i-8ed46c6d5dc48f15-0">
              Herr talman! Jag ska göra ett tillägg till den garanti som regeringen
              gav när det gäller apoteken. Den garantin kommer de nya apoteken
              att vara ansvariga för bara under tre års tid. Efter tre år får
              de göra precis som de vill. Då kan man lägga ned alla nya apotek
              som har uppstått i glesbygden, om det nu skulle vara så.
            </seg>
            <seg xml:id="i-3676210114b6365b-0">
              Man kan sänka lönsamhetskraven på Apoteket AB om man vill ha
              fler apotek och ökad tillgänglighet. Man har alla möjligheter
              i världen att ändra ägardirektiven, precis som Carina Adolfsson
              Elgestam sade.
            </seg>
            <seg xml:id="i-cce16e30a0d9293e-0">
              Jag kommer tillbaka till frågorna, herr talman. Jag kanske är
              lite tjatig i debatten, men den har ju handlat om de ägarinstruktioner
              som Apoteket Omstrukturering AB har gett till Apoteket och som
              jag som riksdagsledamot inte kan ta del av.
            </seg>
            <seg xml:id="i-f9ea73161effe378-0">
              Jag har frågat om detta betyder att statsrådet Göran Hägglund
              vet vilka restriktioner som Apoteket Omstrukturering AB har ställt
              upp i ägarinstruktioner till Apoteket AB. Är Göran Hägglund förhindrad
              att berätta om dessa ägarinstruktioner? Känner han inte till dem?
              Finns det någon som kan granska ägarinstruktionerna? Om Riksrevisionen
              mot all förmodan skulle vilja granska affären kan de då ta del
              av ägarinstruktionerna för att kunna se om allting har gått rätt
              till?
            </seg>
            <seg xml:id="i-59fc1ccd72486cbd-0">
              Vad är anledningen till att vi i riksdagen och medierna förvägras
              att se instruktionerna till Apoteket AB? Jag kan förstå att medierna
              inte kan ta del av allting, men vi riksdagsledamöter kan ta del
              av information som sedan sekretessbeläggs. Hägglund har hittills
              inte velat tala om varför han inte vill göra så.
            </seg>
            <seg xml:id="i-6b0f06c21bfe1e10-0">
              Vilka är argumenten för att hemlighålla instruktionerna till
              Apoteket AB? Skulle det, precis som Per Båtelson sade, visa att
              hela verksamheten och läkemedelsförsörjningen hotas? Det är allvarliga
              ord som har framförts. På något sätt verkar det som att en del
              har kommit ut, men vi i riksdagen kan inte ta del av detta, herr
              talman. Det tycker jag är allvarligt. Och jag tycker att det är
              allvarligt att Göran Hägglund trots upprepade frågor inte har
              kunnat svara på varför vi inte får ta del av ägarinstruktionerna.
            </seg>
          </u>
          <note type="speaker" xml:id="i-b9e9f96fd4e9a1e5-0">
            Anf. 18 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-6b07024833927704-1">
            <seg xml:id="i-6d657f74eaaf11d5-0">
              Herr talman! Det är inte utan att man blir lite förvånad när
              man hör Sveriges socialminister säga så här angående kostnaderna
              för längre öppettider på apoteken: Bekymret, och anledningen till
              att man inte gör förändringar i ägardirektivet, är att det skulle
              bli för dyrt, för då måste vi betala för det.
            </seg>
            <seg xml:id="i-0679190cd5bff44d-0">
              Jag blir lite förvånad. Om man nu ska driva ett apotek, är farmaceut
              och har kostat på sig en bra utbildning ska man då ha lägre inkomst
              när man är privat företagare och driver ett apotek? Är det detta
              ministern egentligen menar? Oavsett vem som driver apoteket kostar
              det ju pengar. Det kostar pengar oavsett om det sker i statens
              regi eller privat. Jag antar att vi ska följa avtal om löner och
              annat på marknaden.
            </seg>
            <seg xml:id="i-10e11c2a5554be1d-0">
              Ministern svarade inte på frågan. Är det så att apoteken även
              i glesbygden ska lyda under konkurrenslag och under det som är
              kopplat till marknadskrafterna? Jag tar för givet att det är så
              om man ska driva ett privat apotek. Har man gjort en konsekvensanalys
              av detta så att man vet och har sett att det är möjligt? Ministern
              säger att det inte går att lägga ned apotek. Om de inte går med
              vinst ska det ändå inte kunna gå att lägga ned dem.
            </seg>
            <seg xml:id="i-819fe921f875b664-0">
              Men vad ska då hända om man är företagare och äger ett apotek
              som inte går med vinst? Ska samhället gå in och ta över, eller
              ska det komma någon annan? Det måste väl ändå bygga på lönsamhet?
              Det är det här som blir så konstigt.
            </seg>
            <seg xml:id="i-bab83b58fad53679-0">
              Utifrån de besked som ministern ger här i kammaren i dag i de
              olika frågor som vi har ställt är jag ännu mer orolig inför framtiden,
              framför allt när det gäller glesbygden. För städerna, där marknaden
              råder och där det finns ett stort kundunderlag, är jag inte så
              orolig. Det handlar framför allt om glesbygden. Det här är läkemedelsförsörjning.
              Det måste vara en rättighet för alla.
            </seg>
          </u>
          <note type="speaker" xml:id="i-fb607758e4f6cce9-0">
            Anf. 19 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e4bb0b126d84e4b1-3">
            <seg xml:id="i-726c27c36c8b3d5c-0">
              Herr talman! Den process som apoteksmarknaden genomgår måste
              ske med stor försiktighet. Därför tar vi steg för steg för att
              säkerställa att vi klarar bland annat frågor som rör läkemedelsförsörjningen.
            </seg>
            <seg xml:id="i-867dafd650be9298-0">
              Det här finns reglerat genom en mängd olika beslut som handlar
              om att läkemedelsförsörjningen ska vara säker, ändamålsenlig och
              hållbar, på både kort och lång sikt.
            </seg>
            <seg xml:id="i-e94166839e34b604-0">
              Allt det här framgår av propositionen och har beslutats i vederbörlig
              ordning av Sveriges riksdag.
            </seg>
            <seg xml:id="i-55afdfebf50d6971-0">
              När det gäller frågan om det här är en ideologisk fråga återkommer
              jag till att vi som tror att marknaden är bättre på att distribuera
              saker och ting självklart tror att det här är en bra lösning.
              Men vi tror inte att det här går att göra utan en tydlig reglering.
              Därför talar vi inte om en avreglering, utan detta är en omreglering
              som gör att fler aktörer kan komma in och vara verksamma.
            </seg>
            <seg xml:id="i-df25734cbc04d559-0">
              Detta gör att vi kommer att få konkurrens på det här området.
              Det här kommer att innebära att vi får en högre servicenivå, att
              vi får längre öppettider och att vi får fler apotek i Sverige.
            </seg>
            <seg xml:id="i-c38f3baa918be8d7-0">
              Vi har säkerställt, genom en lång rad beslut, att vi kommer att
              kunna säkra tillgången på apotek också på glesbygden. Där kan
              man vara orolig, men vi kan säkra att det där kommer att finnas
              åtminstone lika många apotek som det finns i dag. Men jag tror
              att det kommer till fler.
            </seg>
            <seg xml:id="i-3ec5b0eb6d9155c5-0">
              När det gäller dokumentationen omkring den process som vi nu
              är igenom kommer naturligtvis riksdagen tids nog att få den. Just
              nu befinner vi oss i ett känsligt läge med en budgivning. Allting
              kommer naturligtvis att redovisas sedermera.
            </seg>
          </u>
          <note xml:id="i-4f2671746c1097e6-0">
            Överläggningen var härmed avslutad.
          </note>
          <note xml:id="i-a645ad4de27042e8-0">
            4 § Svar på interpellation 2009/10:20 om rätten till barnomsorg
            på obekväm arbetstid
          </note>
          <note type="speaker" xml:id="i-cca6cf61a72034fe-0">
            Anf. 20 Utbildningsminister JAN BJÖRKLUND (fp):
          </note>
          <u xml:id="i-74bcdc9ce7e901d0-0" next="cont" who="unknown">
            <seg xml:id="i-9eb23de5f780d8ec-0">
              Herr talman! Peter Hultqvist har frågat mig vilka åtgärder jag
              avser att vidta för att med hänvisning till förslaget till ny
              skollag skapa större klarhet kring föräldrars rätt till barnomsorg
              på obekväm arbetstid.
            </seg>
            <seg xml:id="i-c4c656cb9800f41e-0">
              I dagens skollag, den som gäller nu, framgår att förskoleverksamhet
              ska tillhandahållas i den omfattning det behövs med hänsyn till
              föräldrarnas förvärvsarbete eller studier eller barnets eget behov.
              Av förarbetena till bestämmelsen i dag anges att det inte finns
              något krav på att erbjuda barnomsorg vid andra tider än vad som
              kan anses som normal arbetstid på vardagar men att det ändå är
              önskvärt att så sker.
            </seg>
          </u>
          <note xml:id="i-20715bcab88f62ab-0">
            Motsvarande bestämmelse finns i förslaget till ny skollag som
            för närvarande bereds inom Regeringskansliet. I kap. 23, som rör
            annan pedagogisk verksamhet, som det heter, framgår av 5 § att
            kommunen ska sträva efter att erbjuda omsorg under så kallad obekväm
            arbetstid.
          </note>
          <u prev="cont" who="unknown" xml:id="i-4f6e594fba83a431-0">
            <seg xml:id="i-b51ded1b0ec3e800-0">
              Utgångspunkten för det här förslaget är, som jag har svarat Peter
              Hultqvist i en tidigare interpellation i samma fråga, att det
              är önskvärt att föräldrar med så kallade obekväma arbetstider
              får sitt behov av omsorg tillgodosett men att detta bör prövas
              av kommunen i varje individuellt fall.
            </seg>
          </u>
          <note type="speaker" xml:id="i-3525d28457102b5b-0">
            Anf. 21 PETER HULTQVIST (s):
          </note>
          <note xml:id="i-4da3f259a34527f9-0">
            Herr talman! Tack för svaret! I förslaget till ny skollag markeras
            under rubriken Erbjudande av förskola följande:
          </note>
          <u who="peter_hultqvist_c9866b" prev="cont" xml:id="i-d9f6a7add78d0aa8-0">
            <seg xml:id="i-14933fc041b3e7e6-0">
              Förskola behöver dock inte erbjudas under kvällar, nätter, veckoslut
              eller i samband med större helger.
            </seg>
            <seg xml:id="i-b7f7ae0b372787b1-0">
              Det här är en markering om att kommunerna inte behöver erbjuda
              förskola. Någon sådan markering finns inte i 1985 års skollag.
            </seg>
            <seg xml:id="i-06155278bbd25ca9-0">
              När det gäller omsorg är förslaget uttryckt som en strävan att
              kommunerna ska erbjuda detta på så kallad obekväm tid. Det innebär
              enligt förslaget att det inte ska vara möjligt att avskaffa tillgången
              till kommunalt finansierad omsorg för barn vars föräldrar förvärvsarbetar
              under obekväm arbetstid.
            </seg>
            <seg xml:id="i-fea2c5f23fcfb720-0">
              Samtidigt markeras följande:
            </seg>
            <seg xml:id="i-8dc35598eb4d512d-0">
              Å andra sidan innebär det ingen rättighet att i enskilda fall
              få omsorg under obekväm tid. Föräldrars ansvar för att hitta lösningar
              när det gäller barnets behov kvarstår.
            </seg>
            <seg xml:id="i-664201ab1d6abbef-0">
              Slutligen konstateras: Förslaget innebär därför inte några utökade
              ekonomiska krav på kommunerna.
            </seg>
            <seg xml:id="i-4006ef1a9e252e05-0">
              Lagförslaget skapar alltså ingen större klarhet om vad som egentligen
              gäller.
            </seg>
            <seg xml:id="i-95b511f27c3c20be-0">
              Handeln, järnverk, gruvor, IT-sektorn, tjänsteföretag och posten
              är bara några exempel på olika branscher och arbetsplatser där
              man har obekväma arbetstider.
            </seg>
            <seg xml:id="i-a84ab4b4f6484889-0">
              Hur är det med arbetslinjen, ministern? Ska inte människor ha
              möjlighet att utföra sitt arbete? Ska man inte underlätta för
              dem som arbetar skift när det gäller att lösa barnens omsorgsbehov?
              Hur ska det så kallade livspusslet gå ihop?
            </seg>
            <seg xml:id="i-5c72698b5ce6193e-0">
              Det här svaret är allmänt och till intet förpliktande. Det flyttar
              inte fram positionerna. Det förändrar egentligen ingenting i förhållande
              till hur det ser ut i dag.
            </seg>
            <seg xml:id="i-f1211739c8783394-0">
              Jag ställer den här interpellationen. I och med att man tar upp
              det här i den nya skollagen finns det ju all anledning att debattera
              den här frågan igen.
            </seg>
            <seg xml:id="i-9ed6445db5b0f835-0">
              Vi kommer från socialdemokratiskt håll, när den här lagen ska
              hanteras i riksdagen, att kräva en skärpning av lagstiftningen
              på den här punkten. De som arbetar på obekväm tid ska ha rätt
              till en trygg och fungerande omsorg för sina barn. Det är vår
              uppfattning.
            </seg>
            <seg xml:id="i-403785401975e02c-0">
              Vi markerar vikten av att det sker genom att i vår alternativa
              budget nu anslå 100 miljoner kronor för ändamålet. Det är en början
              från vår sida i en fråga som vi anser måste lösas.
            </seg>
            <seg xml:id="i-4f6254bb5428a5e2-0">
              För oss är behovet viktigast, barnens och föräldrarnas behov
              av en trygg och fungerande omsorg. Det är viktigare än att hänvisa
              till kommunallagen.
            </seg>
            <seg xml:id="i-fa609c6046be4ce7-0">
              Att svara föräldrar som för sitt arbete och uppehälle är i behov
              av omsorg på obekväm tid vi kan inte göra någonting åt det här,
              för det strider mot det kommunala självstyret tycker jag inte
              riktigt håller när man konfronteras med verkligheten i de här
              frågorna.
            </seg>
            <seg xml:id="i-13ff98f1940a651b-0">
              Nej, avsätt en del statliga medel! Samarbeta med kommunerna om
              det här! Skärp texten i förslaget till ny skollag! Då skulle någonting
              kunna börja hända. Men med de här skrivningarna, med de här förslagen,
              skapar man egentligen ingen klarhet. Man flyttar inte fram positionerna
              en enda millimeter. Man förändrar ingen verklighet över huvud
              taget.
            </seg>
            <seg xml:id="i-07c6be84cd03ed30-0">
              Mina frågor är egentligen: Varför är ministern inte beredd att
              göra skillnad? Varför är ministern inte beredd att flytta fram
              positionerna? Varför är ministern inte beredd att göra någonting
              över huvud taget när det gäller den här frågan?
            </seg>
          </u>
          <note type="speaker" xml:id="i-1b8335d2b0a4a573-0">
            Anf. 22 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-6b07024833927704-2">
            <seg xml:id="i-d28aa9f854259964-0">
              Herr talman! Precis som Peter Hultqvist före mig var inne på
              är det fler och fler som arbetar på oregelbundna arbetstider.
              Jag tänker delge ministern ett exempel.
            </seg>
            <seg xml:id="i-4ddfec083f40b4dd-0">
              Det är måndag, och snart ska Elin och Albin till dagis. Just
              den här dagen är det lite problem i familjen, för det är lite
              knepigt att lösa det här med barnomsorgen.
            </seg>
            <seg xml:id="i-84353658153f1aa3-0">
              Pappan i familjen jobbar dagtid men kommer inte hem förrän kl.
              19. Mamman jobbar kvällsskift inom vården. Det handlar om att
              få familjelivet att gå ihop mellan kl. 18 och 19 på kvällen. Vid
              tio tillfällen på sex veckor har man ett bekymmer för hur man
              ska få barnomsorg. Detta får man alltså lösa med hjälp av goda
              vänner, släkt och anhöriga.
            </seg>
            <seg xml:id="i-b4e7643df6c29dc2-0">
              Det kan inte vara acceptabelt i dagens samhälle med tanke på
              hur arbetslivet har förändrats och med tanke på arbetslinjen.
              Och det är ju det vi vill. Vi vill väl att människor ska komma
              ut i arbete och ha möjlighet till arbete.
            </seg>
            <seg xml:id="i-18f6e4e08520d0cf-0">
              I dag vet vi att det finns framför allt kvinnor som kommer i
              kläm. Arbetslösa som söker arbete och får ett jobb inom ett yrke
              där det ingår kvällsarbete och nattarbete får kanske ingen barnomsorg
              eftersom det inte är så många kommuner som tillhandahåller det.
            </seg>
            <seg xml:id="i-3cc0248fa6db9226-0">
              Det finns kommuner som tillhandahåller barnomsorg på obekväm
              arbetstid, men i och med att det inte är ett krav eller en rättighetslagstiftning
              är det inte alla kommuner som tillhandahåller det.
            </seg>
            <seg xml:id="i-36aa1789dab40978-0">
              Då kan kontentan bli, vilket ett flertal tyvärr vittnar om, att
              man inte kan söka ett visst arbete. Det finns också de som är
              anställda på arbetsplatser där arbetsledningen eller företaget
              lägger om arbetstiderna. Det kan vara en omläggning av arbetstiderna
              till treskift. Man klarar inte det som småbarnförälder om det
              inte finns tillgång till nattis i kommunen. Kontentan av det kan
              bli att man blir tvingad att säga upp sig för att man inte klarar
              barnomsorgen.
            </seg>
            <seg xml:id="i-01d8614980b607a6-0">
              Alla har inte i dag nära och anhöriga som kan ställa upp och
              hjälpa till när man behöver lösa detta. I ett modernt Sverige
              där vi tycker att jobben är viktiga borde rättigheten till barnomsorg
              på obekväm arbetstid, det vill säga efter kl. 18 på kvällen och
              fram till kl. 6 på morgonen, vara samma rätt som att få barnomsorg
              på dagtid.
            </seg>
            <seg xml:id="i-4a83a8680fda0ed9-0">
              I svaret sägs att det är önskvärt och eftersträvansvärt. Det
              hjälper inte Ellens och Albins föräldrar när de funderar på hur
              de ska få livet att gå ihop.
            </seg>
            <seg xml:id="i-43c5385a60b0779b-0">
              Det känns väldigt märkligt med det svar som Peter Hultqvist har
              fått. Man är inte från regeringens sida beredd att ta det här
              steget. När man ändå ser över skollagen och ändå håller på att
              göra förändringar vore det bättre att gå till att det blir en
              rättighetslagstiftning.
            </seg>
            <seg xml:id="i-6cbcf9bd8a270642-0">
              Det är en fråga som vi s-kvinnor driver på. Vi tycker att detta
              är viktigt. Vi är oerhört glada över att Socialdemokraterna är
              beredda att ta ett steg i rätt riktning i den här frågan till
              skillnad från regeringen som tror att man kan klara sig med önskvärt
              och eftersträvansvärt.
            </seg>
          </u>
          <note type="speaker" xml:id="i-edebccaf2e0bdb37-0">
            Anf. 23 Utbildningsminister JAN BJÖRKLUND (fp):
          </note>
          <u xml:id="i-24d698929b8e101a-2" who="unknown">
            <seg xml:id="i-da428a9229d5dbe6-0">
              Herr talman! Det är oerhört vilken kritik jag får för denna regel.
              Sanningen är att det är exakt samma regel som denna regering föreslår
              som den gamla socialdemokratiska regeringen har haft sedan 1985
              års skollag. Under alla de tolv år ni satt i regering var det
              exakt samma regel som den som vi nu föreslår. Men nu är ni kritiska
              i opposition. Varför ändrade ni inte regeln när ni satt i regering?
            </seg>
            <seg xml:id="i-5edc9683085dcb65-0">
              Jag vet varför ni inte ändrade den. Utöver allt det ni säger
              finns det en liten detalj som ni inte nämnde. Ska man införa en
              rätt på det ni säger kostar det en halv miljard kronor om året.
              Det kostade knappt 400 miljoner när Skollagskommittén gjorde beräkningen,
              men den beräkningen är tio år gammal. Bedömningen är att det i
              dag kostar uppåt en halv miljard, mellan 400 och 500 miljoner
              om året.
            </seg>
            <seg xml:id="i-960169b0e31887f2-0">
              Den detaljen glömde ni att nämna. I det budgetförslag som Socialdemokraterna
              har lämnat till riksdagen för nästa år är det bara 20 procent
              av den summan som är täckt. Det ni står och säger saknar täckning
              i era budgetförslag. Det är klart att det går att kritisera mig
              för att inte alla barn får vara på nattis, men i ert eget partis
              budgetförslag finns det inga sådana förslag, inte tillnärmelsevis.
            </seg>
            <seg xml:id="i-b31d0e6386470c97-0">
              Ni kan stå och säga hur mycket som helst att ni ska lägga förslag
              i riksdagen om nya paragrafer. Det kan ni väl göra, men pengarna
              måste på bordet. Det kostar pengar om man ska ha förskollärare
              anställda på natten.
            </seg>
            <seg xml:id="i-073b0503bb9beac4-0">
              Peter Hultqvist gör en stor sak av att det står att förskola
              inte ska tillhandahållas på natten. Då måste vi reda ut begreppen
              lite. Det vi diskuterar måste väl ändå vara barnomsorg på natten,
              inte förskola, den läroplansstyrda verksamheten med undervisning.
            </seg>
            <seg xml:id="i-11e1f3554fcb87a7-0">
              Nattetid handlar det om att barnen i allt väsentligt ska sova
              med någon vuxen närvarande. Det är väl inte den läroplansstyrda
              verksamheten vi talar om då. Så fungerar inte läroplanen i mitt
              skolväsen i alla fall. Det är väl barnomsorg vi talar om. Peter
              Hultqvist gjorde en stor sak av att det stod att förskola inte
              ska erbjudas, men det är klart att det är barnomsorg vi talar
              om nu, att man ska ha tillsyn för barnen.
            </seg>
            <seg xml:id="i-9217673d136236dd-0">
              Då är regeln den som den gamla regeringen hade och som vi föreslår.
              Vi förstärker det något i skrivningarna. Man ska ha rätt till
              en individuell prövning, men det finns ingen rätt att till sist
              få nattis om kommunen prövar det och säger nej. Man kan inte gå
              till domstol efteråt.
            </seg>
            <seg xml:id="i-6067f2c379bda22f-0">
              I det exempel som Carina Adolfsson Elgestam tar upp skulle inte
              ens med den mest långtgående rättighetslagstiftning Ellens och
              Albins föräldrar få rätt till nattis. Om man är ett gift par och,
              om jag förstod det rätt, kvinnan jobbar i vården kommer även med
              en rättighetslagstiftning om man inför det och lägger en halv
              miljard kommunen att säga till den familjen att hon faktiskt får
              be sin arbetsgivare att flytta arbetstiden till dagtid.
            </seg>
            <seg xml:id="i-ffbbb92ad80532f3-0">
              Ska man tillgodose Carina Adolfsson Elgestams exempel med rätt
              till nattis talar vi om många miljarder i kostnad. Det är inte
              som med allmän förskola att alla har rätt till det. Man skulle
              kunna ha en bestämmelse i skollagen om att man har rätt till det
              efter en mycket sträng prövning när man har uttömt alla andra
              möjligheter med att flytta sin arbetstid och med morfar och farmor
              och allt vad det är. När inget sådant fungerar skulle man kunna
              få rätt till det. Men även då kostar det en halv miljard om året,
              och ni avsätter 100 miljoner i er budget.
            </seg>
            <seg xml:id="i-bd5172d38ae69c5a-0">
              Er kritik mot mig skulle vara lite mer trovärdig om det fanns
              en tillstymmelse till förslag i ert eget partis budget som tillgodoser
              det ni säger med den höga retoriken.
            </seg>
          </u>
          <note type="speaker" xml:id="i-b0dfde4ed2bacbb7-0">
            Anf. 24 PETER HULTQVIST (s):
          </note>
          <u who="peter_hultqvist_c9866b" xml:id="i-3b9576c56b36cffd-0">
            <seg xml:id="i-162c4022a361aba1-0">
              Herr talman! Om ministern försökte lyssna i stället för att göra
              retoriska knep vore det mycket enklare. Jag bara nämner vad man
              skriver om förskolan i det här förslaget till lagstiftning som
              inte står i 1985 års skollag. Jag frågar mig varför det är så
              viktigt att markera just det.
            </seg>
            <seg xml:id="i-0193337c8648948e-0">
              Debatten handlar om omsorg. Det är det vi diskuterar. Andan i
              så mycket av det ni skriver är att det inte ska göras något åt
              den här frågan. Det finns ingen vilja, bara hinder, problem och
              undanflykter. Det är det intryck som ministern ger här.
            </seg>
            <seg xml:id="i-9578f21ec2417a84-0">
              Den paragraf som ni har skrivit innebär egentligen ingenting
              som flyttar fram någon position. Oavsett om vi har haft socialdemokratisk
              regering eller hade borgerlig regering i början på 90-talet går
              tiden och samhället utvecklas och förändras. Det blir mer moget
              att ta vissa steg vid vissa tidpunkter. Vi tycker att det börjar
              bli moget att lösa den här frågan nu definitivt, oavsett vilka
              regeringar vi har haft tidigare.
            </seg>
            <seg xml:id="i-bd948d7190ed3eef-0">
              Det argument som du lyfter fram om varför s-regeringen inte gjorde
              någonting håller inte heller. Det är bara en undanflykt för att
              du inte vill ta det här ansvaret i dag.
            </seg>
            <seg xml:id="i-0ac1731d7e203a12-0">
              När det gäller pengarna finns det nog ingen i den här kammaren
              som med exakthet kan reda ut hur mycket det här kostar. Om viljan
              fanns att lösa det här satte man sig ned med kommunerna och diskuterade
              igenom frågan och tittade på hur man löser det ekonomiskt. Man
              kan till och med titta på en blandfinansiering med kommunala och
              statliga medel. Man kan se på olika former.
            </seg>
            <seg xml:id="i-4651e0673c323800-0">
              Det vi gör till skillnad mot er är att vi nu i vår alternativbudget
              markerar ett första steg med 100 miljoner. Vi har i alla fall
              100 miljoner. Du har 0 kronor. Du har 0 kronor till detta. Det
              visar väl om något att du inte vill, att ni inte är intresserade
              och att ni försöker hitta hinder i stället för möjligheter.
            </seg>
            <seg xml:id="i-ab8eb786a8f4a943-0">
              Vi är beredda att ta steg och försöka ta tag i den här frågan.
              Vi anser att tiden definitivt är mogen.
            </seg>
            <seg xml:id="i-5e539929cbe1ee9d-0">
              En lagstiftning där man å ena sidan pekar på skyldigheten för
              kommunen och å den andra sidan understryker att det inte finns
              någon rättighet till plats på obekväm tid blir för en allmänhet
              som sitter i det här trångmålet rätt så obegriplig. Det inträffar
              från tid till annan att människor sitter i en specifik situation
              och börjar leta i lagtexter och annat för att se vad de har för
              rättigheter.
            </seg>
            <seg xml:id="i-cf8adb4f3a512a7c-0">
              Då söker man vägledning. Det här blir någon sorts moment 22.
              Man kommer fram till att man har rätt fast man inte har rätt.
              Det är den typ av lagstiftning vi producerar år 2009. Sedan får
              det vara hur det vill med vilka regeringar som har suttit tidigare.
            </seg>
            <seg xml:id="i-b903a2851b3a25d2-0">
              Vi är självständiga människor i någon sorts utveckling, kan man
              hoppas. Då är det dags att ta det här steget nu, ministern.
            </seg>
            <seg xml:id="i-4626f351ea012417-0">
              Man för bort ansvaret från kommunen till föräldern i de här förarbetena.
              Man markerar att man ska titta på förälderns egna möjligheter
              att ordna omsorgen för sina barn. Det är oerhört viktigt att det
              undersöks. Det är nog så att det är det första som undersöks i
              de här fallen: På vilket sätt kan jag fixa det här på ett eget
              sätt? Det är det många får göra i dag.
            </seg>
            <seg xml:id="i-696112e7b516b364-0">
              Just den typen av markeringar visar att det inte finns vilja
              i botten på det som ni skriver. Det är undanflykter som är grejen.
            </seg>
            <seg xml:id="i-3ec3971ae0604b7f-0">
              Ni borde kanske ta lite intryck av den här debatten. I stället
              för att använda retorik där ni försöker slå tillbaka på olika
              sätt och hänvisa till gammal lagstiftning och regeringar som har
              avgått bör ni titta på hur nuläget ser ut.
            </seg>
            <seg xml:id="i-624e91dd55141b43-0">
              Bör detta lösas i ett modernt samhälle eller bör det inte? Jag
              anser att det bör lösas. Vad anser ministern?
            </seg>
          </u>
          <note type="speaker" xml:id="i-5ad4950744c07d85-0">
            Anf. 25 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-6b07024833927704-3">
            <seg xml:id="i-b7079a5dfb142ec5-0">
              Herr talman! Det är inte utan att man blir lite mörkrädd när
              man lyssnar på ministern som har ansvar för skolan och förskolan.
              Jag tänker på den syn han har på familjen och framför allt på
              kvinnan och på jämställdheten.
            </seg>
            <seg xml:id="i-f9903e9f54f4b349-0">
              Till Ellens och Albins föräldrar är hälsningen att oavsett om
              det skulle införas en rättighetslagstiftning om nattis så skulle
              de inte få någon omsorg ändå. Men det just den här familjen i
              Vislanda skulle behöva är barnomsorg lite senare på kvällen. Just
              den här familjen är inte i behov av nattis.
            </seg>
            <seg xml:id="i-f368824829a937bc-0">
              Oavsett det säger ministern att då ska hon be sin arbetsgivare
              att få ändra sin arbetstid till dagtid. Jag vet inte vad ministern
              har för erfarenhet av att samtala med sin arbetsgivare om att
              förändra sin arbetstid. Det är inte alltid det allra enklaste.
            </seg>
            <seg xml:id="i-4118b8bd90eb548a-0">
              Det som jag också tycker är allvarligt är att ministern på något
              sätt försöker spela bort korten i den här frågan genom att gå
              tillbaka och säga att vi gjorde ingenting. Men det är inte riktigt
              sant, för det var faktiskt så att i slutet av förra mandatperioden
              hade vi tagit några små steg framåt just i den här frågan. Vi
              hade sett att behovet av barnomsorg på obekväm arbetstid hade
              ökat, delvis för att fler jobbar på kvällar men också för att
              fler jobbar på nätterna som en följd av hur arbetslivet har förändrats.
            </seg>
            <seg xml:id="i-ce4c571d21aac503-0">
              Därför hade vi tagit några kliv åt det här hållet, men det var
              ingenting som den här borgerliga regeringen var intresserad av.
              Därför tog man inte tag i och fortsatte med detta. Det ministern
              säger är alltså inte riktigt sant.
            </seg>
            <seg xml:id="i-e4b9d4f628d28996-0">
              Att sedan säga att man har rätt till en individuell prövning
              men därmed inte rätt till omsorg då har man ju inte kommit någonstans.
            </seg>
          </u>
          <note type="speaker" xml:id="i-45f7c1907431db95-0">
            Anf. 26 Utbildningsminister JAN BJÖRKLUND (fp):
          </note>
          <u xml:id="i-24d698929b8e101a-3" who="unknown">
            <seg xml:id="i-519369ac7821b3c2-0">
              Herr talman! Det är sådana otroliga anklagelser mot mig och regeringen.
              Det skulle vara lite trovärdigare om ni hade anslagit pengar till
              det ni står och kräver, men ni har ju inte det. 500 miljoner kostar
              det. Då är det fortfarande en mycket sträng prövning, och det
              var det jag sade till Carina Adolfsson Elgestam: De 500 miljoner
              som en rättighet skulle kosta vid en sträng prövning kommer inte
              att tillgodose det exempel hon tar upp här. Det är inte det som
              vi föreslår, utan det är det som ni själva säger att ni föreslår,
              och så tar Carina Adolfsson Elgestam upp ett exempel som inte
              rimligen kommer att tillgodoses. Men det är först i en situation
              där det inte finns något annat sätt för den enskilda familjen
              att lösa omsorgen på kvällar och nätter som en rättighet till
              sist skulle finnas. Det är det man diskuterar.
            </seg>
            <seg xml:id="i-88ca44dc25cd313f-0">
              Det är klart att i det exempel som Adolfsson Elgestam tar upp
              kommer kommunens utbildnings- eller socialnämnd, vilka det nu
              är som prövar det, att säga att det där får ni fixa. Ska man införa
              en oerhört stor rättighet så att man får omsorg så fort man begär
              det, då talar vi om många miljarder och inte de ynka 100 miljoner
              ni har föreslagit i er budget.
            </seg>
            <seg xml:id="i-0f9786ab49ff8c62-0">
              Peter Hultqvist säger att det inte finns någon seriös beräkning.
              Det håller jag inte med om. Den finns i Skollagsutredningen .
              Där gjordes en mycket omfattande beräkning av kostnaden för att
              införa rätten. Kostnaden var då 350380 miljoner, och beräkningen
              gjordes i samarbete med Svenska Kommunförbundet, det vill säga
              kommunerna som ska betala det här. Om Peter Hultqvist nu när han
              är riksdagsman tror att det går att skicka räkningen för samfinansiering
              till kommunerna tror jag att han har glömt hur det var att vara
              kommunalråd. Det funkar ändå så att om staten ska införa en skyldighet
              för kommunerna att erbjuda en rättighet för folk kommer staten
              att få skicka med pengar. Det är innebörden i finansieringsprincipen,
              och det tror jag att Peter Hultqvist känner till.
            </seg>
            <seg xml:id="i-f775e4d08e2fd299-0">
              Den dag ni lägger upp 500 miljoner här på bordet och säger att
              ni vill införa en rätt, då bugar jag mig. Då är ni trovärdiga.
              Men när ni ropar om rättigheter och skäller på mig utan att ha
              pengar och utan att tala om hur det ska betalas är det ni säger
              ingenting värt.
            </seg>
          </u>
          <note type="speaker" xml:id="i-7617b1f76af7f2f5-0">
            Anf. 27 PETER HULTQVIST (s):
          </note>
          <u who="peter_hultqvist_c9866b" xml:id="i-3b9576c56b36cffd-1">
            <seg xml:id="i-31edd04b48aba03c-0">
              Herr talman! I stället för att ha någon sorts funderingar om
              framtiden och om hur man ska lösa ett problem anser ministern
              att det är budgetfrågan som är avgörande. Det är den naturligtvis,
              men frågan är: Vill ministern eller vill han inte lösa det här
              problemet innerst inne i sitt hjärta? Har han drivit den här frågan
              i regeringen? Har han tittat på hur man flyttar fram positionerna
              eller har han slentrianmässigt bara tänkt att ja, vi skriver så
              här så händer det ingenting och då kostar det inga pengar?
            </seg>
            <seg xml:id="i-d732574a82ef2087-0">
              Vi har i alla fall ansträngt oss och plockat fram 100 miljoner
              som en start. Sedan kan man konstruera bidrag till hur det ska
              läggas upp om man har en allvarlig vilja. Det kan man göra på
              många olika sätt. Det bör självklart diskuteras igenom med SKL
              och kommunerna innan man lägger fram ett sådant förslag, och det
              vet ministern också.
            </seg>
            <seg xml:id="i-b37a6b108f36861d-0">
              Men grundfrågan är faktiskt om man vill eller inte vill, och
              den enda slutsats jag kan dra är att ministern inte vill. Jan
              Björklund vill inte gå vidare med det här.
            </seg>
            <seg xml:id="i-7bbc42a5e1f45489-0">
              Det belopp ministern talar om, jag vet inte om det var 350 eller
              380 eller 500 miljoner är det jättepengar det? Är det sådana oerhörda
              och oöverstigliga belopp att det inte skulle gå att lösa om viljan
              fanns? Vi har börjat; vi har 100 miljoner. Om det inte räcker
              får vi väl titta på det framöver och se hur vi går vidare.
            </seg>
            <seg xml:id="i-0dd9a5c41fe57bbc-0">
              Men nu är det ni som sitter med regeringsmakten, och frågan är:
              Vill du eller vill du inte, Jan Björklund? Hittills kan jag inte
              tolka det som att det finns någon enda tillstymmelse till vilja
              att göra någonting åt det här problemet.
            </seg>
            <seg xml:id="i-bb65027b4bed636e-0">
              Arbetslinjen som ni vurmar för gäller tydligen inte här. Att
              investera dessa pengar för att underlätta för näringslivet att
              få arbetskraft är alltså inte värt det över huvud taget. Har ministern
              drivit frågan eller har ministern inte drivit frågan? Det skulle
              vara intressant att få veta. Nu har Jan Björklund chansen att
              ge besked på den punkten i sitt slutinlägg.
            </seg>
          </u>
          <note type="speaker" xml:id="i-0924fe48177dc6f5-0">
            Anf. 28 Utbildningsminister JAN BJÖRKLUND (fp):
          </note>
          <u xml:id="i-74bcdc9ce7e901d0-1" next="cont" who="unknown">
            <seg xml:id="i-70c83d3324d64d84-0">
              Herr talman! Jag konstaterar att de 100 miljoner som Socialdemokraterna
              föreslår tar man genom att avskaffa den barnomsorgspeng som vi
              har infört. Det är den finansiering man har. Men barnomsorgspengen
              kan användas på obekväm arbetstid, så det är exakt samma pengar
              som regeringen själv föreslår som ni föreslår, och så gör ni stort
              väsen av nu ska det blir rätt till nattis. Men det saknas 400
              miljoner. Ska Carina Adolfsson Elgestams exempel tillgodoses med
              nattis, då är det flera miljarder vi talar om.
            </seg>
            <seg xml:id="i-7bae736b4c504a6c-0">
              Det är lätt att stå här och veva stort. Vi föreslår till riksdagen
              den bestämmelse som har gällt under tolv år av socialdemokratiskt
              regeringsinnehav, och den dag ni kommer med en check på en halv
              miljard tycker jag att ert alternativ är trovärdigt.
            </seg>
            <seg xml:id="i-8d098c4660b284df-0">
              Jag tycker, till sist, att kommuner ska försöka fixa detta. Det
              är därför vi skriver så här. Jag var borgarråd i Helsingfors i
              tolv år, bland annat skolborgarråd. Vi ansträngde oss till det
              yttersta för att fixa detta. Det kunde vara personal som jobbade
              på Operan och som uppenbart inte kunde flytta sin arbetstid från
              kvällen till andra tider. Vi ansträngde oss, och jag hoppas att
              de flesta kommuner gör det. Väldigt många gör det, men ska vi
              införa denna skyldighet kostar det till sist en halv miljard,
              och jag konstaterar att inget parti i denna riksdag har något
              budgetalternativ där de pengarna finns föreslagna.
            </seg>
          </u>
          <note xml:id="i-4f2671746c1097e6-1">
            Överläggningen var härmed avslutad.
          </note>
          <note xml:id="i-b1b06ac19c3638cb-0">
            Ajournering
          </note>
          <note xml:id="i-cef04d9263459c46-0">
            Kammaren beslutade kl. 15.58 på förslag av förste vice talmannen
            att ajournera förhandlingarna till kl. 18.00.
          </note>
          <u prev="cont" who="unknown" xml:id="i-4f6e594fba83a431-1">
            <seg xml:id="i-1699de44a2362a71-0">
              Återupptagna förhandlingar
            </seg>
          </u>
          <note xml:id="i-cfabc1ed4f412d5d-0">
            Förhandlingarna återupptogs kl. 18.00.
          </note>
          <note xml:id="i-886cef77604db922-0">
            5 § Svar på interpellation 2009/10:25 om översyn av mediekoncentrationen
            i Sverige
          </note>
          <note type="speaker" xml:id="i-58cf06d22beafb87-0">
            Anf. 29 Kulturminister LENA ADELSOHN LILJEROTH (m):
          </note>
          <u xml:id="i-74bcdc9ce7e901d0-2" next="cont" who="unknown">
            <seg xml:id="i-b6413a23645cbc70-0">
              Herr talman! Helene Petersson i Stockaryd har frågat mig om jag
              avser att ta något initiativ med anledning av riksdagens krav
              på översyn av mediekoncentrationen i Sverige eller om jag anser
              att kravet är tillgodosett med skrivningen i budgetpropositionen,
              vilket arbete som jag är ansvarig för som pågår i Regeringskansliet
              med bäring på mediekoncentrationen i Sverige samt när arbetet
              beräknas vara avslutat och hur jag avser att det ska återrapporteras
              till riksdagen.
            </seg>
            <seg xml:id="i-267989b405c94e62-0">
              I budgetpropositionen för 2010 anges, vilket Helene Petersson
              konstaterar i sin interpellation, att regeringen inte finner skäl
              att initiera ytterligare insatser med anledning av riksdagens
              tillkännagivande om behovet av en översyn av mediekoncentrationen
              i Sverige. Riksdagens tillkännagivande får anses uppfyllt genom
              den redovisning som lämnas i propositionen.
            </seg>
            <seg xml:id="i-f8019b7accd51bc7-0">
              De huvudsakliga skälen för regeringens ställningstagande är att
              frågan om ägarkoncentration bör ses i ett vidare perspektiv som
              innebär att fria och självständiga medier är en förutsättning
              för den mångfald i nyhetsförmedling och opinionsbildning som krävs
              i ett demokratiskt samhälle, att teknikutvecklingen och digitaliseringen
              har stor betydelse för olika aktörers och konsumenters möjligheter
              att etablera sig inom olika medier respektive ta del av medieutbudet
              och att ägandet endast är en faktor för att upprätthålla mediemångfalden.
            </seg>
            <seg xml:id="i-4910c34218049085-0">
              Det pågår ett fortlöpande arbete som sammantaget bidrar till
              att uppfylla de mediepolitiska målen om bland annat yttrandefrihet,
              mångfald samt massmediernas oberoende och tillgänglighet. Det
              handlar bland annat om att skapa goda förutsättningar för radio
              och tv i allmänhetens tjänst, för radio och tv i övrigt samt för
              dagspress och film. Som ett exempel kan nämnas den proposition
              om radio och tv i allmänhetens tjänst som överlämnades till riksdagen
              i juni 2009. I övrigt pågår arbete inom de nämnda områdena och
              redovisning kommer senare.
            </seg>
            <seg xml:id="i-dc7498ead1c3bed5-0">
              Mot denna bakgrund är jag alltså inte beredd att ta några ytterligare
              initiativ med anledning av det nämnda tillkännagivandet. Jag är
              däremot självklart beredd att föra en fortsatt diskussion kring
              mediemångfald och ägarkoncentration.
            </seg>
            <seg xml:id="i-ad6413fe99c3bc4a-0">
              Anf. 30 HELENE PETERSSON i Stockaryd (s):
            </seg>
            <seg xml:id="i-9e4e4486288909d5-0">
              Herr talman! Tack, kulturministern, för svaret! Jag är självklart
              inte nöjd. Det tror jag att kulturministern förstår av min interpellation.
              Jag tror också att kulturministern har anat att jag inte skulle
              vara tillfreds med svaret som hänvisar till en halv sida i budgetpropositionen
              där ni säger att ni inte tänker göra mer. Regeringen har haft
              ett och ett halvt år på sig. Det händer mer och mer på medieområdet
              att vi ser att ägarkoncentrationen bara går åt ett håll.
            </seg>
            <seg xml:id="i-cd22317623df8b13-0">
              I dag har konstitutionsutskottet på sitt bord haft en annan översyn
              som regeringen har initierat. Den har resulterat i en rapport
              som sedan har remissbehandlats. Den handlar om budgetlagen. Den
              hanteringen hade jag kunnat tänka mig att man skulle ha kunnat
              komma med från regeringens sida i detta fall, men ingenting.
            </seg>
            <seg xml:id="i-0e29756eeba8b1b8-0">
              I budgetpropositionen hänvisar regeringen till två rapporter.
              Det är ju två rapporter som faktiskt är återkommande, åtminstone
              Radio- och tv-verkets om medieutvecklingen. Det är en årlig rapport
              som just rapporterar dagsläget men som faktiskt inte gör några
              djupare analyser, framför allt inte några konsekvensanalyser.
              Nordicom är Göteborgs universitet. De lämnar ju också återkommande
              så kallade medienotiser, som detta är.
            </seg>
            <seg xml:id="i-dff0bd6d189f8bda-0">
              Det är bra rapporter. Jag har läst dem båda två. Det finns mycket
              att hämta där. Men det är klart att jag också kan känna att hade
              kulturministern tagit de här rapporterna på allvar hade man kanske
              från regeringens sida velat se djupare på vilka konsekvenser ägarkoncentrationen
              kan få.
            </seg>
            <seg xml:id="i-8790be364f8566bd-0">
              Nordicom skriver faktiskt i sin rapport om medieutvecklingen
              att en ökad grad av avreglering, privatisering, ägarkoncentration,
              konkurrens och kommersialisering bidrar till omstrukturering av
              hela mediemarknaden. Dessa förändringsprocesser i mediesystemet
              skapar ett stort behov av kunskap om mediernas roll och villkor
              i samhället. Jag tycker att man ganska tydligt säger att vi behöver
              en ökad kunskap.
            </seg>
            <seg xml:id="i-e10188a89e4bd661-0">
              Jag är, som jag också har sagt till kulturministern flera gånger,
              inte helt säker på att jag vill ha en ägarkoncentrationslag eller
              en medieägarlag som den heter i Norge. Men jag ser alltså ett
              jättestort behov av att man gör en djupare analys av detta.
            </seg>
            <seg xml:id="i-cd5561b2ee51d4e4-0">
              Rapporterna är faktiskt också skrivna av samma författare, därför
              är de ganska likartade. Jag tycker att regeringen även har snävat
              in sin kunskap när man lyfter fram just de här två rapporterna.
            </seg>
            <seg xml:id="i-c911b3b6bd1e2593-0">
              I budgetpropositionen tar man också upp teknikutvecklingen. Där
              skriver också Staffan Sundin att genom möjligheten att lansera
              nya nischkanaler, exempelvis med den digitala tekniken, har faktiskt
              de tre koncernerna Bonniers, Stenbeck och Prosiebensat, som är
              de största, kunnat behålla eller till och med öka sina tittarandelar.
              De svarade 2008 för 55 procent av den totala tittartiden.
            </seg>
            <seg xml:id="i-f31a90e8b7293053-0">
              Även om tekniken inbjuder till ökad mångfald har det faktiskt
              inneburit att det är de stora bolagen som har tagit även den marknadsandelen.
            </seg>
          </u>
          <note xml:id="i-20e4a23f37f306a4-0">
            Anf. 31 GUNNAR ANDRÉN (fp):
          </note>
          <u prev="cont" who="unknown" xml:id="i-4f6e594fba83a431-2">
            <seg xml:id="i-fd6f4b70e0944900-0">
              Herr talman! Jag tycker att det är en viktig fråga som Helene
              Petersson i Stockaryd väcker i interpellationen om översyn av
              mediekoncentrationen i Sverige. Jag tycker dock att det är ett
              ännu bättre svar, nämligen att statsrådet säger att vi måste sätta
              punkt för just den här diskussionen.
            </seg>
            <seg xml:id="i-bf31f8b06b87d589-0">
              Frågan är, herr talman, vad det är för mediekoncentration vi
              har i Sverige. Jag är ganska gammal så jag var med två dagar efter
              valet 1976 på restaurang Oxen, Ingenjörshuset i Helsingfors, när
              den nyblivne oppositionsledaren Olof Palme uttryckte sin oro för
              tystnadens konformism ett mycket känt begrepp på den tiden.
            </seg>
            <seg xml:id="i-d9a4ea769d535036-0">
              Blev det så? Av olika anledningar blev det absolut inte på det
              sättet. Vi fick inte alls den mediekoncentration som han tänkte
              sig. Tvärtom fick vi, inte minst genom teknikens utveckling och
              införandet av lokalradio, närradio och så vidare, en väldig spridning
              av dem som kunde ta del av olika nyheter.
            </seg>
            <seg xml:id="i-3eca85c07ee4a7af-0">
              Numera, om vi flyttar ytterligare 2530 år i tiden, kan vi konstatera
              att det nästan inte finns några begränsningar om man själv vill
              göra sig en blogg. Man blir sin egen opinionsbildare.
            </seg>
            <seg xml:id="i-04d34269e030c20d-0">
              Samtidigt har naturligtvis Helene Petersson i Stockaryd rätt
              i ett avseende, nämligen att de stora mediehusen, som de nu heter
              förut var det tidningar har anpassat sig i väldigt hög grad och
              anammat de olika nya metoderna och medlen genom att använda sina
              kunskaper, framför allt när det gäller nyhetsförmedling.
            </seg>
            <seg xml:id="i-107b9f65afe87375-0">
              Nyheter är alltid gratis, men god journalistik kostar. Det är
              den avgörande skillnaden. Vem ska betala den goda journalistiken?
              Jag tycker att man i dagens läge egentligen borde vända på själva
              frågeställningen, som professor Lars Nord vid Mittuniversitetet
              har gjort, och ställa sig frågan: Varför finns det så stor medieskugga
              i stora delar av Sverige? Väldigt många kommuner saknar i dagens
              läge ordentlig bevakning av vad som händer i kommunerna.
            </seg>
            <seg xml:id="i-cf2fdef98c80cbbd-0">
              I storstadsområden som Helsingfors är det sällan stora tidningar,
              Svenska Dagbladet, Dagens Nyheter, Aftonbladet och Expressen,
              bevakar någonting om vad som händer i de stora kommunerna, till
              exempel Huddinge och Botkyrka. Men i Helene Peterssons område
              har Smålands Dagblad i Nässjö och Vetlanda-Posten fortfarande
              en alldeles utmärkt bevakning i skriftlig form om man vill prenumerera
              på tidningarna i de befolkningsmässigt mycket mindre områdena.
            </seg>
            <seg xml:id="i-57abaf3d21c8102e-0">
              Jag vill ställa en fråga till statsrådet Adelsohn Liljeroth:
              Funderar ni någonting på vad man kan göra för att bryta den medieskugga
              som finns på många håll i vårt land? Det finns människor som säkert
              skulle vilja ta del av god bevakning av lokal journalistik men
              faktiskt inte får detta på grund av att marknadskrafterna är omvända
              på dessa platser, det vill säga det finns inte underlag för den
              typen av journalistik. I storstadsområdena finns ganska goda exempel
              på detta i fråga om de största kommunerna Helsingfors, Göteborg
              och Malmö.
            </seg>
            <seg xml:id="i-8acc1ee84a1a3417-0">
              Se bara på Partille i Göteborg. Hur vet man vad som händer i
              Partille en ganska stor kommun? Det måste nästan vara så att stadshuset
              om det har ett sådant brinner ned för att Göteborgs-Posten ska
              rapportera någonting från Partille.
            </seg>
          </u>
          <note type="speaker" xml:id="i-24b05633790e28d0-0">
            Anf. 32 Kulturminister LENA ADELSOHN LILJEROTH (m):
          </note>
          <u xml:id="i-74bcdc9ce7e901d0-3" next="cont" who="unknown">
            <seg xml:id="i-3c01d9921d8d2e5d-0">
              Herr talman! Helene Petersson säger sig inte vara nöjd. Det får
              står för Helene Petersson själv. Nu fanns en önskan från Helene
              Petersson i den motion som godkändes av riksdagen om att man ska
              belysa helheten. Vi kan vara glada över att vi i Sverige har statistik
              och underlag som är tydliga och transparenta. Det går att se vilka
              som äger vad, hur stor andelen är och hur stor omsättningen är.
              Det gör att systemet är tydligt, och det tycker vi är bra.
            </seg>
            <seg xml:id="i-cea242c73940116d-0">
              Jag kan gärna ge såväl Gunnar Andrén som Helene Petersson rätt
              i att det finns risk för medieskugga eller att vissa medier kan
              bli dominanta inom sina områden. Vi har haft en intensiv diskussion
              när det gäller filmområdet och biograferna. Det finns snudd på
              ett monopol för en aktör och där andra kan ha det lite tufft.
            </seg>
            <seg xml:id="i-4d2c834a0c2ae441-0">
              Sedan är det frågan om vad man vill göra. Nu har jag förstått
              på Helene Petersson att hon inte efterlyser en lag likt den i
              Norge. Jag fann anledning att se på hur det ser ut i Norge i dag.
              Det finns en lag som stadgar att ingen aktör får äga mer än en
              tredjedel av dagspressens upplaga, men de tre största aktörerna
              i Norge har en större andel tillsammans än vad de tre största
              aktörerna har i Sverige. I någon mening är mediekoncentrationen
              trots lagen ett större problem i Norge än vad den är i Sverige.
            </seg>
            <seg xml:id="i-fee0cdc1e5f080a8-0">
              Jag ska försöka besvara såväl Gunnar Andréns som Helene Peterssons
              fråga om gratis nyheter. Det kan möjligen ses som ett bekymmer,
              men vi har trots allt en stark ställning för Sveriges Radio, Sveriges
              Television och Utbildningsradion, som också i förslaget till en
              ny proposition får ett stärkt uppdrag när det gäller såväl utrikesbevakning,
              inrikesbevakning som inte minst kulturbevakning. Det är viktigt.
            </seg>
            <seg xml:id="i-29ad4defc37f0026-0">
              Jag kan också glädja mig åt att det händer oerhört mycket på
              medieområdet. Det är helt andra låga trösklar i dag för att informera
              sig och informera. Eftersom Helene Petersson nämnde den rapport,
              Medieutveckling , som Radio- och tv-verket ger ut kan jag kort
              nämna det som står inledningsvis: Mediemarknaden fortsätter sin
              expansiva utveckling med allt fler mediekanaler på allt fler plattformar.
              Det är naturligtvis positivt.
            </seg>
            <seg xml:id="i-27e8b9322919cfb9-0">
              Även om vi naturligtvis ska ha ögonen på mediemarknaden det handlar
              om att värna yttrande- och tryckfriheten känner jag i dag inte
              den oro som Helene Petersson gör. Konkurrensen har i många avseenden
              ökat. De två största aktörerna expanderar i dag inte i Sverige
              utan snarare i så fall utomlands. Det har kommit fler starka aktörer.
              I någon mening har konkurrensen blivit tuffare, och förhoppningsvis
              är det också till gagn för såväl läsare som tittare.
            </seg>
          </u>
          <note xml:id="i-1f3e5edc5473548c-0">
            Anf. 33 HELENE PETERSSON i Stockaryd (s):
          </note>
          <u prev="cont" who="unknown" xml:id="i-4f6e594fba83a431-3">
            <seg xml:id="i-d43cef65eeccbd8f-0">
              Herr talman! Självklart ökar antalet kanaler på tv och för andra
              olika plattformar, men det är trots allt de stora koncernerna
              som vidgar sin verksamhet. Vi ser också att det inte bara är fråga
              om mediekoncerner. I dag är det riskkapitalbolag som ger sig in
              i detta. Vad är de ute efter? Jo, att tjäna pengar. Givetvis finns
              ett lönsamhetskrav. Det framgår också i rapporten att lönsamhetskravet
              går ut över kostsam journalistik, till exempel utlandsbevakning,
              recensioner och undersökande journalistik.
            </seg>
            <seg xml:id="i-9e06081a6ca1d468-0">
              Jag gläder mig åt att Sveriges Radio använder sina ökade tillgångar.
              Sveriges Radio har fått en uppräkning med 3 procent, och det används
              till kultur- och utrikeskorrespondenter. Men detta är inte en
              trend i många andra medier utan i stället dras detta tillbaka.
            </seg>
            <seg xml:id="i-cd13946f22c120c8-0">
              Mediekoncernerna konkurrerar också med varandra om att bli störst.
              Men det finns också en trend att de lämnar vissa områden. De gör
              affärer med varandra, och de ser till att hålla sig på vissa geografiska
              områden. Vi kan fundera på om det är bra.
            </seg>
            <seg xml:id="i-421646530a9b6dba-0">
              Gunnar Andrén tog upp mitt eget område. Ja, jag har tillgång
              till en jättebra tidning, nämligen Smålands-Tidningen, men det
              finns endast en ägare i hela länet. Det finns ingen annan. Hur
              lätt har vi från oppositionen i dagsläget när det börjar hetta
              till i en valrörelse att komma med i tidningen med insändare eller
              debattartiklar? Det märks att det är samma ägare. Det gör att
              den öppna debatten och det fria ordet begränsas och kan strypas.
            </seg>
            <seg xml:id="i-566e745ad3dbcf9d-0">
              Sedan var det frågan om dagspressens ekonomi. Jag håller med
              kulturministern om att det finns bra rapporter. Det är ett transparent
              system. Vi kan se och vi kan följa de olika medierna. Men varje
              rapportör har ett uppdrag att rapportera inom sitt område, och
              det görs inga djupare konsekvensanalyser. Jag tycker att regeringen
              har ett ansvar för att göra dem.
            </seg>
            <seg xml:id="i-0de82f0459f0d84d-0">
              Rapporten om dagspressens ekonomi kom efter att budgetpropositionen
              lades fram. Ni har kanske inte kunnat följa med. Där står att
              1997 hade de tolv största aktörerna 75 procent av marknaden. År
              2008 har de 97 procent av marknaden. Tolv aktörer jämfört med
              Norges tre kan vara mycket, men det syns ändå vad som har hänt
              under dessa elva år från 75 procent till 97 procent. De nio största
              har 93 procent av marknaden. Det är faktiskt de största som har
              den stora biten.
            </seg>
            <seg xml:id="i-8dd2a3fb19c86a22-0">
              Kabel-tv-marknaden är också ett orosmoment. Där finns en stark
              aktör. Den aktören ligger i ett riskkapitalbolag. I den proposition
              som ni håller på att arbeta med om en ny radio- och tv-lag bör
              kabel-tv-marknaden lyftas upp. Det skulle vara en tillgång för
              oss alla om ni djupborrar i frågan. Det ska göras något för att
              stärka konsumenternas inflytande att göra fria val, det vill säga
              tvingande åtgärder för kabelbolagen att ta med de kanaler och
              grupper som konsumenterna önskar. Det finns saker som är bra att
              göra i förberedelserna inför propositionen.
            </seg>
            <seg xml:id="i-b9c0fb34122f5df5-0">
              Herr talman! Jag tror att vi alla som är här i kammaren är överens
              om att god journalistik är någonting som vi behöver för att hålla
              oss välinformerade. Helene Petersson i Stockaryd och jag som båda
              har tillhört eller tillhör Fojo vet vilken betydelse det här har
              inte bara i Sverige utan i hela världen.
            </seg>
            <seg xml:id="i-92714a2918833e3d-0">
              Det som har hänt under de senaste åren är dock något mycket positivt
              i Sverige. Det är framför allt att man har kunnat distribuera
              debattartiklar på ett helt annat sätt än att vara utlämnad till
              de riktigt stora tidningarna. Jag tror att många människor har
              uppfattat det som en stor begränsning tidigare. Jag var själv
              debattredaktör på Sydsvenskan i sju år och vet hur det var att
              refusera tiotusentals inlägg. Det var inte så roligt. Nu hittar
              de vägen ut på ett annat sätt än att bli publicerade.
            </seg>
            <seg xml:id="i-f2a971b167be5e1b-0">
              Det finns en annan sak som inte är så bra, och det är enligt
              mitt sätt att se att vi i vårt land fortfarande belastar annonser
              i de bästa tidningarna de samhällsbevakande tidningarna, dagstidningarna
              med reklamskatten. Nu säger vi med en fin formulering i skatteutskottet
              att vi noterar detta men hoppas att det finns utrymme för att
              ta bort denna skatt. Jag tror att det för framtiden inte är så
              klokt att ha denna skatt på just de tidningar som kämpar för sin
              existens i många fall. Det har varit ett horribelt år för dagstidningarna,
              måste man säga. Att belägga just de tidningar som förser oss med
              den allra bästa journalistiken med detta måste vara mindre klokt.
            </seg>
            <seg xml:id="i-4de5b2b255236bc7-0">
              Herr talman! För att återgå till frågan om ägarkoncentrationen
              måste man ändå i en sådan här debatt i riksdagen konstatera att
              ägandet i den meningen har blivit väldigt spritt. Förr i tiden
              var det bara svenska ägare, men numera har två av de största tidningarna
              i Sverige, nämligen Aftonbladet och Svenska Dagbladet, norska
              ägare. Stora danska och finska intressenter finns också i vårt
              land.
            </seg>
          </u>
          <note xml:id="i-e60a609f7073b248-0">
            Anf. 34 GUNNAR ANDRÉN (fp):
          </note>
          <note type="speaker" xml:id="i-db899d2bcd47f6e9-0">
            Anf. 35 Kulturminister LENA ADELSOHN LILJEROTH (m):
          </note>
          <u xml:id="i-74bcdc9ce7e901d0-4" next="cont" who="unknown">
            <seg xml:id="i-0c46248142bec880-0">
              Herr talman! Jag hoppas att jag missförstod Helene Petersson
              när hon tog upp det där med att tjäna pengar som ett problem och
              ett hinder för kvalitet. Jag tror tvärtom att en mediekoncern
              eller ett medieföretag som tjänar pengar också har möjlighet att
              göra seriös journalistik, vilket är väldigt viktigt.
            </seg>
            <seg xml:id="i-d7a3d56b9f50caa7-0">
              Om man ska se till hur det ser ut har vi inte överlämnat det
              åt marknaden, som jag uppfattade att Helene Petersson åtminstone
              tidigare talade om att hela mediebranschen är som på ett gungfly.
            </seg>
            <seg xml:id="i-54cf5e8426956de4-0">
              Vi kan se på public service, som jag tidigare nämnde har en stark
              ställning. Vi har ett presstöd på runt 560 miljoner kronor. Vi
              har ett filmstöd. Vi har ett radio- och tv-verk som fördelar tillstånd,
              för i fjol 40 nationella och 14 lokala och regionala kanaler.
              Det är inte något som är satt enbart på en obskyr marknads villkor.
            </seg>
            <seg xml:id="i-c173ef7124460b90-0">
              Flera tidningar som har fått omfattande presstöd genom åren har
              trots detta inte klarat sig. Det är inte alltid bara en fråga
              om att det finns ekonomiska medel. Jag är den första att beklaga
              att flera tidningar inte har överlevt.
            </seg>
            <seg xml:id="i-b5f49ac4ac180cd0-0">
              Om man säger, som Helene Petersson, att det finns ett hot mot
              det fria ordet tycker jag att man målar i väldigt svarta färger.
              Jag skulle snarare vilja säga att det fria ordet aldrig har varit
              så fritt som det är i dag, med alla de plattformar vi har, möjligheterna
              att relativt enkelt trycka böcker och möjligheterna att lägga
              ut film på Youtube. Gunnar Andrén tog upp exemplet hur han som
              debattredaktör tvingades refusera tusentals insändare, och i dag
              kan alla dessa röster nå ut.
            </seg>
            <seg xml:id="i-24b02882cfee91a4-0">
              Att vi sedan har ett antal starka aktörer kan man se som ett
              problem, men man kan också se det som en nödvändighet med den
              tekniska utveckling som i dag sker.
            </seg>
            <seg xml:id="i-8603c4f36cfddcd6-0">
              I Europa finns en lista på de 25 största mediehusen, och bland
              de tio första finns inget nordiskt medieföretag över huvud taget.
              Om vi talar om Norden är det egentligen bara nordiska medieföretag.
              Bonniers, som är en stor aktör här och den största i Sverige,
              återfinns först på 14:e plats. Det kanske man också ska ta i beaktande.
              När Bonniers nu expanderar gör man det utomlands. De är förvisso
              en stor aktör här, men med europeiska mått mätt är de inte precis
              en liten plutt men ytterst ett medelstort företag.
            </seg>
          </u>
          <note xml:id="i-ba5969016dd78fcd-0">
            Anf. 36 HELENE PETERSSON i Stockaryd (s):
          </note>
          <u prev="cont" who="unknown" xml:id="i-4f6e594fba83a431-4">
            <seg xml:id="i-c7540390b40b7f29-0">
              Herr talman! Ja, visst finns det stora mediehus i övriga Europa.
              Det här har EU också uppmärksammat. Man har skrivit en rapport,
              som vi har haft en debatt om tidigare, om mediemångfalden i EU
              och hur man ska kunna stimulera den. Jag tänkte att jag skulle
              utnyttja mitt sista inlägg till detta.
            </seg>
            <seg xml:id="i-c654e71cc52c0a64-0">
              I dag har Sverige ordförandeskapet inom EU, och kulturministern
              har ett visst ansvar för och möjlighet att plocka upp dessa frågor.
              När vi hade rapporten uppe här i riksdagen gällde det bland annat
              att man skulle gå vidare med arbetet att ta fram kriterier: Vad
              kan man anse är kriterier för en mediemångfald? Rapporterna talar
              också om, precis som kulturministern säger, att man i dag inte
              håller sig inom landets gränser utan arbetar tvärs över gränserna.
              Det kan vara på gott, och det kan vara på ont.
            </seg>
            <seg xml:id="i-c3b726f88aa4cf86-0">
              I min interpellation om medie- och ägarkoncentration har jag
              sett till den svenska marknaden. Att de bolagen ger sig över gränserna
              eller att norska bolag ger sig in i Sverige är kanske en del av
              frågan, men nu gäller det koncentrationen i Sverige, som är ganska
              stor.
            </seg>
            <seg xml:id="i-bc30481be49ab647-0">
              Min fråga är alltså: Pågår det i dag ett arbete som har rullat
              vidare på EU-nivå när det gäller mediemångfalden? Det fanns ju
              ett uppdrag att ta fram kriterierna.
            </seg>
            <seg xml:id="i-ee8622626807e61a-0">
              Jag är jätteglad att vi har en stark public service. Det finns
              lite funderingar när det gäller förutsättningarna, och det är
              den korta avtalsperioden, ekonomin och avgifterna. Man fick en
              uppräkning med 3 procent, men man har inte räknat upp tv-avgiften
              på två år. Det finns en risk för att det kommer att bli en obalans.
              Det får vi fortsätta att diskutera någon annan gång.
            </seg>
          </u>
          <note type="speaker" xml:id="i-349664cf308dd823-0">
            Anf. 37 Kulturminister LENA ADELSOHN LILJEROTH (m):
          </note>
          <u xml:id="i-74bcdc9ce7e901d0-5" next="cont" who="unknown">
            <seg xml:id="i-ed65c4d92c745a3a-0">
              Herr talman! Inom public service är man mycket glad över uppräkningen
              med 3 procent. Vi är också väldigt glada över att vi inte behöver
              höja tv-licensen, vilket i sin tur gläder tv-tittare och radiolyssnare.
            </seg>
            <seg xml:id="i-3e11c5dfdd8da25f-0">
              Helene Petersson tog upp frågan var det här nu ligger i EU-sammanhang.
              Det finns ett initiativ från parlamentets sida som också har beaktats
              av kommissionen, som har tagit fram en rapport. Det är ett arbete
              som har pågått i flera steg, där man i steg två har gjort en oberoende
              studie av hur man ska kunna ta fram olika verktyg för att mäta
              mediemångfalden. I ett tredje steg, och i ett meddelande vi nu
              väntar på från kommissionen, kommer man att se hur de olika verktygen
              kan användas. Men det är fortfarande någonting vi väntar på från
              kommissionens sida.
            </seg>
            <seg xml:id="i-2157a9c1d85c26db-0">
              Vi kommer förmodligen att få en rapport vid vårt ministermöte
              i slutet av november, men frågan lär inte komma upp som ett ärende
              då. Däremot kommer vi att ha flera anledningar att diskutera Europeana,
              som är en annan viktig fråga, kanske inte just för mediekoncentrationen
              men för tillgången till information, till varandras arkiv och
              till varandras kulturarv i synnerhet som vi har Google, som förvisso
              är ett gott initiativ men som också blir en stor aktör på marknaden.
              Då kan det vara viktigt att vi värnar de europeiska intressena.
            </seg>
            <seg xml:id="i-a3f71a5fea80cb7c-0">
              Avslutningsvis vill jag tacka för diskussionen men konstatera
              att jag i dag inte ser de risker som Helene Petersson ser när
              det handlar om mediekoncentrationen i Sverige. I någon mening
              har konkurrensen faktiskt blivit bättre, även om det absolut finns
              skäl att hålla ögonen på utvecklingen framöver.
            </seg>
          </u>
          <note xml:id="i-4f2671746c1097e6-2">
            Överläggningen var härmed avslutad.
          </note>
          <note xml:id="i-232ef04039d8206b-0">
            6 § Anmälan om inkomna uppteckningar från EU-nämndssammanträde
          </note>
          <note xml:id="i-1fb89937203fd9c1-0">
            Talmannen anmälde att uppteckningar från EU-nämndens sammanträde
            fredagen den 2 oktober inkommit.
          </note>
          <note xml:id="i-43bb6967ed434e8d-0">
            7 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-6ea796082b27a44f-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u prev="cont" who="unknown" xml:id="i-4f6e594fba83a431-5">
            <seg xml:id="i-5463c4be813611a8-0">
              KOM(2009)475
            </seg>
            <seg xml:id="i-3758d4cc9c853298-0">
              Luciano Astudillo
            </seg>
          </u>
          <note xml:id="i-598943150059cc73-0">
            8 § Förnyad bordläggning
          </note>
          <note xml:id="i-39f022375c34d22f-0">
            Föredrogs och bordlades åter
          </note>
          <note xml:id="i-8672264addbe0ab8-0">
            9 § Bordläggning
          </note>
          <note xml:id="i-8152ef8131c1a133-0">
            Anmäldes och bordlades
          </note>
          <note xml:id="i-84a573b15970aaae-0">
            10 § Anmälan om interpellationer
          </note>
          <note xml:id="i-8574e8fa2089ccfb-0">
            Anmäldes att följande interpellationer framställts
          </note>
          <note xml:id="i-9a86fb7d68490e3a-0">
            den 20 oktober
          </note>
          <note xml:id="i-b51e367e172dcc5f-0">
            Jacob Johnson
          </note>
          <note xml:id="i-86b8c77adf649b7c-0">
            Monica Green
          </note>
          <note xml:id="i-66058602711750b4-0">
            Hans Olsson
          </note>
          <note xml:id="i-70c2e18de2889445-0">
            Interpellationerna redovisas i bilaga som fogats till riksdagens
            snabbprotokoll tisdagen den 3 november.
          </note>
          <note xml:id="i-1b4403a6fe793d69-0">
            11 § Anmälan om frågor för skriftliga svar
          </note>
          <note xml:id="i-6bbad01e52e7b87b-0">
            Anmäldes att följande frågor för skriftliga svar framställts
          </note>
          <note xml:id="i-9a86fb7d68490e3a-1">
            den 20 oktober
          </note>
          <note xml:id="i-bbe6235a88b01c68-0">
            Elisebeht Markström
          </note>
          <note xml:id="i-ebada16926b34b1e-0">
            Börje Vestlund
          </note>
          <note xml:id="i-f1d2fc7d2b906647-0">
            Ronny Olander
          </note>
          <note xml:id="i-f1d2fc7d2b906647-1">
            Ronny Olander
          </note>
          <note xml:id="i-f1d2fc7d2b906647-2">
            Ronny Olander
          </note>
          <note xml:id="i-2cca53df492b892f-0">
            Carina Moberg
          </note>
          <note xml:id="i-953c728a4b721119-0">
            Carina Hägg
          </note>
          <note xml:id="i-afba3ed1a507d7fe-0">
            Ameer Sachet
          </note>
          <note xml:id="i-afba3ed1a507d7fe-1">
            Ameer Sachet
          </note>
          <note xml:id="i-afba3ed1a507d7fe-2">
            Ameer Sachet
          </note>
          <note xml:id="i-805d5e315573b733-0">
            Raimo Pärssinen
          </note>
          <note xml:id="i-805d5e315573b733-1">
            Raimo Pärssinen
          </note>
          <note xml:id="i-af1cd779a0ebad59-0">
            Frågorna redovisas i bilaga som fogats till riksdagens snabbprotokoll
            tisdagen den 3 november.
          </note>
          <note xml:id="i-47e7090950247a61-0">
            12 § Anmälan om skriftligt svar på fråga
          </note>
          <note xml:id="i-b3476b5201c580eb-0">
            Anmäldes att skriftligt svar på följande fråga inkommit
          </note>
          <note xml:id="i-9a86fb7d68490e3a-2">
            den 20 oktober
          </note>
          <note xml:id="i-1cbdf2d24eb3c71b-0">
            Krister Örnfjäder
          </note>
          <note xml:id="i-b40af03315e9ce4b-0">
            Svaret redovisas i bilaga som fogats till riksdagens snabbprotokoll
            tisdagen den 3 november.
          </note>
          <note xml:id="i-587b5e6d403e475f-0">
            13 § Kammaren åtskildes kl. 18.30.
          </note>
          <note xml:id="i-a43558b895379d0a-0">
            Förhandlingarna leddes
          </note>
          <note xml:id="i-a97eb2a942945828-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
