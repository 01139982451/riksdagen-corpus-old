<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--65</head>
          <docDate when="2008-01-29">2008-01-29</docDate>
        </div>
      </front>
      <body>
        <div>
          <note xml:id="i-e92237540e3f9e60-0">
            ﻿
          </note>
          <note xml:id="i-dba1010c908a2637-0">
            Riksdagens protokoll
          </note>
          <note xml:id="i-3a641dbf2999bc30-0">
            2008/09:65
          </note>
          <note type="date" xml:id="i-545949fd6beb46c5-0">
            Torsdagen den 29 januari
          </note>
          <note xml:id="i-1cc13d6efcce7571-0">
            Kl. 12:00 - 15:03
          </note>
          <note xml:id="i-084e9bbeb76d94de-0">
            1 § Justering av protokoll
          </note>
          <note xml:id="i-88be5a7f1ab3aee6-0">
            Justerades protokollet för den 23 januari.
          </note>
          <note xml:id="i-e6d3a5d7eaad634b-0">
            2 § Meddelande om ändring i kammarens sammanträdesplan
          </note>
          <note xml:id="i-f9e9cef925a1a6f8-0">
            Tredje vice talmannen meddelade att fredagen den 30 januari skulle
            interpellationssvar kl. 9.00 utgå. Bordläggningsplenum kl. 9.30
            skulle tillkomma.
          </note>
          <note xml:id="i-533a17bce312874f-0">
            Meddelandet hade delats ut till riksdagens ledamöter.
          </note>
          <note xml:id="i-3c7a8c1d337763b2-0">
            3 § Anmälan om fördröjt svar på interpellation
          </note>
          <note xml:id="i-e96a8d431e30bc20-0">
            Till riksdagen hade inkommit följande skrivelse:
          </note>
          <note xml:id="i-ed6aee38835e2fae-0">
            Interpellation 2008/09:255
          </note>
          <note xml:id="i-3594c6dfc0e93981-0">
            Interpellation 2008/09:255 Utbildning för varslade och arbetslösa
          </note>
          <note xml:id="i-8c466bb16cc14f6e-0">
            Interpellationen kommer att besvaras fredagen den 13 februari
            2009.
          </note>
          <note xml:id="i-7263dfa574dfff44-0">
            Skälet till dröjsmålet är att handläggningen av ärendet tar längre
            tid.
          </note>
          <note xml:id="i-8966f8b9d186fa50-0">
            Karin Renman
          </note>
          <note xml:id="i-a48c7103d40637dd-0">
            4 § Svar på interpellation 2008/09:257 om anslagen till RFSL:s
            brottsofferjour för HBT-personer
          </note>
          <note type="speaker" xml:id="i-2c61c70b805cd540-0">
            Anf. 1 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-0">
            <seg xml:id="i-97b9c987a9cdc229-0">
              Fru talman! Marianne Berg har frågat mig vilka åtgärder jag avser
              att vidta för att RFSL:s brottsofferjour ska få en långsiktig
              finansiering, vilka åtgärder jag avser att vidta för att RFSL:s
              brottsofferjour ska kunna söka medel även för sitt arbete med
              män som utsatts för samkönat partnervåld samt vilka åtgärder jag
              avser att vidta för att RFSL:s brottsofferjour ska kunna söka
              medel för sitt arbete med personer som utsatts för hatbrott.
            </seg>
            <seg xml:id="i-84fa43fed026f999-0">
              Regeringen har i handlingsplanen för att bekämpa mäns våld mot
              kvinnor, hedersrelaterat våld och förtryck samt våld i samkönade
              relationer särskilt pekat på problematiken kring samkönat partnervåld.
              Handlingsplanen lämnades till riksdagen i november 2007, och där
              pekade vi bland annat på att det finns stora behov av kunskaps-
              och verksamhetsutveckling inom detta område. Genom insatserna
              i handlingsplanen vill regeringen skapa förutsättningar för en
              långsiktig ambitionshöjning inom området och möta behoven av skydd
              och stöd för personer som utsätts för våld i samkönade relationer.
            </seg>
            <seg xml:id="i-336b9da001fdae86-0">
              Regeringen har bland annat ökat stödet till ideella organisationer
              som bedriver kvinno- och brottsofferjourer. För 2009 har 10 miljoner
              tillförts. Vi satsar också resurser på informations- och kunskapsspridning
              om frågor som rör våld i samkönade relationer.
            </seg>
            <seg xml:id="i-7b27aa3e8ae414ad-0">
              RFSL har under de senaste åren fått öronmärkta statsbidrag i
              syfte att förstärka och utveckla förbundets brottsofferverksamhet
              med jour för homosexuella, bisexuella och transpersoner. I 2009
              års budget har regeringen avsatt 2,5 miljoner kronor i syfte att
              förstärka och utveckla brottsofferverksamhet för homo- och bisexuella
              samt transpersoner som utsatts för våld i nära relationer. Dessa
              riktade medel ingår i en flerårig satsning. Skillnaden från tidigare
              år kan alltså sägas bestå i att regeringen i stället för att öronmärka
              medel till just RFSL har avsatt medel för ett visst ändamål utan
              att peka ut en särskild aktör. Eftersom vår ambition är att möta
              behoven av en större beredskap och kompetensutveckling inom detta
              område är det naturligt för regeringen att inte stänga ute andra
              aktörer som också arbetar med detta.
            </seg>
            <seg xml:id="i-9339fb99e40504c3-0">
              När det gäller frågan om medel i syfte att stödja HBT-personer
              som utsatts för hatbrott har jag redan i ett tidigare frågesvar
              hänvisat till en kommande översyn av statsbidraget till organisationer
              på det sociala området. Denna översyn aviserades av regeringen
              i propositionen En förnyad folkhälsopolitik (2007/08:110). Regeringen
              avser att fatta beslut om att Statskontoret får i uppdrag att
              genomföra översynen. Och jag kan meddela att regeringen i dag
              på sammanträdet har fattat detta beslut. Statskontoret ska bland
              annat beakta och lämna förslag på hur behovet av statsbidrag till
              verksamhet inom det sociala området som i dag regleras i annan
              förordning eller inte omfattas av befintlig reglering kan tillgodoses.
              Uppdraget ska redovisas senast den 1 augusti i år.
            </seg>
            <seg xml:id="i-dfcb3aa6da8c7515-0">
              En annan möjlighet för RFSL:s brottsofferjour och andra brottsofferstödjande
              organisationer är att söka projektmedel från Brottsofferfonden
              som administreras av Brottsoffermyndigheten. Medel från Brottsofferfonden
              kan erhållas i första hand för forskning, utbildnings-, informations-
              och utvecklingsprojekt, men även för verksamhetsstöd i vissa fall.
            </seg>
          </u>
          <note type="speaker" xml:id="i-5b1be30962e5ad9e-0">
            Anf. 2 MARIANNE BERG (v):
          </note>
          <u who="marianne_berg_ec3bb4" xml:id="i-4e32ce6780873772-0">
            <seg xml:id="i-5b208a8307244530-0">
              Fru talman! Jag vill tacka statsrådet för svaret. Men på de frågeställningar
              som jag har i interpellationen har jag som vanligt inte fått några
              direkta konkreta svar, för i svaret upprepar statsrådet ungefär
              hälften av det faktaunderlag som jag har i min interpellation.
            </seg>
            <seg xml:id="i-14d742c21f6cd6b7-0">
              Finansieringen har varit en ständigt återkommande fråga för RFSL:s
              brottsofferjour. Men de senaste åren har finansieringen faktiskt
              varit löst genom att regeringen i sitt regleringsbrev till Socialstyrelsen
              avsatte särskilda pengar till denna typ av jourverksamhet. Men
              i årets regleringsbrev finns inte längre några öronmärkta pengar
              med som ska gå till just brottsofferjouren för HBT-personer.
            </seg>
            <seg xml:id="i-2e2c1f785a2b658e-0">
              Det är helt galet att först få pengar och kunna bedriva en sådan
              viktig verksamhet i lugn och ro och i nästa sekund inte kunna
              veta om verksamheten ska kunna fortsätta eller inte. Detta är
              klart och tydligt, enligt mig, ett rent politiskt spel. Och statsrådets
              eget parti kd får jag väl säga inte är känt för att vara det mest
              HBT-vänliga partiet, kanske snarare tvärtom.
            </seg>
            <seg xml:id="i-e5bc4cd7c15eb446-0">
              Min fråga är vad syftet är med att inte längre öronmärka pengar
              till RFSL:s brottsofferjour. RFSL:s brottsofferjour gör ett mycket
              bra arbete. Personerna som arbetar där har en otroligt stor erfarenhet
              inom området. Ska denna verksamhet fortsättningsvis leva under
              ett ständigt hot om att inte kunna finnas eller få finansiering?
            </seg>
            <seg xml:id="i-7238ddf85a1ab254-0">
              Åter till mina frågor: Vad avser statsrådet att vidta för åtgärder
              för att RFSL:s brottsofferjour ska få en långsiktig finansiering?
              Vad tänker statsrådet vidta för åtgärder för att RFSL:s brottsofferjour
              ska kunna söka medel också för sitt arbete med män som utsatts
              för samkönat partnervåld?
            </seg>
            <seg xml:id="i-7fc87dea14f9bbcf-0">
              Det är ett enormt problem att RFSL inte kan söka pengar ur statsbidraget
              som riktar sig till organisationer som jobbar med våld mot män.
              Så, statsrådet, vad händer med de män som blir utsatta för våld
              i samkönade relationer?
            </seg>
            <seg xml:id="i-28cf321598d82395-0">
              Statsrådet tog upp bland annat att man kan söka pengar från Brottsoffermyndigheten.
              Men jag tycker att det är en lite knepig lösning på problemet,
              för precis som statsrådet skriver i sitt svar delas det många
              gånger ut pengar till kortsiktiga projekt. Här är det inte så
              stora summor det gäller.
            </seg>
          </u>
          <note type="speaker" xml:id="i-3c0f3d0beea983c2-0">
            Anf. 3 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-1">
            <seg xml:id="i-95ee7b756d299700-0">
              Fru talman! Jag tycker att det verkar som att Marianne Berg verkligen
              vill misstolka regeringens ambitioner i de här frågorna. Det är
              ju väldigt tydligt att regeringen dels har ökat stödet totalt
              sett, dels att vi är angelägna om just denna verksamhet som riktar
              sig till de här målgrupperna genom att vi avsätter särskilda medel
              för denna verksamhet.
            </seg>
            <seg xml:id="i-2ae21bb88a79c834-0">
              Det är ett förhållningssätt som vi tillämpar också på andra områden,
              att egentligen inte skriva om en aktör utan skriva vilken verksamhet
              vi vill ha. Det är anledningen till den här förändringen. Det
              är precis samma förhållningssätt som vi har när det gäller exempelvis
              kvinnojourer. Vi skriver inte om organisationerna i sig, utan
              vi skriver att den här verksamheten är viktig, att den måste finnas
              och att den måste kunna få utvecklas. Då öronmärker vi pengar
              till verksamheten.
            </seg>
            <seg xml:id="i-c3b5280e3b68efc6-0">
              Vi välkomnar de verksameter som finns. På detta område finns
              det inte många aktörer i dag som har en fungerande verksamhet.
              RFSL:s jour är en i ett litet fåtal och vad jag vet den enda i
              Helsingfors. Utöver det finns det en HBT-jour för lesbiska och
              bisexuella kvinnor i Norrköping. Vad jag känner till är det de
              enda två jourer som finns i dag. Konkurrensen är alltså inte stor
              och medel finns avsatta.
            </seg>
            <seg xml:id="i-5e19adb5c7d78f9f-0">
              Marianne Berg målar upp en orosbild som det inte riktigt finns
              legitima skäl för.
            </seg>
          </u>
          <note type="speaker" xml:id="i-97c6c05539e6cf50-0">
            Anf. 4 MARIANNE BERG (v):
          </note>
          <u who="marianne_berg_ec3bb4" xml:id="i-4e32ce6780873772-1">
            <seg xml:id="i-5f673c31435336a7-0">
              Fru talman! Jag målar inte upp en orosbild utan tvärtom en verklighetsbild.
              Jag har tidigare haft interpellationsdebatter med statsrådet gällande
              kvinnojourernas verksamhet. Där har man inte heller någon långsiktig
              finansiering.
            </seg>
            <seg xml:id="i-0442c9742340a6d5-0">
              RFSL:s brottsofferjour har en verksamhet som har fungerat i många
              år. Man har en kompetens som heter duga. Varför kan regeringen
              då inte fortsätta ge denna organisation öronmärkta pengar? Det
              står inte i motsats till något annat.
            </seg>
            <seg xml:id="i-224a7cbcc07897c6-0">
              Ministern säger att jag misstolkar, men jag beskriver tvärtom
              verkligheten.
            </seg>
            <seg xml:id="i-1ee4ebe56d1beb26-0">
              Jag ställde en tredje fråga i min interpellation till ministern:
              Vad avser statsrådet att vidta för åtgärder för att RFSL:s brottsofferjour
              ska kunna söka medel för sitt arbete med personer utsatta för
              hatbrott?
            </seg>
            <seg xml:id="i-d7172e602a5ed4ee-0">
              Är jag på rätt väg när jag tolkar statsrådets svar som att RFSL
              inte kommer att få några pengar innan översynen av statsbidraget
              till organisationer på det sociala området är klar? Vad jag förstod
              sade statsrådet att det var en regeringsöverläggning i dag och
              att det var klart. Jag undrar hur svaret blev i så fall.
            </seg>
            <seg xml:id="i-5e5fc5113c69d6ae-0">
              Om så inte är fallet, vad händer då med RFSL:s verksamhet för
              homofobiska hatbrott? Ska denna verksamhet försvinna? RFSL har
              en ovärderlig kompetens när det gäller att bemöta personer som
              utsatts för brott, oavsett om det handlar om partnervåld eller
              hatbrott.
            </seg>
            <seg xml:id="i-843bf95d5ffaf042-0">
              Hatbrott är inte bara hugg och slag, statsrådet. I vardagen drabbas
              vi HBT-personer ofta av trakasserier, hot och diskriminering.
              Det är allt från att vara utsatt på arbetsplatsen till regelrätt
              mord. Andra hatbrott som HBT-personer utsätts för kan vara mordbrand,
              våldtäkt och kränkningar i olika sammanhang. Det är många HBT-personers
              vardag.
            </seg>
            <seg xml:id="i-cc467a4c46264a29-0">
              De homofobiska våldsbrotten ökade under 2007. Enligt Brås statistik
              var de 723 stycken. Det är inte så få. Det var en ökning från
              2006 med ca 6 procent.
            </seg>
            <seg xml:id="i-4509424e5b3d54ab-0">
              Vad kommer att ske framöver, ministern? Jag har fått vissa svar,
              men det är tydligt att jag inte är nöjd med dem. Statsrådet måste
              kunna agera för att RFSL:s brottsofferjour ska kunna få en långsiktig
              finansiering, kunna söka medel till sitt arbete med män som har
              utsatts för våld i samkönade relationer det kan de inte i dag;
              den gruppen ingår inte och kunna söka medel för sitt arbete med
              dem som blivit utsatta för hatbrott. Det är ett enormt viktigt
              arbete man utför. Därför ska man också ha en trygg finansiering.
            </seg>
          </u>
          <note type="speaker" xml:id="i-3b9a0e7ba2f53256-0">
            Anf. 5 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-2">
            <seg xml:id="i-67dc5920b26e0e0a-0">
              Fru talman! Jag instämmer i att det är viktigt att den kompetens
              som har byggts upp tas till vara. Det är precis därför vi har
              medel avsatta. Jag får ännu en gång upprepa att vi ser att denna
              verksamhet är viktig och måste finnas. Därför avsätter vi öronmärkta
              medel. Vi avsätter det till verksamhetsområdet, precis som vi
              gör på alla andra områden. Med den kompetens som RFSL:s jour har
              kan man nog vara ganska trygg i att få de medel man ansöker om.
              Den kompetensen värnar vi; den behövs.
            </seg>
            <seg xml:id="i-9eede05593022bd5-0">
              Låt mig säga något om hatbrott. Jag ser också med oro på den
              ökning som vi kan identifiera, även om jag tycker att kunskapen
              ännu är alltför bristfällig. Ökningen är dock tydlig. Jag känner
              mig djupt oroad över det.
            </seg>
            <seg xml:id="i-03983590de0a55d8-0">
              Vi ska göra allt för att bekämpa hatbrott. Här handlar det också
              om polisens resurser, förhållningssätt och möjlighet att kunna
              prioritera denna typ av brott. Hatbrott är inte acceptabelt. De
              måste ha hög prioritet och ska bekämpas med alla medel.
            </seg>
            <seg xml:id="i-27e36355c7b3746d-0">
              Ett sätt att öka vår kunskap är att hitta en bra metodutveckling
              för verktyg som kan användas av jourer. Kunskapsnivån för att
              bemöta detta är naturligtvis olika på olika brottsofferjourer.
              Ett led i detta är att brottsofferjourerna nu börjar föra statistik
              specifikt över denna typ av brott, vilket är mycket bra. Då kan
              vi säkra upp det och följa utvecklingen över tid via brottsofferjourerna.
              Att frågan ställs och att problemet uppmärksammas har ett värde
              i sig. Det är icke acceptabelt med hatbrott riktat mot någon grupp
              i samhället.
            </seg>
            <seg xml:id="i-288a571b2dcf9e9b-0">
              Uppdraget till Statskontoret handlar om att vi har bett om att
              få ett förslag på hur likvärdiga villkor för att erhålla statsbidrag
              kan upprättas för organisationer som verkar inom det sociala området.
              Man ska titta på hur vi kan skapa ett system där det finns samma
              förutsättningar och villkor oavsett om en organisation har en
              specifik smal uppgift eller ett tvärsektoriellt förhållnings-
              eller arbetssätt. Det är en av de frågeställningar som är viktiga
              och som har bäring på denna diskussion.
            </seg>
          </u>
          <note type="speaker" xml:id="i-92f2f1fe9e3d8220-0">
            Anf. 6 MARIANNE BERG (v):
          </note>
          <u who="marianne_berg_ec3bb4" xml:id="i-4e32ce6780873772-2">
            <seg xml:id="i-655e53b78262c8e6-0">
              Fru talman! Jag har inte sagt något annat än att de åtgärder
              som regeringen har tagit fram för olika typer av verksamheter
              är lovvärda. Här fallerar det dock. Man kan inte från ett år till
              ett annat ta bort de öronmärkta pengar som har gått direkt till
              RFSL:s brottsofferjour.
            </seg>
            <seg xml:id="i-235142cffa2eb815-0">
              När vi ser hur samhället har utvecklats vad gäller våld och hatbrott
              förstår jag inte varför det ska vara så osäkert för RFSL att få
              arbeta vidare i lugn och ro med sitt enormt viktiga arbete. Man
              har klart och tydligt den största kompetensen i landet vad gäller
              dessa brott. Man har ett utmärkt samarbete med både polis och
              socialtjänst. Därför anser jag att man bör öronmärka pengar så
              att denna verksamhet kan fortsätta utvecklas, vara ett föredöme
              för andra och också vara en läroplats för många andra verksamheter
              som vill starta.
            </seg>
            <seg xml:id="i-28f3afc304de6a37-0">
              Återigen, varför rycka undan öronmärkta pengar? Varför försvåra
              för HBT-personer som blir utsatta? Regeringen visar med sitt handlande
              att denna grupp inte är viktig. Det ger signaler att så är fallet.
              Det är en svår utpekning att regeringen går i bräschen genom att
              inte fortsatt öronmärka pengar och klart och tydligt visa att
              denna grupp är prioriterad. Det är den inte nu när man ska söka
              pengar i konkurrens med alla andra. Det är en farlig signal som
              regeringen sänder ut i vårt samhälle.
            </seg>
            <seg xml:id="i-369a8d7a0cd8d820-0">
              Som jag tidigare sagt är den vändning i förhållandet till RFSL
              som har skett under denna regering kanske inte så konstig med
              tanke på att Kristdemokraternas inställning till HBT-frågor och
              HBT-personer vid flera tillfällen visat sig vara tveksam.
            </seg>
          </u>
          <note type="speaker" xml:id="i-733d9960c739dcb3-0">
            Anf. 7 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-3">
            <seg xml:id="i-8414884e7927a2ae-0">
              Fru talman! Marianne Berg insinuerar saker som hon inte borde
              göra på ett sätt som inte borde ske. Kristdemokraterna och regeringen
              står upp för alla människovärdesfrågor. Det är anledningen till
              att vi totalt sett har ökat stödet till de verksamheter som motverkar
              kränkt människovärde. Det handlar om det ökade stödet som finns
              i handlingsplanen och det ökade stödet till kvinnojourer och brottsofferjourer.
              Det handlar också om att vi ger ett riktat stöd till verksamheter
              som vänder sig till HBT-personer.
            </seg>
            <seg xml:id="i-51e4a3288b917f2e-0">
              Men vi måste ha samma förhållningssätt till all bidragsgivning
              vi gör. Vi talar om vilken verksamhet vi vill ha för pengarna,
              inte vilken organisation vi vill ska utföra den.
            </seg>
            <seg xml:id="i-1eab072fa67af81b-0">
              Jag tror inte alls att man behöver vara orolig på RFSL. Konkurrensen
              är inte stor på detta område, vilket jag redan har påpekat.
            </seg>
            <seg xml:id="i-b16ea5de86a9cc59-0">
              Låt mig återigen nämna den satsning som vi har gjort, och som
              Marianne Berg också säger är lovvärd. Vi har satt mer pengar på
              det här området totalt än vad den tidigare regeringen som Marianne
              Berg supportade gjorde.
            </seg>
            <seg xml:id="i-6527cb90f2d36f7b-0">
              Jag tycker att vi har all anledning att uttrycka det i debatten
              och klart och tydligt se att det inte handlar om några indragningar.
              Det handlar inte om det som Marianne Berg har uttryckt, att vi
              skulle ha gjort något som har förminskat. Vi har tvärtom gjort
              tydligt att detta är ett viktigt verksamhetsområde. Här finns
              pengar att söka. RFSL är fortsatt självklart välkomna med sin
              ansökan.
            </seg>
          </u>
          <note xml:id="i-6ec2fdd4a6fe349c-0">
            Överläggningen var härmed avslutad.
          </note>
          <note xml:id="i-932d6d5ef03cccf5-0">
            5 § Svar på interpellation 2008/09:258 om regeringens arbete
            mot dopning utanför idrotten
          </note>
          <note type="speaker" xml:id="i-fda530f53dee515f-0">
            Anf. 8 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-4">
            <seg xml:id="i-9a8a9872ad554e14-0">
              Fru talman! Lars Lilja har frågat mig vilka åtgärder mot dopning
              som jag tagit initiativ till sedan ANT-sekretariatet och den interdepartementala
              arbetsgruppen Samant tillsattes.
            </seg>
            <seg xml:id="i-982b92d3793ae4e3-0">
              En av de viktigaste åtgärderna för att möta dopningsproblematiken
              utanför idrotten är att samordna resurserna och insatserna med
              det övriga alkohol- och narkotikaförebyggande arbetet, inte minst
              på lokal nivå. Erfarenheter och beprövade metoder på ett område
              kan vara till stor nytta i utvecklandet av insatser inom ett annat.
              Dopningsproblematiken är i vissa avseenden speciell, men uppvisar
              samtidigt många likheter med andra typer av missbruk. Därför är
              samordningen av det förebyggande arbetet på alkohol- och narkotikaområdet
              med antidopningsarbetet centralt.
            </seg>
            <seg xml:id="i-5b763668c3ee602d-0">
              Under 2008 har regeringen tagit initiativ till etablerandet av
              en långsiktigt hållbar struktur för det förebyggande arbetet på
              nationell, regional och lokal nivå. Ett ANT-sekretariat har inrättats
              inom Regeringskansliet med uppgift att samordna regeringens arbete,
              exempelvis när det gäller det gemensamma ansvaret för dopningsfrågan
              som vilar på Justitie-, Social- och Kulturdepartementen. Ett särskilt
              råd för alkohol-, narkotika-, dopnings- och tobaksfrågorna har
              inrättats där berörda myndighetschefer och företrädare på ledningsnivå
              för ett antal organisationer, däribland Riksidrottsförbundet,
              samt ett antal enskilda forskare ingår. Dopningsfrågorna har diskuterats
              och kommer att aktualiseras ytterligare inom ramen för rådets
              arbete. Regeringen avsätter 24 miljoner kronor årligen för finansiering
              av länssamordnare i alla landets län, vilka har i uppdrag att
              stödja bland annat det dopningsförebyggande arbetet på regional
              och lokal nivå. Därutöver avsätter regeringen årligen ca 75 miljoner
              kronor för lokalt förebyggande arbete i kommunerna. Även dessa
              medel ska omfatta förebyggande insatser på bland annat dopningsområdet.
            </seg>
            <seg xml:id="i-45aebb1d962a5685-0">
              Statens folkhälsoinstitut, FHI, är nationellt kunskapscentrum
              för metoder och strategier inom folkhälsoområdet. Folkhälsoinstitutet
              har fått flera uppdrag från regeringen med syfte att förebygga
              missbruk av alkohol, narkotika och dopning. FHI ska stödja länssamordnarna,
              fördela medel till särskilda utvecklingsprojekt inom områdena
              alkohol, narkotika, dopning och tobak samt genomföra informationsinsatser
              i syfte att nå målen för livsstilsfrågorna alkohol, narkotika,
              dopning och tobak. FHI håller för närvarande också på med en kunskapssammanställning
              om dopningsmissbruket. Denna genomgång av kunskapsläget kommer
              att presenteras under våren.
            </seg>
            <seg xml:id="i-df2d2268d64e9c03-0">
              Några dagar före jul fick jag Narkotikautredningens slutbetänkande.
              Utredningen har haft i uppdrag att se över lagstiftningen som
              rör narkotika, dopningsmedel, hälsofarliga varor samt lösningsmedel.
              När det gäller lagstiftningen som rör dopningsmedel konstaterar
              utredaren att den är väl fungerande men att straffskalan för dopningsbrott,
              inklusive smuggling, bör skärpas så att den kommer mer i nivå
              med narkotikabrott. Utredaren föreslår också att den expertgrupp
              som analyserar nya dopningspreparat ska få en mer formell ställning.
              Dessa förslag bereds nu inom Regeringskansliet.
            </seg>
            <seg xml:id="i-b2408647918a9d71-0">
              Utredarens bedömning är vidare att det behövs mer resurser till
              forskning om dopningsmedel. I den forskningsproposition som regeringen
              har beslutat om är 15 miljoner kronor per år öronmärkta till forskning
              på missbruksområdet vilket naturligtvis innefattar dopning.
            </seg>
            <seg xml:id="i-54f56918f41944e3-0">
              En central fråga gäller omfattningen av missbruket och missbruksmönster.
              Av olika riksrepresentativa frågeundersökningar framgår att omkring
              1 procent av manliga ungdomar någon gång har provat androgena
              steroider som är de vanligaste dopningspreparaten. Denna andel
              har varit i stort sett oförändrad sedan 1993. Den kartläggning
              av gymbesökare som Stadsektionen på Beroendecentrum i Helsingfors
              gjorde för ett år sedan visar att ca 5 procent av de manliga besökarna
              någon gång hade använt anabola steroider men hela 9,4 procent
              av männen hade någon gång använt narkotika. För båda typerna av
              preparat innebär detta en överrepresentation jämfört med jämförbara
              grupper i den övriga befolkningen. Narkotikautredningen bedömer
              att dopningsmissbruket är omfattande och ett stort problem. Deras
              bedömning är att det finns minst 10 000 personer med ett mer eller
              mindre frekvent missbruk.
            </seg>
            <seg xml:id="i-20458771d4c7b214-0">
              Av olika studier framgår att de allra flesta som använder dopningsmedel
              också missbrukar andra droger såsom alkohol och narkotika. Detta
              innebär att vi i huvudsak måsta söka lösningarna på dopningsproblemet
              inom samma ramar som insatserna mot alkohol- och narkotikamissbruk.
              En av anledningarna till att vi har tillsatt ett ANT-sekretariat
              och en interdepartemental arbetsgrupp är också att förbättra förutsättningar
              för samhällets aktörer att ta ett samlat och samordnat grepp om
              missbruksproblematiken.
            </seg>
            <seg xml:id="i-c216685ed5414157-0">
              För vård- och behandlingssystemet är det angeläget att de kan
              erbjuda adekvata insatser mot ett dopningsmissbruk liksom att
              dopningsfrågan prioriteras inom det ordinarie arbetet inom polis
              och tull med att bekämpa alla illegala droger.
            </seg>
          </u>
          <note type="speaker" xml:id="i-9ce409d7c4057071-0">
            Anf. 9 LARS LILJA (s):
          </note>
          <u who="lars_lilja_6d4148" xml:id="i-22157d05e8ebe1da-0">
            <seg xml:id="i-fb3288f566f9bda0-0">
              Fru talman! Som statsrådet säkert har noterat vid det här laget
              är jag ganska engagerad i de här frågorna. Jag kan nästan lova
              att jag om ett år återkommer med en fråga som liknar den jag har
              ställt i dag.
            </seg>
            <seg xml:id="i-43306873d8c0b622-0">
              Jag börjar med att konstatera att det korrekta begreppet för
              det vanligaste dopningspreparatet som man kallar AAS är anabola
              androgena steroider. Det står fel i det här svaret. Det stod fel
              i det förra svaret. En negativ tolkning är att det kanske säger
              något om engagemanget i frågan, eller möjligen något om kunskapen.
              Jag hoppas att det blir rätt nästa gång.
            </seg>
            <seg xml:id="i-5ff035a3aa85c4aa-0">
              När det gäller ANT-sekretariatet kan jag inse att det naturligtvis
              är bra att man försöker samordna resurserna. Frågan är vilka befogenheter
              sekretariatet har. Vem är det som tar initiativ i dopningsfrågorna?
              Vem kan peka med hela handen och se till att det händer något?
            </seg>
            <seg xml:id="i-05c7226f76875110-0">
              Risken finns att allas ansvar blir ingens ansvar.
            </seg>
            <seg xml:id="i-69433ac22c108797-0">
              Det råd som nämns i svaret känns som ett slags diskussionsklubb.
              I svaret står det att dopningsfrågorna har diskuterats. Sedan
              har det alldeles uppenbart inte hänt något mer.
            </seg>
            <seg xml:id="i-d3e71ed7b3b84af7-0">
              Det är självklart positivt med länssamordnare. Risken finns dock
              att länssamordnarna många gånger jobbar just med ANT-frågor och
              att deras kunskapsnivå när det gäller dopningsfrågan inte är den
              allra bästa. Jag tror att det behövs insatser för att detta ska
              fungera.
            </seg>
            <seg xml:id="i-941f909a0bd9ef6e-0">
              Det är bra att FHI gör en kunskapssammanställning. Det är oerhört
              viktigt för att man ska kunna gå vidare och lösa de här problemen
              i ett större sammanhang.
            </seg>
            <seg xml:id="i-df6fb20293b47509-0">
              När det gäller Narkotikautredningens förslag tycker jag att det
              är mycket bra att man har kommit till de här slutsatserna. Det
              är något som vi som har jobbat med dopningsfrågor har önskat under
              många år, nämligen att dopningspreparat ska likställas med narkotika.
            </seg>
            <seg xml:id="i-0f037a591386f57b-0">
              Det här bereds nu inom Regeringskansliet. När kan beredningen
              av frågan väntas vara klar? Är ministern beredd att påskynda beredningen
              så att vi har ett lagförslag på plats så snart som möjligt?
            </seg>
            <seg xml:id="i-c6915d7fc6a1c729-0">
              Ministern säger att de här frågorna ska prioriteras hos polisen
              och tullen. Det är naturligtvis oerhört viktigt. Problemet är
              att tullen har blivit av med stora delar av sina resurser och
              att polisen saknar resurser. Jag tror inte att de har möjlighet
              att prioritera de här frågorna. Möjligtvis kan de börja prioritera
              lite när den nya straffskalan är på plats. Då får man andra incitament
              att jobba hårt med dopningsfrågan.
            </seg>
            <seg xml:id="i-cc0ee92f50a28835-0">
              Vi har under ganska lång tid diskuterat möjligheten för vård
              och behandling när det gäller de personer som missbrukar anabola
              steroider. Då är min fråga: Vilka insatser är gjorda på detta
              område?
            </seg>
            <seg xml:id="i-65a19f2d94573c8a-0">
              I ministerns nästa inlägg skulle jag vilja ha svar på dels frågan
              om vilka operativa resurser som detta råd och ANT-sekretariatet
              har, dels när vi kan förvänta oss att det finns en ny lagstiftning
              på plats när det gäller straffskalorna och dels vad som gäller
              framtagande av vårdprogram för dessa personer.
            </seg>
          </u>
          <note type="speaker" xml:id="i-4ac7670651394fdf-0">
            Anf. 10 CHRISTER ENGELHARDT (s):
          </note>
          <u who="christer_engelhardt_6cbff9" xml:id="i-14a2f88130ab717c-0" next="cont">
            <seg xml:id="i-a6d76fbc10c42ed9-0">
              Fru talman! Jag tackar Lars Lilja för att han har ställt denna
              interpellation. Jag tackar även statsrådet Maria Larsson för svaret.
            </seg>
            <seg xml:id="i-3aebce40d64a0c54-0">
              Det blev som jag misstänkte när jag såg att interpellationen
              var framställd, nämligen att mycket av statsrådets svar kretsar
              kring det nyinrättade ANT-sekretariatet och ANT-kansliet och så
              vidare.
            </seg>
            <seg xml:id="i-66922d1f1412ebfa-0">
              Jag har i mitt arbete i socialutskottet haft möjlighet att jobba
              med frågor som handlar om alkohol-, narkotika- och tobaksprevention
              och då också fått möjlighet att träffa en del av de samordnare
              som finns lokalt ute i landet och ställa frågor till dem. Jag
              var kritisk när man valde att lägga ned Mobilisering mot narkotika
              och även Alkoholkommittén. Frågor som handlar om alkohol, narkotika,
              tobak och dopning utgör ett vitt och brett område. Vi är medvetna
              om att en del produkter är legala och andra inte är legala. Därför
              tycker jag att det är viktigt att man riktar in sig även på just
              det som inte är specifikt legalt kring dessa frågor.
            </seg>
            <seg xml:id="i-15b8e45fce9dad68-0">
              Men just när det gäller dopning finns det också områden som är
              illegala. Ute i landet tycker man att det är en fråga som inte
              får den dignitet som den kanske förtjänar. Mycket bollas tillbaka
              till det sekretariat och kansli som nu finns inom Regeringskansliet.
              Man tycker ute i landet att det inte riktigt fungerar. Man refererar
              till att det är en snårskog av regelverk. Det är svårt att nå
              fram. Det krävs tydliga riktlinjer. När man kastar in ansökningar
              går de inte i linje med den kommunala budgetprocessen eftersom
              det krävs egenfinansiering av dessa insatser. Man tycker också
              att sekretariatet kommer väldigt sent med aktiviteter, eller också
              dras de tillbaka eller flyttas. Ute i landet upplever man att
              det är väldigt rörigt kring dessa frågor. Speciellt när det gäller
              dopning tycker man att det inte alls finns någon drivkraft.
            </seg>
            <seg xml:id="i-7b19a8c67cb87b43-0">
              Jag varnade för att takten skulle dras ned när det gäller dessa
              frågor då en ny organisation sjösattes och den andra avskaffades.
            </seg>
            <seg xml:id="i-0f48554e00318c99-0">
              Ute i landet anser man att regeringen har växlat ned från femmans
              växel till ettans växel. Det är ganska allvarligt om det skulle
              vara på det sättet.
            </seg>
            <seg xml:id="i-b6dd75393432e872-0">
              Jag vet att straffskalorna inte är statsrådet Maria Larssons
              ansvarsområde. Men polisen säger att man kan göra begränsade insatser
              i dopningsfrågan på grund av att straffnivån är väldigt låg när
              det gäller dopning i förhållande till narkotika. De tillslag som
              görs på dopningsområdet sker ofta i samband med att man gör tillslag
              på narkotikaområdet. Polisen skulle vilja rikta in sig lite mer
              specifikt på dopningsfrågorna också.
            </seg>
            <seg xml:id="i-89d785100cda1717-0">
              Det finns delar i fråga om detta som man ute i landet har signalerat
              inte har fungerat riktigt på det sätt som man hade trott att det
              skulle göra. Farhågorna om att regeringen har skruvat ned på takten
              tycker jag är oroväckande. Jag skulle vilja höra vilka svar som
              statsrådet har på de frågor som många av samordnarna ute i landet
              har. Jag instämmer också i en hel del av de frågor som Lars Lilja
              tog upp i sitt anförande, och det finns ingen anledning för mig
              att upprepa dem.
            </seg>
          </u>
          <note xml:id="i-3b7540f1df95f450-0">
            Anf. 11 GUNNAR ANDRÉN (fp):
          </note>
          <u who="christer_engelhardt_6cbff9" prev="cont" xml:id="i-2f1dbdcd091b55dc-0">
            <seg xml:id="i-7f2c4d4bf84c92e2-0">
              Fru talman! Jag ska också tacka Lars Lilja för att han gång efter
              annan ställer frågor på detta område. Vi får goda svar från statsrådet
              i denna fråga också.
            </seg>
            <seg xml:id="i-db6b768ae0fafad2-0">
              Fru talman! Den som en gång kommit i närheten av dopningsmissbruk
              eller narkotikamissbruk de hänger ofta samman ser inte detta som
              bara statistik. Det finns en enskild människa bakom varje fall,
              och den smärta som finns bakom varje fall är helt enorm.
            </seg>
            <seg xml:id="i-32e3b3b9f2cf6a98-0">
              Det största problemet innan man når så långt är att upptäcka
              vem som missbrukar dopningspreparat. Det är jättesvårt. Vi som
              är lite äldre minns alla Ben Johnson i Seoul 1988. Det var så
              uppenbart tydligt hur dopningsmissbruk hade nått över alla gränser.
              Men när vi går omkring i Helsingfors, Göteborg, Gnosjö eller någon
              annanstans vet vi inte alls vem som är dopningsmissbrukare. Det
              är väldigt svårt att se. Det är ett jätteproblem.
            </seg>
            <seg xml:id="i-844745b20fa3591b-0">
              Något som vi måste arbeta med för att motverka missbruk av dopningspreparat
              är att se till att upptäcktsrisken ökar. Det helt centrala för
              den enskilda människan är att hotas av att bli upptäckt som missbrukare.
              Då kan man diskutera vilka olika medel som finns. Det är säkert
              bra med olika samordnande sekretariat och så vidare.
            </seg>
            <seg xml:id="i-43a64db4df07c746-0">
              Det första som jag kommer att tänka på är information. Det låter
              lite flummigt ibland. Men trots allt är det väldigt viktigt att
              man klargör de medicinska skadeverkningarna av dopningsmissbruk.
              Där kanske det finns en del att göra. Det finns fortfarande en
              gyllene aura kring bruket av dopningspreparat som inte finns kring
              rökning och inte kring narkotika. Jag tror att det är väldigt
              viktigt att arbeta med attityden till dopningspreparat.
            </seg>
            <seg xml:id="i-e4ad6b7c4af8bded-0">
              Men det handlar inte bara om straffskalor utan också om vilka
              medel som finns för att arbeta mot handel med narkotika. Det är
              en oerhörd drivkraft att det finns människor som kan tjäna pengar
              på detta.
            </seg>
            <seg xml:id="i-07a83037e192a9c9-0">
              Nils Bejerot, den numera avlidne socialreformatorn, sade alltid:
              Finns det inga kunder i slutändan finns det inte heller någon
              handel och ingen som kan tjäna pengar på detta.
            </seg>
            <seg xml:id="i-388c0789a909c830-0">
              Därför måste man se hur man kan angripa den organiserade brottslighet
              som finns bakom dopningspreparat, alltså de personer som för in
              preparaten i vårt land om de inte tillverkas här. Det är ungefär
              som att man på skatteområdet säger att man måste arbeta med att
              bekämpa den serviceorganisation som finns kring skattebrotten.
            </seg>
            <seg xml:id="i-c9a8937c89cdf311-0">
              På samma sätt tror jag att det är väldigt viktigt att man arbetar
              för att motverka det som Lars Lilja är ute efter. Tullen, polisen
              och olika myndigheter måste ha medel när det gäller det farliga
              arbetet med narkotika- och dopningspreparat. Man kanske till exempel
              ska kunna beslagta pengar och många andra saker i ganska stor
              omfattning.
            </seg>
          </u>
          <note type="speaker" xml:id="i-ae85ce1e9bc01a3f-0">
            Anf. 12 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-5">
            <seg xml:id="i-07c6fbc6a6781f50-0">
              Fru talman! Det var många frågor att besvara. Jag ska beta av
              dem så fort jag hinner. Hinner jag inte med alla nu får jag återkomma
              i nästa inlägg.
            </seg>
            <seg xml:id="i-6d201f3e2d0f2fda-0">
              Det är definitivt inte så att vi har skruvat ned på takten. Det
              vill jag säga. Vi har gjort en långsiktig planering, och vi har
              också sett till att både polisen och tullen har fått ytterligare
              resurser. Det handlar inte om att skruva ned takten, vare sig
              i preventionsarbetet eller i det direkt ingripande arbetet tvärtom.
            </seg>
            <seg xml:id="i-23618a1c2565d63b-0">
              När det gäller sekretariatet frågar Lars Lilja vem det är som
              pekar med hela handen. Den stora vinsten med sekretariatet är
              att man samlas och får en gemensam problembild. Sedan går var
              och en hem och verkställer inom sitt område. På samma sätt är
              rådet sammansatt. Man kommer från flera olika myndigheter. Det
              är myndighetscheferna som sitter där. De får höra varandras problembilder,
              och de kan komma överens om saker som respektive chef kan gå hem
              och verkställa. Jag tror att detta är det optimala sättet att
              arbeta med denna typ av frågeställningar där problemet aldrig
              kan lösas inom ett departementsområde eller inom ramen för en
              myndighets arbete. Att man skapar denna gemensamma problembild
              är en mycket viktig och riktig utgångspunkt för arbetet.
            </seg>
            <seg xml:id="i-27605fde81568f3d-0">
              När det gäller rådets arbete är det till exempel så att man kommer
              att hålla ett antal hearingar med olika inriktningar, en del av
              generell karaktär. Det kan till exempel vara fråga om att titta
              på den metodutveckling som sker, på vilka metoder som är användbara
              i det preventiva och i det behandlande arbetet och på hur det
              ser ut när det gäller kunskapsläget. Det handlar om att göra den
              typen av inventeringar för att öka kunskapsmängden. Här finns
              ju förutom myndighetscheferna också forskare med sina olika specialområden
              just för att tillföra den senaste kunskapen så att vi kan vara
              väl framme, vara uppdaterade och ligga i framkant med det politiska
              hantverket kopplat direkt till forskningen.
            </seg>
            <seg xml:id="i-4953ad19456ae93e-0">
              Länssamordnarna har fått ett utökat uppdrag. Naturligtvis behövs
              här utbildningsinsatser. Tanken är att vi ska få en likvärdig
              verksamhet i landets alla delar och att man ska känna att ledningen
              för länssamordnarna, som vi har lagt på FHI, också bidrar med
              mycket kunskapsöverföring och till att det finns utbildningsinsatser
              riktade till länssamordnarna. Jag tror att de flesta länssamordnarna
              hittills inte har varit särskilt aktiva i arbetet med dopningsfrågorna.
              Här behövs det kunskap och metoder när man går in i hands-on-arbetet.
            </seg>
            <seg xml:id="i-1fc47799332ff502-0">
              Att det i början med en ny organisation finns några barnsjukdomar
              är ganska naturligt. Vi gör en rundresa och besöker alla län.
              Själv har jag varit ute och träffat länssamordnare och alla aktörer
              i länet på flera ställen. Min statssekreterare har också gjort
              det. Vi möter länssamordnarna, hör synpunkterna och tar till oss
              dessa. Efter hand gör vi ett förbättringsarbete.
            </seg>
            <seg xml:id="i-66ebb58d039e798a-0">
              Det här är en struktur, organisation, som är långsiktig. Tanken
              är att den ska kunna fungera väldigt väl, för det är ute i det
              lokala arbetet som vi måste göra skillnad för att bli framgångsrika.
            </seg>
            <seg xml:id="i-cad66a3f764436f6-0">
              Jag är glad över att också Lars Lilja tycker att det ser väldigt
              positivt ut med de förslag som presenterats i Narkotikautredningen.
              Utredaren talar i utredningen väldigt tydligt om att dopningspreparaten
              i dag utgör en näst intill lika lukrativ marknad som de narkotiska
              preparaten. Det är också en anledning till de skärpta straffsatserna.
            </seg>
            <seg xml:id="i-173e182eac575912-0">
              Det sker en ganska stor handel via nätet, vilket gör att vi måste
              rusta oss på ett annat sätt för att klara att ligga i framkant.
              Det är anledningen till att man säger att Folkhälsoinstitutet
              ska få möjlighet att gå in och köpa preparat för att analysera
              dessa och därmed kunna vara tidigt ute. Jag får återkomma till
              detta i nästa inlägg.
            </seg>
          </u>
          <note type="speaker" xml:id="i-a7265b3a201ed0b6-0">
            Anf. 13 LARS LILJA (s):
          </note>
          <u who="lars_lilja_6d4148" xml:id="i-22157d05e8ebe1da-1">
            <seg xml:id="i-3738c4a0ecbd0aa4-0">
              Fru talman! Det är många ord, men fortfarande saknar jag lite
              mer av konkret handling. Narkotikautredaren föreslog till exempel
              mer pengar till forskning på dopningsområdet.
            </seg>
            <seg xml:id="i-5ceea3e8af19231b-0">
              I svaret här säger ministern att 15 miljoner avsätts i forskningspropositionen.
              De pengarna ska i så fall fördelas också till dem som forskar
              inom området alkohol, narkotika och tobak. Då kan man undra hur
              mycket som blir över till dopningsområdet. Det är väl lite grann
              det som är cloun, kärnan, i min frågeställning. Risken med samordningen
              är att de andra problemen upplevs som så stora att just åtgärder
              mot dopning kommer i andra hand. Därför skulle jag vilja se en
              tydlig och klar handlingsplan i just de frågorna med tanke på
              hur det under en ganska lång tid varit.
            </seg>
            <seg xml:id="i-f4196991a33d2712-0">
              Statsrådet säger också att polisen och tullen har fått mer resurser.
              Men frågar man polisen och tullen om de har fått mer resurser
              får man nog inte svaret att de har fått det, snarare tvärtom.
              Jag kommer från Västerbotten och vet vad som hänt till exempel
              där.
            </seg>
            <seg xml:id="i-8587b336d0bf8a6d-0">
              Statsrådet har vid tidigare tillfällen tagit upp den så kallade
              Stadsatsningen, som jag antar är den pilotsatsning som statsrådet
              avsåg när jag fick svaret den 17 april 2007. Min fråga är: Hur
              fort löper det arbetet? Det handlar ju om att försöka hantera
              dopningsfrågan inom gymverksamheten.
            </seg>
            <seg xml:id="i-2dea2f583848745b-0">
              För något år sedan hade vi en debatt då vi diskuterade möjligheten
              att kontrollera, att göra dopningstest på dem som tränar på de
              gym som inte är anslutna till Riksidrottsförbundet. Tyvärr riktades
              frågan felaktigt till statsrådet. Jag ska så småningom ställa
              frågan till justitieministern. Men jag undrar nu om statsrådet
              har någon idé om det, om något händer på det området.
            </seg>
            <seg xml:id="i-dc5cf494461e4a63-0">
              Detta med samordning med myndigheterna är naturligtvis bra. Det
              påminner mig lite grann om den öppna samordningsmetoden inom EU.
              Det där leder ibland någon vart så att säga, ibland inte. Det
              skulle vara intressant att se vart vi kommer med den här samordningen.
              Det blir lätt en diskussionsklubb. Men inget konkret kommer sedan
              ut därför att det inte finns någon klar och tydlig linje när det
              gäller vad man vill i de här frågorna.
            </seg>
            <seg xml:id="i-4345a7c3b137d3d8-0">
              Återigen: Jag tror att utbildningsdelen är viktig. För att få
              ett effektivt arbete måste arbetet, precis som statsrådet säger,
              ske på det lokala planet. Detta är jätteviktigt. Jag tror också
              att en utbildningsinsats riktad till både länssamordnarna och
              dem som jobbar med dessa frågor ute i kommunerna är oerhört viktigt
              för att de ska få den kunskap som de behöver för att på ett bra
              sätt kunna jobba med de här frågorna.
            </seg>
            <seg xml:id="i-e283d619b6915059-0">
              Jag vet att det ser väldigt olika ut runt om i landet. I vissa
              områden finns det ett aktivt antidopningsarbete, till exempel
              genom idrottsförbunden, och goda kunskaper. Men på en del andra
              områden tror jag att kunskaperna är ganska dåliga.
            </seg>
            <seg xml:id="i-cf510a6b5386ad26-0">
              Är statsrådet beredd att initiera en utbildningssatsning just
              på det här området och då för nyckelpersonerna, alltså för länssamordnarna
              och dem som eventuellt jobbar med de här frågorna på den kommunala
              nivån?
            </seg>
          </u>
          <note type="speaker" xml:id="i-80bbb4e5f8db064a-0">
            Anf. 14 CHRISTER ENGELHARDT (s):
          </note>
          <u who="christer_engelhardt_6cbff9" xml:id="i-14a2f88130ab717c-1" next="cont">
            <seg xml:id="i-10a32c2a204a9f6f-0">
              Fru talman! Det sägs att det är många ord här. Jag förstår det,
              för vad hjärtat är fullt av pratar man gärna mycket om. Det är
              tryggt att också från statsrådet höra att man brinner för de här
              frågorna. Jag tvivlar inte på det. Maria Larsson och jag har tidigare
              haft samtal om detta, så jag är medveten om att man vill göra
              kraftfulla insatser också på det här området.
            </seg>
            <seg xml:id="i-f4ef0c853456b70d-0">
              Jag har gått tillbaka och tittat på detta och vet att Björn Fries
              hösten 2006 överlämnade en dopningshandlingsplan till statsrådet.
              Det var precis efter Maria Larssons tillträde. Jag tror att Fries
              i den dopningshandlingsplanen sagt att det behövs ungefär 30 miljoner
              kronor enbart till dopningsområdet.
            </seg>
            <seg xml:id="i-4a65c1fcf84fdcfd-0">
              Som Lars Lilja var inne på och refererade till avsätts nu 15
              miljoner i forskningspropositionen pengar som ska fördelas på
              alla områden. Därför undrar jag, precis som Lars Lilja, hur mycket
              dopningsbiten får. Det är en viktig bit, för den kunskapsmängd
              som statsrådet pratar om behövs också lokalt ute i landet.
            </seg>
            <seg xml:id="i-ea2e3df0122b25c1-0">
              Jag förstår att det kan finnas en del barnsjukdomar. Men det
              har nu gått ett helt år sedan sekretariatet och kansliet trädde
              i funktion, så jag tycker nog att man bör kunna ha lite bättre
              beredskap när sådana här organisationer sjösätts. Jag tänker på
              viljeinriktningen och på att man fortfarande, efter ett år, kan
              tala om barnsjukdomar.
            </seg>
            <seg xml:id="i-4bebd3259b79140d-0">
              Jag hoppas att statsrådet tar till sig detta och ser till att
              de här barnsjukdomarna medicineras så att det kan bli en friskare
              aktivitet och så att länssamordnarna ute i landet kan känna att
              de på ett tydligt sätt kan komma i gång. Just nu tycker man att
              det är väldigt rörigt. Det tycker jag är illavarslande. Det låter
              dock som att statsrådet är väl medveten om vilken medicinering
              som kanske behövs. I så fall är det bara att verkställa.
            </seg>
          </u>
          <note xml:id="i-32f7e4d42a9f919f-0">
            Anf. 15 GUNNAR ANDRÉN (fp):
          </note>
          <u who="christer_engelhardt_6cbff9" prev="cont" xml:id="i-2f1dbdcd091b55dc-1">
            <seg xml:id="i-f77da275f87717c3-0">
              Fru talman! Lars Lilja tillhör Riksidrottsförbundets ledning.
              Är det några som har gjort goda insatser på dopningsområdet så
              är det inte minst Riksidrottsförbundet och ledningen där. Portalfiguren
              i sammanhanget är onekligen Arne Ljungkvist. Det bör kanske tas
              till protokollet att det är en väldigt viktig insats som han har
              gjort på opinionsbildningsplanet.
            </seg>
            <seg xml:id="i-f791a53c3bcc160b-0">
              På nyårsafton besökte jag och min hustru Köpenhamns hovedbanegård.
              Det var väldigt intressant av den anledningen att man där använde
              narkotikahundar från tullen. Helt plötsligt kom hundar fram och
              sniffade inte på oss vanliga resenärer men överallt där man ställer
              in väskor och så vidare. Jag måste, fru talman, säga att jag aldrig
              har sett att det är på det sättet i Sverige möjligen på flygplatser,
              men i övrigt vet jag inte att det förekommer.
            </seg>
            <seg xml:id="i-dff242eb89542b38-0">
              Jag tror att någonting som är väldigt viktigt att fundera över
              är det som jag var inne på tidigare, nämligen upptäcktsrisken
              vid hantering av narkotika och dopningspreparat. Risken för upptäckt
              är väldigt tillbakahållande. Förbjuden frukt är, det vet vi från
              den heliga skrift, väldigt lockande. Det var så redan i hedenhös,
              och vi människor har förändrats väldigt lite i det avseendet.
            </seg>
            <seg xml:id="i-27f337ef7a81690d-0">
              Jag tror för min del att man ska använda informationen, och jag
              tror att Björn Fries är inne på rätt väg. Jag kan inte ha någon
              bestämd uppfattning om ifall det ska vara 15 eller 30 miljoner.
              Men man ska informera om de medicinska vådorna av användning av
              dopningspreparat i motsats till den aura som finns kring olika
              muskelbyggande preparat, information inte minst i skriftlig form.
              Det är det ena.
            </seg>
            <seg xml:id="i-258c0a533fd693ec-0">
              Det andra, som jag tror nästan är ännu viktigare, är att man
              får ytterligare medel för att slå till mot dem som verkligen sysslar
              ekonomiskt med detta.
            </seg>
          </u>
          <note type="speaker" xml:id="i-08cc07e42bed5b9a-0">
            Anf. 16 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-6">
            <seg xml:id="i-79e202bc238068e9-0">
              Fru talman! Det har varit mycket referat av vad man har hört,
              hörsägen. Låt mig säga att som man frågar får man svar ibland.
              Ställer man en fråga med en negativ utgångspunkt får man ofta
              den typen av svar. Jag kan ändå konstatera att polis och tull
              har fått mer resurser i budgeten även om den enskilde polismannen
              inte ser det. Men så är fallet.
            </seg>
            <seg xml:id="i-a3b6a90a718ed55d-0">
              När det gäller länssamordnarna och den nya organisationen hör
              jag väldigt mycket positivt. Signalerna är rätt så tydliga.
            </seg>
            <seg xml:id="i-97f895eaa8423e5a-0">
              Sedan ska vi naturligtvis se till att det blir bra utbildningsinsatser,
              för det kommer att vara väldigt viktigt, precis om Christer Engelhardt
              var inne på. De uppdragen svarar FHI för att ge till länssamordnarna
              via sitt arbetsgivaransvar. De är samordnare när det gäller att
              ikläda sig arbetsgivaransvaret och att svara för att man får en
              bra utbildning. Det är det uppdrag som vi har gett FHI. Vi jobbar
              inte specifikt på det sättet från regeringens sida, utan vi jobbar
              via vår myndighet i det fallet.
            </seg>
            <seg xml:id="i-fd90d21c56d0642e-0">
              Jag kan bara styrka och hålla med om det beröm ni ger till Riksidrottsförbundet.
              De får för övrigt 25 miljoner för det här arbetet från regeringen,
              för just fler dopningskontroller och för preventivt arbete.
            </seg>
            <seg xml:id="i-3e34e2add292186a-0">
              Får jag säga några ord till om Narkotikautredningen som nu är
              ute på remiss, för jag hann inte riktigt besvara den frågan färdigt.
              En av de delar som jag tror är riktigt viktiga och som kommer
              att göra skillnad också med tanke på det som Gunnar Andrén här
              anför är möjligheten till skyddsomhändertaganden av produkter
              som ännu inte ens är klassificerade. Om man träffar på ett gäng
              ungdomar och misstänker att de har preparat som är av hälsofarligt
              slag ska man enligt utredarens förslag få möjlighet att skyddsomhänderta
              dem under två månader, under tiden som man analyserar och undersöker
              preparaten. Det här tror jag är en väldigt viktig del. Vi kan
              se att det är en uppsjö av nya preparat som kommer in på marknaden.
              Det här är nödvändigt för att man ska kunna ligga i framkant.
            </seg>
            <seg xml:id="i-1b608e4e0e590e6a-0">
              Nu är utredningen ute på remiss, och det ska naturligtvis bli
              jätteintressant att se vad remissinstanserna säger. Det är en
              vanlig remisstid, tre månader. Vi kommer inte att förhala arbetet
              när vi har fått in remissvaren, utan vi kommer att sammanställa
              dem och komma med en proposition så fort det bara är möjligt.
              Det har Lars Lilja mitt ord på.
            </seg>
            <seg xml:id="i-18073d29d1f91226-0">
              Låt mig också säga någonting om vård och behandling, för den
              frågan fick jag men har inte hunnit beröra ännu. Här gör regeringen
              också väldigt mycket. Vi tillsatte för inte så länge sedan en
              utredning som har fått ett omfattande uppdrag att titta över hela
              missbruks- och beroendevården. Jag ser tydligt att det glappar
              mycket i dag. Det finns inte den samordning och uthållighet i
              behandlingen som är nödvändig för att man ska få ett resultat
              som är varaktigt när det gäller att bli av med ett beroende.
            </seg>
            <seg xml:id="i-d6285d05c3cb3b72-0">
              Gerhard Larsson har fått det utredningsuppdraget, och det inkluderar
              också att titta på och bedöma om vi ska ha ett huvudmannaskap
              i stället för delat huvudmannaskap som i dag. Det är en del i
              en total översyn av vården.
            </seg>
            <seg xml:id="i-caeae9364e1a429b-0">
              I det korta perspektivet har det slutits en överenskommelse med
              SKL om att de nya riktlinjer för missbruks- och beroendevården
              som Socialstyrelsen har tagit fram ska kunna implementeras överallt.
              Kunskapen måste ut till socialtjänsten. Vi har gett SKL 28 miljoner
              för att göra det gentemot sina medlemmar så att de verkligen kan
              komma till användning. Socialtjänsten är positivt inställd. De
              har ett öppet sinne för att ta till sig nya metodverktyg. Det
              är viktigt att vi gör rätt saker. Vi har alltför länge gjort fel
              saker.
            </seg>
            <seg xml:id="i-942d7a5460677559-0">
              Väldigt mycket arbete pågår.
            </seg>
          </u>
          <note type="speaker" xml:id="i-f9c05394c6093151-0">
            Anf. 17 LARS LILJA (s):
          </note>
          <u who="lars_lilja_6d4148" xml:id="i-22157d05e8ebe1da-2">
            <seg xml:id="i-216f77f659cb636e-0">
              Fru talman! Jag vill påpeka att vi naturligtvis är positiva till
              en samordning. Det är ett bra sätt att effektivt använda resurserna.
            </seg>
            <seg xml:id="i-80522f71fa59e5bc-0">
              Jag ska återkomma till aktionsplanen mot missbruk av hormonpreparat
              som Björn Fries tog fram. Det är en sak som gör mig lite bekymrad.
              Det fanns ett stort antal konkreta förslag om vad man borde göra
              för att nå framgång på det här området. Nu har det gått drygt
              två år sedan handlingsplanen lades fram. Det har tyvärr inte rört
              sig så oerhört mycket. Det känns fortfarande som att det är ett
              antal förlorade år på det här området. Det tycker jag är trist.
              Jag hoppas att det blir en accelererande rörelse i dessa frågor.
            </seg>
            <seg xml:id="i-8582334119d6c24e-0">
              Vi har pratat en del om Riksidrottsförbundet, även om det inte
              är statsrådets ämnesområde. 25 miljoner får Riksidrottsförbundet
              för att hantera de här frågorna. Det är samma anslag som de har
              fått under ett antal år. Problemet med det är att analysmetoderna
              blir mer och mer sofistikerade, och det krävs dyrare och dyrare
              utrustning. Antalet tester som Riksidrottsförbundet kan göra är
              långt ifrån det som man hade som mål. Fortsätter denna utveckling
              kommer man inte att kunna göra tillräckligt många tester. Dopningslaboratoriet
              kommer kanske inte att klara sin ackreditering. Man gjorde det
              den här gången, men är det så att man inte kan fortsätta jobba
              så effektivt som man gör nu kommer man att få problem. Det tror
              jag också är viktigt i sammanhanget. Jag hoppas att det förs en
              dialog med idrotts- och kulturministern i de här frågorna, för
              de hör ihop, som det påpekas i svaret.
            </seg>
            <seg xml:id="i-d40a3409afd305c1-0">
              Jag är lite besviken. Det har funnits ett antal konkreta förslag
              som tyvärr inte har satts i verket.
            </seg>
          </u>
          <note type="speaker" xml:id="i-27a02662dcd0534c-0">
            Anf. 18 Statsrådet MARIA LARSSON (kd):
          </note>
          <u who="nina_larsson_c91cec" xml:id="i-bed43faacd28726b-7">
            <seg xml:id="i-0951590456584c37-0">
              Fru talman! Jodå, det är rörelse när det gäller de flesta av
              de förslag som vi fick av Björn Fries. Vad gäller forskning och
              forskningsmedel är det alltså ett nytt forskningsprogram som jag
              talade om när jag talade om 15 miljoner inom ramen för FAS verksamhet.
              Därutöver finns det naturligtvis forskning av olika slag som pågår
              på enskilda universitet och högskolor. Men det här är ett helt
              nytt forskningsprogram som inrättas och som får en permanent karaktär.
            </seg>
            <seg xml:id="i-00b2fa012f87db1b-0">
              Det var en av de saker som Björn Fries uppmärksammade och ville
              ha del av. När den allmänna debatten väldigt mycket tar sikte
              på ett område ökar också intresset från forskningen att ligga
              långt framme.
            </seg>
            <seg xml:id="i-6fdad4de82229a53-0">
              En sak handlade om kunskapscentra. Vi har sagt att vi är positiva.
              Vi inväntar fortfarande svar från Landstinget i Helsingforss län.
              Det finns ett intresse från vår sida.
            </seg>
            <seg xml:id="i-9d2c5e6d336b5c9c-0">
              Insatser mot Internethandel var ett annat förslag. Ja, det är
              precis det som vi försöker komma åt nu via Narkotikautredningens
              förslag, som jag hoppas ska kunna sjösättas.
            </seg>
            <seg xml:id="i-ffb9b3a000ecf63a-0">
              Preventionsarbete på gym pågår. Vi har länssamordnarna, vi har
              FHI som ska ge motivation till det här och vi har också Riksidrottsförbundets
              arbete.
            </seg>
            <seg xml:id="i-17e3e30b33efbe60-0">
              Opinionsbildning javisst, det sker via Folkhälsoinstitutet, via
              länssamordnarna och vård och behandling. Här har vi tillsatt stora
              utredningar.
            </seg>
            <seg xml:id="i-4c179a35b7938aa2-0">
              Vi gör saker på alla de områden som utredaren har föreslagit.
              Det är full rörelse, det finns ett stort engagemang, ett stort
              intresse från regeringens sida att förbättra det här arbetet.
            </seg>
            <seg xml:id="i-dbdf42a975d6bfda-0">
              Tack för debatten!
            </seg>
          </u>
          <note xml:id="i-6ec2fdd4a6fe349c-1">
            Överläggningen var härmed avslutad.
          </note>
          <note xml:id="i-22878251d57d01d9-0">
            6 § Svar på interpellationerna 2008/09:251, 254 och 256 om vapenhandel
            och militärt samarbete med Israel
          </note>
          <note type="speaker" xml:id="i-cdcfcd89dde438eb-0">
            Anf. 19 Statsrådet EWA BJÖRLING (m):
          </note>
          <u xml:id="i-ee00e296d6c08108-0" who="unknown">
            <seg xml:id="i-7a377662ceaba5b4-0">
              Fru talman! Peter Rådberg har frågat mig vilka initiativ jag
              kommer att ta för att förändra de svenska reglerna för vapenexporten
              och införa nya regler för vapenimporten.
            </seg>
            <seg xml:id="i-835dca84480a76ca-0">
              Peter Rådberg har även frågat utrikesministern om Sveriges policy
              fortfarande ligger fast att inte godkänna någon som helst krigsmateriel
              till Israel samt om utrikesministern kan garantera att försvarskomponenter
              som säljs av Sverige till ett godkänt samarbetsland, till exempel
              USA, inte vidareexporteras till Israel. Interpellationen har överlämnats
              till mig.
            </seg>
            <seg xml:id="i-63ba35581e82e41d-0">
              Vidare har Peter Rådberg frågat försvarsministern vilka initiativ
              som kommer att tas för att stoppa den svenska vapenimporten från
              och det militära samarbetet med Israel. Även den interpellationen
              har överlämnats till mig.
            </seg>
            <seg xml:id="i-59f38ac43e5d5e5f-0">
              Jag besvarar de tre interpellationerna i ett sammanhang.
            </seg>
            <seg xml:id="i-a1544a2f372656d0-0">
              Låt mig inledningsvis framhålla att Sveriges politik vad gäller
              exportkontroll på krigsmaterielområdet är ansvarsfull, grundlig
              och strikt. Det ska den vara också i fortsättningen.
            </seg>
            <seg xml:id="i-4c44c55e98fbf9d7-0">
              Inom Regeringskansliet pågår en beredningsprocess som bland annat
              berör förslag som återfinns i betänkandet SOU 2005:9, KRUT Reformerat
              regelverk för handel med försvarsmateriel . När beredningsprocessen
              är avslutad avser regeringen att återkomma till riksdagen med
              närmare besked. Frågorna är komplexa och kräver en grundlig behandling.
              En ny omständighet som är på väg att tillkomma på Europanivå är
              direktivet om ett förenklat system för överföringar av försvarsmateriel
              inom gemenskapen. Detta väntas bli antaget av EU:s ministerråd
              under de närmaste månaderna.
            </seg>
            <seg xml:id="i-ab952aae0ba0ba0c-0">
              Hittills har en proposition med indirekt koppling till Krigsmaterielutredningen
              lagts fram. Den avsåg systemet för finansiering av Inspektionen
              för strategiska produkter, ISP. Det lagförslag som presenterades
              har antagits av riksdagen.
            </seg>
            <seg xml:id="i-ce10231606cbc33c-0">
              Sverige importerar den krigsmateriel som vårt försvar behöver
              för att fullgöra sina uppgifter. Sverige köper aldrig materiel
              eller därtill knuten kompetens från länder som är föremål för
              internationella sanktioner eller embargon. Israel är inte föremål
              för några sådana sanktioner.
            </seg>
            <seg xml:id="i-047c07a9f1599351-0">
              Frågan om en eventuell reglering av importen av krigsmateriel
              studeras och bereds fortsatt. Viss införsel skjutvapen med tillhörande
              ammunition kontrolleras i dag genom vapenlagen. Viss annan införsel
              explosiva varor kontrolleras genom lagen om brandfarliga och explosiva
              varor.
            </seg>
            <seg xml:id="i-7b57b4607a5edc63-0">
              Dessa frågor kräver noggranna överväganden. Till bilden hör också
              att en FN-process har inletts syftande till ett globalt vapenhandelsavtal,
              ett så kallat ATT (Arms Trade Treaty). Importfrågan torde komma
              att aktualiseras även i detta sammanhang. Det finns därför beredskap
              inom Regeringskansliet att intensifiera arbetet med frågan.
            </seg>
            <seg xml:id="i-c42274bd0cdbac63-0">
              Peter Rådberg har också frågat dels om Sveriges policy att inte
              bevilja export av krigsmateriel till Israel ligger fast, dels
              om det kan garanteras att försvarskomponenter som säljs till ett
              godkänt samarbetsland inte vidareexporteras till Israel.
            </seg>
            <seg xml:id="i-d83bf0a4f002f3c7-0">
              Jag kan bekräfta att policyn att inte medge tillstånd för export
              av krigsmateriel till Israel ligger fast. Det är som bekant ISP
              som fattar beslut i enskilda ärenden och gör bedömningar från
              fall till fall. ISP har inte beviljat några tillstånd för export
              av krigsmateriel till Israel sedan myndigheten bildades för mer
              än tio år sedan.
            </seg>
            <seg xml:id="i-941aa88e6078ff4f-0">
              Vad gäller frågan om huruvida produkter eller enskilda komponenter
              som exporteras till ett mottagarland kan hamna i ett annat, vill
              jag betona att vårt regelverk och våra rutiner är utformade för
              att förhindra att så kan ske. De svenska riktlinjerna innehåller
              skrivningar om så kallad tredjelandsexport. ISP har även väl utvecklade
              arbetsmetoder för detta. Vid en ansökan om utförsel för försäljning
              kräver ISP att ett slutanvändarintyg eller bearbetningsintyg uppvisas.
              Dessa syftar till att förhindra att produkter eller komponenter
              exporteras eller vidareexporteras till andra destinationer än
              dem för vilka tillstånd har utfärdats.
            </seg>
            <seg xml:id="i-19a3e00c9ec8793b-0">
              Frågan som riktades till försvarsministern om ett militärt samarbete
              med Israel återstår.
            </seg>
            <seg xml:id="i-473128bc16758b78-0">
              Sverige har endast ett begränsat militärt samarbete med Israel.
              Detta är främst kopplat till det svenska samarbetet med Nato inom
              ramen för PFF där Sverige inbjuds att delta i aktiviteter där
              även länder som ingår i Natos Medelhavsdialog inbjuds, det vill
              säga i en multilateral kontext. Precis som tidigare kommer lämplighet
              vad avser svenskt deltagande att bedömas från fall till fall.
            </seg>
          </u>
          <note type="speaker" xml:id="i-8eece864d2471782-0">
            Anf. 20 PETER RÅDBERG (mp):
          </note>
          <u who="peter_radberg_980aa0" xml:id="i-1ca2386cf015ca03-0">
            <seg xml:id="i-e5ef0128d52e0ec4-0">
              Fru talman! Jag måste inleda med att säga att jag tycker att
              det är väldigt olyckligt att mina tre interpellationer klumpas
              ihop i ett svar. Det gör att det blir lite svårt för mig att hinna
              utveckla mina frågor till ministern. Men man får gilla läget,
              som det heter.
            </seg>
            <seg xml:id="i-7e0ee913012d9649-0">
              Det var glädjande att läsa att regeringens policy att inte godkänna
              export av krigsmateriel till Israel ligger kvar. Jag ställde egentligen
              frågan för att jag ville ha det bekräftat. Det var ju ett tag
              sedan vi lyfte fram just den frågan.
            </seg>
            <seg xml:id="i-46fba133c2772602-0">
              Jag går nu över till frågan om vapenimport och militärt samarbete
              med Israel, som jag ställde till förvarsminister Sten Tolgfors.
              Israel är sedan 40 år en ockupationsmakt. Trots att Israel har
              ockuperat palestinskt land är kritiken mot landet generellt sett
              väldigt låg. Israel har brutit mot FN:s resolutioner flest gånger
              i världen utan att världen för den delen har reagerat tillräckligt
              kraftigt. Vilket annat land har kunnat göra på det viset? Svensk
              import av krigsmateriel från Israel måste ses i ljuset av just
              detta.
            </seg>
            <seg xml:id="i-57427c36c2282bcf-0">
              Sverige är ett av de få länder i Västeuropa som saknar reglering
              för hur vapenimporten ska hanteras från till exempel ett land
              som Israel eller vilket land som helst. Det tycker jag är mycket
              olyckligt, fru talman.
            </seg>
            <seg xml:id="i-26899ce1cef0a362-0">
              Inte nog med att vi importerar krigsmateriel från Israel Sverige
              har också ett tätt samarbete där vi bland annat skriver gemensamma
              säkerhetsskyddsavtal med landet.
            </seg>
            <seg xml:id="i-a02ac7f08e5d6c85-0">
              Men statsrådet ger tyvärr inga signaler om att regeringen tänker
              ändra importreglerna för Israel trots landets historia och den
              Gazakonflikt som vi alla har i färskt minne.
            </seg>
            <seg xml:id="i-d8b3cd3409e2b47b-0">
              Jag går nu över till att prata om den fråga som jag ställde specifikt
              till statsrådet Ewa Björling. Statsrådet skriver inledningsvis
              att exportkontrollen på krigsmaterielområdet är ansvarsfull, grundlig
              och strikt.
            </seg>
            <seg xml:id="i-52e5f849c36fe81b-0">
              Det är med stor förvåning jag läser detta. Sveriges regelverk
              för vapenexport är från 1993 tror jag. Den tar inte tillräckligt
              stor hänsyn till dagens utrikespolitiska målsättningar, till exempel
              demokrati och hållbar utveckling.
            </seg>
            <seg xml:id="i-9fc2a6bca06c2625-0">
              Alla vet att Sverige har godkänt export av krigsmateriel till
              länder som befinner sig i krig eller till länder som bryter mot
              de mänskliga rättigheterna trots att vi har ett förbud just mot
              det. Undantagen har i vissa fall blivit en regel.
            </seg>
            <seg xml:id="i-429985f01e7a5a0f-0">
              Jag vill ge ett exempel. Var det en slump att exporten av krigsmateriel
              ökade med 100 procent mellan åren 2003 och 2006? En stor del av
              dessa vapen gick bland annat till USA och Storbritannien två länder
              som gick i krig mot Irak utan något godkännande av FN. Trots detta
              exporterade Sverige otroligt stora mängder just till dessa två
              länder. USA:s krig fortsätter. Efter sex år bedriver USA fortfarande
              ett krig som inte är sanktionerat av FN och ett krig som Sverige
              har fördömt. Det här är vad mannen på gatan skulle kalla för hyckleri,
              mer eller mindre.
            </seg>
            <seg xml:id="i-7d060c5e5f77aa30-0">
              Svaret jag kan ge mig själv är naturligtvis enkelt: Handelspartnern
              USA är viktigare än att leva upp till våra etiska och moraliska
              regler. Så ser verkligheten ut, Ewa Björling. Dessa regler är
              allt annat än ansvarsfulla, grundliga och strikta. Tolkningsutrymmet
              är för stort när ISP och Exportrådet med kontroller ska säga ja
              eller nej till exempelvis vapenexport till andra länder. Det beror
              i grund och botten på att vi har en otydlig lagstiftning.
            </seg>
            <seg xml:id="i-1b5d7e93f1c38911-0">
              Vad Sverige behöver är en ny lag som reglerar vilka länder vi
              får exportera till.
            </seg>
          </u>
          <note type="speaker" xml:id="i-3bbfd35613eae479-0">
            Anf. 21 Statsrådet EWA BJÖRLING (m):
          </note>
          <u xml:id="i-ee00e296d6c08108-1" who="unknown">
            <seg xml:id="i-ac74af6107e8960c-0">
              Fru talman! Det var många frågor på en gång. Jag börjar med några.
            </seg>
            <seg xml:id="i-e187b2ca48dc8e8a-0">
              Jag håller inte med om att det har varit svag eller låg, som
              Peter Rådberg uttrycker det kritik gentemot Israel. Jag vet att
              utrikesministern stod häromdagen i en Mellanösterndebatt här i
              kammaren och uttalade tydlig kritik mot Israel för att landet
              bryter mot folkrätten. Samtidigt uttalar han tydlig kritik mot
              Hamas. Det handlar om att båda sidor har gjort fel.
            </seg>
            <seg xml:id="i-821d7ad8eb2bbf09-0">
              Det stämmer att vapenimporten inte är reglerad i Sverige. Det
              finns flera andra länder som inte heller ännu har reglerat vapenimporten.
              Det är en fråga som återstår att ta ställning till.
            </seg>
            <seg xml:id="i-53a6442e299897c5-0">
              Vi har ett pågående arbete när det gäller Krututredningen. Som
              jag sade bereds ärendet inom Regeringskansliet. Innan det är färdigt
              är jag inte beredd att uttala mig om detaljer, men jag kan konstatera
              att demokratikriteriet inte finns med i dag. Det stämmer. Det
              är fortsatt en fråga hur det så småningom ska hanteras.
            </seg>
            <seg xml:id="i-443241e39e072683-0">
              Det handlade också om den viktiga frågan om säkerhetsskyddsavtal
              och varför Sverige har ingått sådana avtal med ett land som Israel.
              I vissa fall måste Försvarets materielverk i samband med offertförfrågan,
              utvärdering eller eventuell upphandling av försvarsmateriel från
              annat land utlämna sekretessbelagd information även till utländska
              företag. Det får ske efter regeringens godkännande och är ett
              led i myndighetens normala rutiner för säkerhetsskyddade upphandlingar.
              En förutsättning för att en eventuell offertförfrågan, utvärdering
              eller upphandling från annat land ska kunna genomföras är att
              ett säkerhetsskyddsavtal med landet i fråga och aktuellt företag
              har undertecknats. Denna hantering har FMV med en rad länder både
              inom och utom Europa. Den utgör kutym och internationell praxis.
              Säkerhetsskyddsavtal är ömsesidiga. Båda parter förbinder sig
              att skydda den andra partens sekretess. Tecknade projektspecifika
              avtal inom ett aktuellt verksamhetsområde reglerar vilken sekretess
              som avses delges eller omfattningen av delgiven sekretess mellan
              parterna. Den svenska myndigheten har också ingått övergripande
              generella säkerhetsskyddsavtal med ett flertal länder. Israel
              finns inte med bland de länderna.
            </seg>
            <seg xml:id="i-8e63593d91e77bcc-0">
              Peter Rådberg frågade också varför Sverige över huvud taget har
              materielsamarbete med Israel. Det handlar om att alla inköp av
              försvarsmateriel som görs, oavsett från vilket land, bygger på
              vilket behov det svenska försvaret har för att klara sina uppgifter
              såväl här hemma som i internationella insatser. I dag är vapensystem
              ofta väldigt komplexa och består inte sällan av delsystem som
              är tillverkade i olika länder. Försvarets materielverk har till
              uppgift att tillgodose de svenska nationella intressena på ett
              optimalt sätt. Så länge inget beslut om embargo mot produkter
              från Israel fattats är det ett brott mot lagen om offentlig upphandling
              att inte välja den produkt som har det lägsta priset om den i
              övrigt uppfyller kravspecifikationen.
            </seg>
          </u>
          <note type="speaker" xml:id="i-16145ad4ccb7a045-0">
            Anf. 22 PETER RÅDBERG (mp):
          </note>
          <u who="peter_radberg_980aa0" xml:id="i-1ca2386cf015ca03-1">
            <seg xml:id="i-f0a5daee6017b899-0">
              Fru talman! Statsrådet Ewa Björling sade att utrikesminister
              Carl Bildt var ganska kritisk mot Israel, och det är riktigt.
              Det var han efter två veckor. Det tog två veckor innan han sade
              att Israel bröt mot folkrätten. Då blev han till slut pressad
              och sade de här orden. Då sade han det ganska bra, men det tog
              två veckor. Jag tycker att det är skandal att en utrikesminister
              höll inne de orden så länge.
            </seg>
            <seg xml:id="i-7946f4408785d00c-0">
              Vi har diskuterat detta tidigare, statsrådet. Du upprepar även
              vid det här tillfället att det är svenska behov som styr utan
              att definiera vilka de svenska behoven är. Vi kan väl välja vilka
              länder vi vill importera krigsmateriel ifrån, till exempel Israel,
              Norge, Danmark eller Tyskland? Det här blir en moralisk fråga
              till slut. Det är det jag försöker peka på. Varför välja Israel?
              Vi kan väl välja vilket land som helst? Statsrådet svarar att
              det är de svenska behoven som styr, men hon går inte till botten
              med det.
            </seg>
            <seg xml:id="i-fad7b87958d96f65-0">
              Grundproblemet är att det tolkningsutrymme som ISP och Exportkontrollrådet
              har när de ska säga ja eller nej till olika ärenden är för stort.
              Det beror helt enkelt på att vi har en för otydlig lagstiftning.
              Sverige behöver en tydligare reglering av vilka länder vi ska
              exportera till och vad vi får exportera och inte.
            </seg>
            <seg xml:id="i-edaa344414730da4-0">
              Här kommer den så kallade Krututredningen in. Statsrådet säger
              att det är på gång. Det låter ju bra, men jag ställde den här
              frågan till din kollega Sten Tolgfors för nästan exakt två och
              ett halvt år sedan. Han svarade exakt på samma sätt. Han sade
              att det var på gång och att man arbetade med det i Regeringskansliet.
              Jag tror att det var i oktober 2006 som han sade det. Statsrådet
              Björling säger exakt samma sak i dag 2009. Vad är problemet? Varför
              kommer det inte fram någon utredning eller någon proposition till
              riksdagen om detta? Det är ju helt avgörande. Det är därför vi
              står här gång på gång och diskuterar de här otydligheterna som
              finns i den gamla regleringen där man godkände väldigt mycket
              export till länder som det är mycket diskutabelt att sälja vapen
              till.
            </seg>
            <seg xml:id="i-5306f07a8d1b6c92-0">
              Det är förvånande att inte statsrådet markerar mycket tydligare
              att det är på gång och att det kanske kommer någonting till våren.
              Jag får bara det allmänna svaret att det arbetas i Regeringskansliet.
              Det har jag hört nu i två och ett halvt år. Statsrådet får ursäkta,
              men jag litar inte en sekund på de orden om inte statsrådet kan
              ge ett tydligare besked till mig om vad som är på gång.
            </seg>
          </u>
          <note type="speaker" xml:id="i-60daf26b2700ae3d-0">
            Anf. 23 Statsrådet EWA BJÖRLING (m):
          </note>
          <u xml:id="i-ee00e296d6c08108-2" who="unknown">
            <seg xml:id="i-8ef831e4e0299ec0-0">
              Fru talman! Vi kan självfallet välja vilka länder vi vill samarbeta
              med, men det handlar också om att följa lagen om offentlig upphandling.
              Så länge vi inte har sanktioner eller embargon bryter vi själva
              mot denna lag om vi skulle utesluta ett land på grund av någon
              annan aspekt. Det handlar också väldigt mycket om var man hittar
              den bästa kompetensen och den bästa kvaliteten i förhållande till
              vad varan kostar.
            </seg>
            <seg xml:id="i-1126ca01cbf0a446-0">
              Peter Rådberg talade också om att han hade ställt den här frågan
              tidigare till Sten Tolgfors och att detta varit på gång länge.
              Det stämmer att det har varit på gång under två och ett halvt
              år. Vi arbetar fortfarande med frågan. Vi håller också på med
              en anpassning till EU-lagstiftning.
            </seg>
            <seg xml:id="i-ebacb75394db22a2-0">
              Peter Rådberg och hans parti har som stödparti till den socialdemokratiska
              regeringen haft tolv långa år på sig att själva ta tag i den här
              frågan, och ingenting har skett där.
            </seg>
            <seg xml:id="i-10cf1444745eaa68-0">
              Jag vill också ta upp frågan om vapenexporten 20032006. Var det
              en slump att den ökade? Detta är också någonting som har skett
              under en socialdemokratisk regering. Samma sak gäller siffrorna
              när det gäller import av försvarsmateriel under perioden 19952005.
              Det var ganska stora mängder som importerades. Israel låg då på
              tionde plats. Peter Rådberg har haft ganska många år på sig i
              den socialdemokratiska regeringens bakvatten och kunnat påverka
              där. Då vill jag fråga: Varför har inte det skett tidigare?
            </seg>
            <seg xml:id="i-5b584f327acc97d9-0">
              I dag har vi en väldigt liten vapenimport från Israel.
            </seg>
          </u>
          <note type="speaker" xml:id="i-40a9fea3d4725e21-0">
            Anf. 24 PETER RÅDBERG (mp):
          </note>
          <u who="peter_radberg_980aa0" xml:id="i-1ca2386cf015ca03-2">
            <seg xml:id="i-60adfba0d625f0b7-0">
              Fru talman! När man inte kan svara, statsrådet Ewa Björling,
              lägger man över frågan till oss. Jag har inte varit med i riksdagen
              så jättelänge, så jag tar inte ansvar för detta. Jag försvarar
              inte Socialdemokraternas vapenexportpolitik heller. Jag är mycket
              medveten om att det var en socialdemokratisk regering som regerade
              i det här landet då. För min personliga del spelar det ingen roll
              om det är en socialdemokratisk regering eller borgerlig regering,
              utan jag pratar om vapenexporten som sådan. Den är viktig för
              mig. Det är en politisk fråga som jag driver.
            </seg>
            <seg xml:id="i-4b51e31821b4585c-0">
              Det som är helt centralt för att vi ska komma ett steg framåt
              är att vi får en reglering av vår vapenexport och vapenimport.
              Sverige är ett av de få länder i Europa som inte har någon reglering
              av vapenimporten. Varför det? Hur kommer det sig att vi har en
              regering, och det gäller även den gamla, socialdemokratiska regeringen,
              som inte kan få till stånd en reglering av vapenimporten? Var
              ligger problemet? Då skulle vi slippa den här typen av diskussion.
            </seg>
            <seg xml:id="i-431e28860b45ac8e-0">
              Det skulle vara otroligt bra även för industrin om de visste
              exakt vilka spelregler som gäller vid export och import. Nu blir
              det en diskussion varje gång. Som jag sade till statsrådet skiljer
              det sig så mycket från fall till fall hur man ska bedöma detta
              att det blir politik av det. Socialdemokraternas före detta statsminister
              Göran Persson satte ned foten i samband med Irakkriget när man
              diskuterade om man skulle sälja vapen till USA. Han sade att vi
              skulle göra det därför att det är en så viktig handelspartner.
              Han sade detta helt öppet. Det är förfärligt. Frågan till den
              regering som du representerar, Ewa Björling, är: Vad gör ni åt
              det här problemet? Jag vill ha en tydlig reglering så att vi slipper
              stå här och diskutera päron och äpplen. Det är ju det som skapar
              trygghet och stabilitet, både för försvarsindustrin, för människor
              runt om i världen och för Sveriges moraliska hänseende.
            </seg>
          </u>
          <note type="speaker" xml:id="i-997595fb92d4cb00-0">
            Anf. 25 Statsrådet EWA BJÖRLING (m):
          </note>
          <u xml:id="i-eb8bde6b3d877ff3-0" next="cont" who="unknown">
            <seg xml:id="i-139ca4773b58a71d-0">
              Fru talman! Jag är väl medveten om att Peter Rådberg inte har
              varit med under alla de tolv åren, men det handlar fortfarande
              om att Peter Rådberg representerar Miljöpartiet. För mig är det
              ganska intressant att det har varit så pass stora mängder under
              en så lång period som man inte har gjort någonting åt. Den fråga
              som slår mig är verkligen hur ni ska kunna enas om en gemensam
              utrikes- och försvarspolitik eftersom ni verkar stå på så väldigt
              skilda sidor.
            </seg>
            <seg xml:id="i-5ea1eafdf8320e70-0">
              Jag tänkte också gå över till den fråga som Peter Rådberg tog
              upp i sin första replik, som jag då inte hann svara på och som
              återkopplades till även nu. Den handlade om handelspartner. Peter
              Rådberg talade om handelspartnern USA. Frågan gällde om den var
              viktigare. Jag tycker att det är helt fel angreppspunkt.
            </seg>
            <seg xml:id="i-9a23af5482591b20-0">
              För mig är handel väldigt viktigt. Handeln är ett väldigt viktigt
              verktyg för fred. Då talar vi om de flesta former av handel över
              huvud taget. Vi kan se det väldigt tydligt nu. Det har varit diskussioner
              om att bojkotta Israel för att visa på ett tydligt sätt hur man
              vill fördöma Israel. Jag anser att det är helt fel väg att gå.
              Vi har redan sett tydliga exempel på isolering av Gaza. Vad har
              hänt där? Det har lett till väldigt många frustrerade människor,
              fattiga människor och människor som mår väldigt dåligt och därigenom
              också begår otrevliga handlingar.
            </seg>
            <seg xml:id="i-16d6684812db6b8f-0">
              Jag tror i stället tvärtom att vi ska se till att stimulera för
              så mycket handel som möjligt, så länge det inte finns beslutade
              sanktioner eller embargon från FN, för dem kommer vi naturligtvis
              att följa. Sådana följer vi alltid som regering.
            </seg>
            <seg xml:id="i-897be94e9d2561a3-0">
              I övrigt tycker jag att vi i stället ska eftersträva ökad dialog,
              ökad handel och ökade kontakter, för det är faktiskt det som skapar
              fred i längden.
            </seg>
          </u>
          <note xml:id="i-6ec2fdd4a6fe349c-2">
            Överläggningen var härmed avslutad.
          </note>
          <note xml:id="i-e83b0f8c872f2ba3-0">
            7 § Hänvisning av ärenden till utskott
          </note>
          <note xml:id="i-b77ba9a21d616def-0">
            Föredrogs och hänvisades
          </note>
          <note xml:id="i-4f8cddbaf5d4c075-0">
            Ajournering
          </note>
          <note xml:id="i-41abe8adef1613db-0">
            Kammaren beslutade kl. 13.22 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u prev="cont" who="unknown" xml:id="i-7bde8308df0d1e16-0">
            <seg xml:id="i-5b36fa89f68ca154-0">
              Återupptagna förhandlingar
            </seg>
            <seg xml:id="i-23208be8a4a08c51-0">
              Jag vill hälsa statsråden välkomna.
            </seg>
            <seg xml:id="i-8809e758d727c1f3-0">
              Ungdomsarbetslösheten
            </seg>
          </u>
          <note xml:id="i-e3e226b0e83ca739-0">
            Förhandlingarna återupptogs kl. 14.00.
          </note>
          <note xml:id="i-df5e4045c3bb83f0-0">
            8 § Frågestund
          </note>
          <note xml:id="i-775d214ed13843db-0">
            Anf. 26 ANDRE VICE TALMANNEN:
          </note>
          <note type="speaker" xml:id="i-2e4be6b31129d232-0">
            Anf. 27 BERIT HÖGMAN (s):
          </note>
          <u who="berit_hogman_c9949e" xml:id="i-20f455d9ee90ccbf-0">
            <seg xml:id="i-0b389634dbc89cb8-0">
              Fru talman! Jag vill, förstås höll jag på att säga, rikta min
              fråga till arbetsmarknadsminister Littorin.
            </seg>
            <seg xml:id="i-60054d1ea37ee632-0">
              Jag tycker att det finns all anledning att återkomma i en fråga
              som jag i alla fall vet att statsrådet diskuterade i tv:s morgonsoffa,
              nämligen ungdomsarbetslösheten. Statsrådet uttryckte det själv
              så här i den interpellationsdebatt vi hade i tisdags i samma ämne:
              Vi får säkert anledning att återkomma till den här debatten. Jag
              skulle naturligtvis vara extremt missnöjd om jag befann mig i
              samma läge som när ni lämnade över, nämligen att 100 000 ungdomar
              stod på perrongen utan någon som helst hjälp.
            </seg>
            <seg xml:id="i-0beaf2f9ec13e54b-0">
              Statsrådet har redan nu anledning att känna sig extremt missnöjd.
              Enligt SCB:s statistik är nämligen ungdomsarbetslösheten högre
              i december 2008 än i december 2006.
            </seg>
            <seg xml:id="i-1b42f8e6304ffb0a-0">
              Min fråga till statsrådet blir: Känner inte statsrådet till den
              framtagna statistiken eftersom han ständigt vill påskina en annan
              verklighet?
            </seg>
          </u>
          <note type="speaker" xml:id="i-ec8d7c06cf036ab5-0">
            Anf. 28 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-3" who="unknown">
            <seg xml:id="i-478f1ed0f9097eec-0">
              Fru talman! Det är inte lätt att på två år städa upp det ni ställde
              till under tolv år dessförinnan. Vi har ju i Sverige haft en exceptionellt
              hög ungdomsarbetslöshet under väldigt lång tid. När vi tog över
              var som sagt 100 000 utanför. Det glädjande är ju att det är 23
              000 fler sysselsatta ungdomar i dag än när vi tog över.
            </seg>
            <seg xml:id="i-9ad21b4f62289074-0">
              Skälet till skillnaden mellan sysselsättningsutvecklingen och
              arbetslöshetsutvecklingen ligger i att vi har haft väldigt stora
              ungdomskullar som har kommit ut de senaste två åren.
            </seg>
          </u>
          <note type="speaker" xml:id="i-16733c3bb8ec1a3c-0">
            Anf. 29 BERIT HÖGMAN (s):
          </note>
          <u who="berit_hogman_c9949e" xml:id="i-20f455d9ee90ccbf-1">
            <seg xml:id="i-52b59e275ebb6841-0">
              Fru talman! Min följdfråga blir om vi kan bli överens om hur
              vi ska se på statistiken. Det finns en annan statistisk uppgift
              från SCB som säger att det så kallade utanförskapet enligt Moderaternas
              egen definition också har ökat sedan 2006. Jag och mitt parti
              är inte ensamma om kritiken. Svenskt Näringsliv kritiserade i
              veckan regeringens sätt att se på statistiken när det gäller nyföretagande.
              Där har regeringen, enligt Svenskt Näringsliv, försökt försköna
              statistiken i kanske en iver att göra vardagen ljusare än vad
              den är.
            </seg>
            <seg xml:id="i-9c9ea6af542b69c9-0">
              Kan vi bli överens om att SCB:s och Arbetsförmedlingens statistik
              är en bra statistik som vi kan förhålla oss till?
            </seg>
          </u>
          <note type="speaker" xml:id="i-f7fa02630203ae48-0">
            Anf. 30 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-4" who="unknown">
            <seg xml:id="i-327f87f36ffff92b-0">
              Fru talman! Vi kan definitivt vara överens om att den officiella
              statistik som finns är bra statistik och att vi ska använda den.
            </seg>
            <seg xml:id="i-e80742ca2b8607f6-0">
              Samtidigt vill jag gärna inte bara gå till statistiken utan se
              de enskilda ungdomar som står bortanför siffrorna, de som ni lämnade
              efter er och som inte hade någon som helst möjlighet att ta sig
              in på arbetsmarknaden.
            </seg>
            <seg xml:id="i-76c099563bfc8d48-0">
              Nu har vi vidtagit en lång rad åtgärder för att se till att underlätta
              för enskilda ungdomar att komma tillbaka i arbete. Bland annat
              har vi halverat arbetsgivaravgifterna för unga. För mig är det
              en fullständig gåta att ni i ett läge där ungdomsarbetslösheten
              stiger, som en följd av den internationella finanskrisens härjningar
              på svensk arbetsmarknad, vill göra det dubbelt så dyrt att anställa
              ungdomar. Jag brukar ofta fråga men har aldrig fått något svar
              av Berit Högman och andra: Hur ska ni förklara för de här ungdomarna
              hur de ska komma tillbaka till arbete när det blir dubbelt så
              dyrt att anställa dem?
            </seg>
            <seg xml:id="i-da14110353dfba08-0">
              Avgifter för frivilliga skolresor i gymnasiet
            </seg>
          </u>
          <note type="speaker" xml:id="i-0304de89256700ad-0">
            Anf. 31 ANDERS ÅKESSON (c):
          </note>
          <u who="anders_akesson_e18d66" xml:id="i-242e20b976824738-0">
            <seg xml:id="i-92ece9e9f6891692-0">
              Fru talman! Jag har en fråga till utbildningsminister Jan Björklund.
              Min fråga lyder: Anser statsrådet att de gymnasieskolor gör fel
              som utanför den ordinarie, garanterade undervisningen tar initiativ
              till att genomföra resor på frivillighetens grund när elever och
              vårdnadshavare har gett sitt samtycke och där resans innehåll
              inte är betygsgrundande? Är det att betrakta som en avgift enligt
              Skolverkets definition när aktiviteten som avses inte ligger inom
              ramen för den garanterade undervisningen utan tvärtom bygger på
              frivillighet?
            </seg>
            <seg xml:id="i-2fd95e1f044b3c67-0">
              Uttag av avgifter för skolresor har under senare tid aktualiserats
              i samband med att gymnasieskolors lärare ofta tar initiativ till
              sådana aktiviteter. Skolverket riktar dock kritik mot ett stort
              antal kommuner och då i enskilda tillsynsärenden.
            </seg>
            <seg xml:id="i-18ed2a03ef192a2c-0">
              Med anledning av den oklarhet som råder över det tolkningsutrymme
              som gäller inom den frivilliga delen av gymnasieskolan behövs
              ett klargörande från utbildningsministerns sida.
            </seg>
          </u>
          <note type="speaker" xml:id="i-e45ccbdd93e5877d-0">
            Anf. 32 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-5" who="unknown">
            <seg xml:id="i-9530521a268f6254-0">
              Fru talman! Jag är ju konstitutionellt förhindrad att gå in i
              de myndighetsbeslut som Skolverket fattar i enskilda fall när
              det gäller den typen av frågor som frågeställaren tar upp. Men
              jag är beredd att ge en mer allmän syn på detta.
            </seg>
            <seg xml:id="i-25ace46934561cef-0">
              Först och främst har vi en bred enighet i Sverige om att utbildningen
              i skolväsendet ska vara avgiftsfri. Den obligatoriska undervisning
              som ingår även i det frivilliga gymnasiet ska vara avgiftsfri.
            </seg>
            <seg xml:id="i-e3203b04a48767d2-0">
              Jag tycker för min del att det går för långt när man säger att
              man inte får be barnen att ha med sig matsäck när man ska göra
              en utflykt därför att det är en kostnad för föräldrarna. Det får
              man inte heller ha så att säga. Det finns en dragning åt det hållet
              som initierades av den förra regeringen där varje åtagande som
              man ber föräldrarna om skulle vara förbjudet. Ni vet att föräldrar
              ombeds att klä in skolböckerna i skyddande plast. Det är självfallet
              en kostnad för föräldrarna. Kostnaden är naturligtvis otroligt
              liten, men om man är riktigt stenhård skulle man kunna säga att
              det också är förbjudet.
            </seg>
            <seg xml:id="i-4a91b3a288236511-0">
              Jag tycker att det blir för mycket kineseri. I rimlig omfattning
              tycker jag att den typen av åtagande från föräldrarnas sida är
              acceptabelt för det som görs vid sidan av undervisningen.
            </seg>
          </u>
          <note type="speaker" xml:id="i-fe985fca6dfef396-0">
            Anf. 33 ANDERS ÅKESSON (c):
          </note>
          <u who="anders_akesson_e18d66" xml:id="i-242e20b976824738-1">
            <seg xml:id="i-e2927a36e0a49360-0">
              Fru talman! Tack för svaret, utbildningsministern! Min personliga
              uppfattning är att många föräldrar och elever ser positivt på
              den sortens engagemang som detta är ett uttryck för. Mot detta
              står det faktum att vi i dag har kommuner som mer eller mindre
              har förbjudit denna typ av aktiviteter. Ser vi då, fru talman,
              att vi lever i en värld som blir alltmer globaliserad är det tvärtom
              att bejaka och att uppmuntra att ungdomar i allt högre grad ägnar
              sig åt resor och inhämtar kunskap den vägen.
            </seg>
            <seg xml:id="i-216815ed0b5c4e8f-0">
              Tack för svaret!
            </seg>
          </u>
          <note type="speaker" xml:id="i-3e029395dba5fc05-0">
            Anf. 34 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-6" who="unknown">
            <seg xml:id="i-d74907ecda79c532-0">
              Fru talman! Jag delar frågeställarens grunduppfattning, men det
              ska ändå betonas, så att ingen tvivlar på det, att vår grundprincip
              är att utbildning ska vara avgiftsfri. Men den här typen av kostnader
              för sidoaktiviteter vid sidan av den ordinarie undervisningen,
              där det är fråga om ett mycket ringa åtagande från föräldrarnas
              sida, leder det för långt om vi ska stoppa. Jag menar att den
              förra regeringen hade en helt orealistisk inställning. Den inställningen
              saknar också förankring i den svenska föräldraopinionen.
            </seg>
            <seg xml:id="i-53dcde2927a30c39-0">
              Kilometerskatt för person- och lastbilar
            </seg>
          </u>
          <note type="speaker" xml:id="i-ecb996e641c30b5c-0">
            Anf. 35 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-d61af8178e91d9b0-0">
            <seg xml:id="i-3ec2648f5dce62aa-0">
              Fru talman! Min fråga är till Åsa Torstensson: Varför anser regeringen
              att det är viktigare att värna den tunga lastbilstrafiken än att
              få en EU-överenskommelse om kilometerskatt som har stor potential
              för att minska godstransporternas negativa påverkan på klimatet?
            </seg>
            <seg xml:id="i-af573c7a3520d972-0">
              I december presenterade den danska borgerliga regeringen en trafikplan.
              Utöver en satsning på snabbtåg innehåller trafikplanen ett förslag
              på införande av kilometerskatt för person- och lastbilar. Förutom
              i Danmark diskuteras kilometerskatt i de flesta andra EU-länder.
              Schweiz, Tyskland, Österrike och Tjeckien har redan infört kilometerskatt
              för lastbilar. Holland har beslutat att införa kilometerskatt
              för person- och lastbilar.
            </seg>
            <seg xml:id="i-eaab57d576c3c7f5-0">
              Motiven för att införa denna skatt är att stimulera smarta kombinationer
              av väg, järnväg och sjöfart som ersättning för långväga lastbilstransporter
              och därmed minska klimatpåverkan, trafikolyckor och slitage på
              vägarna.
            </seg>
            <seg xml:id="i-95bd200e10ceb185-0">
              På EU:s förra transportministermöte behandlades ett direktiv
              om avgifter på tunga godsfordon. Enligt den rådspromemoria från
              Näringsdepartementet som togs fram innan mötet anser regeringen
              att Sverige bör verka för att den föreslagna trängselavgiften
              inte införs med mindre än att man inte diskriminerar lastbilstrafiken.
            </seg>
          </u>
          <note type="speaker" xml:id="i-51725e5c61951a70-0">
            Anf. 36 Statsrådet ÅSA TORSTENSSON (c):
          </note>
          <u xml:id="i-ee00e296d6c08108-7" who="unknown">
            <seg xml:id="i-c7ff081e5b0b97be-0">
              Fru talman! Jag tror att det här gäller den fråga som Karin Svensson
              Smith och jag har diskuterat tidigare, nämligen Eurovinjettsystemet.
              Det var en diskussion under förra ministerrådet. Det var inte
              fråga om en beslutshantering, och därmed var det inte en blockering.
              Sverige, liksom flera andra länder, har ifrågasatt Eurovinjettsystemet
              av flera skäl, bland annat rent konstitutionellt. Man har lagt
              fram förslag om att direkt rikta dessa Eurovinjettavgifter till
              infrastrukturinvesteringar. Från svensk sida är vi oerhört noga
              med att vara tydliga med att Sverige hanterar sin egen budget
              och sina egna prioriteringar. Därför hade vi stora invändningar
              av den karaktären på frågan.
            </seg>
          </u>
          <note type="speaker" xml:id="i-1877c028f728e8df-0">
            Anf. 37 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-d61af8178e91d9b0-1">
            <seg xml:id="i-45529cfaa450b497-0">
              Fru talman! Tack för svaret. Det som stod i den promemoria vi
              fick i trafikutskottet var att Sverige var emot trängselkomponenten
              eftersom den kunde diskriminera till förmån för lastbilar.
            </seg>
            <seg xml:id="i-c9142ba7dc281d63-0">
              Det var tänkt att det här skulle vara det sista mötet. Jag har
              följt det här ärendet i nio år. Det var tänkt att vara det sista
              mötet, men bland annat Sveriges agerande gjorde att man inte kunde
              komma överens. Eftersom samtliga partier i Klimatberedningen är
              överens om att kilometerskatt är en förutsättning för att nå klimatmålen
              på transportområdet är Sveriges agerande märkligt.
            </seg>
            <seg xml:id="i-d103bde1fb3ce7cb-0">
              Det här innebär för Skånes räkning att man är tvungen att bygga
              ut vägarna i stället för att hantera ökningen av lastbilstrafiken
              där närmare 80 procent far rakt igenom Skåne utan att ha vare
              sig start eller mål hos oss. Det vore kanske klokare både för
              klimatet och för statsfinanserna om man hade en kilometeravgift
              i stället för att lägga pengar på att bygga ut vägarna.
            </seg>
          </u>
          <note type="speaker" xml:id="i-4793a5ff42ab3ecc-0">
            Anf. 38 Statsrådet ÅSA TORSTENSSON (c):
          </note>
          <u xml:id="i-eb8bde6b3d877ff3-1" next="cont" who="unknown">
            <seg xml:id="i-dd968eb5a9759817-0">
              Fru talman! Jag tror att det är viktigt att alla förstår att
              vi i princip inte har något emot trängselavgifter eller vägavgifter.
              Vi är i allra högsta grad för detta, och det ligger också i den
              infrastrukturproposition som riksdagen har antagit.
            </seg>
            <seg xml:id="i-4f0d96f853ebaa3c-0">
              Däremot är vi emot system som inte når den effekt som man pläderar
              för. Att ha trängselavgiftssystem som inriktar sig på en intäkt
              utan att därmed vidta åtgärder för att minska trängseln tycker
              vi inte är något speciellt effektivt system. Det fanns heller
              inga incitament för att vidta åtgärder mot trängseln, och det
              fanns heller inga åtgärder för att minska flödet av övriga transporter,
              lätta lastbilar och personbilar. Det fanns i allra högsta grad
              mycket mer att göra vad gäller just det förslaget. Principiellt
              har vi naturligtvis inget emot att ta ut vägavgifter. Det är precis
              det som ligger i regeringens underlag för infrastrukturpropositionen.
            </seg>
            <seg xml:id="i-1bd76c144dedb1f0-0">
              Tillgång till arbetskraft vid konjunkturuppgång
            </seg>
          </u>
          <note xml:id="i-173d0547627b037e-0">
            Anf. 39 TOMAS TOBÉ (m):
          </note>
          <u prev="cont" who="unknown" xml:id="i-7bde8308df0d1e16-1">
            <seg xml:id="i-2ece17c2f95eba79-0">
              Fru talman! Min fråga är till arbetsmarknadsminister Sven Otto
              Littorin.
            </seg>
            <seg xml:id="i-d27b49e50d2e04bd-0">
              Vi ser nu att den globala finanskrisen ger avtryck i den svenska
              ekonomin. Det innebär lägre orderingångar för företagen, och varslen
              kommer som en följd av detta. Även om bilden är ganska mörk säger
              många företag till mig i mitt hemlän Gävleborg att man vet att
              konjunkturnedgången har ett slut. Då kommer det att komma till
              ett läge där man återigen måste anställa. Det är viktigt att det
              finns en arbetskraft tillgänglig när konjunkturen har vänt. Det
              kan också vara så att företagen kan vara beredda att anställa
              personer som man tidigare har varslat. Det är bra om de finns
              tillgängliga och dessutom kanske med nya kunskaper.
            </seg>
            <seg xml:id="i-53e37a85fd086b1e-0">
              På vilket sätt avser regeringen att arbeta för att tillse att
              det finns kompetent arbetskraft när konjunkturen vänder?
            </seg>
          </u>
          <note type="speaker" xml:id="i-2bb162886f69980c-0">
            Anf. 40 Arbetsmarknadsminister SVEN OTTO LITTORIN (m):
          </note>
          <u xml:id="i-eb8bde6b3d877ff3-2" next="cont" who="unknown">
            <seg xml:id="i-1406a559dd4c4a49-0">
              Fru talman! Det här är en oerhört viktig och bra fråga. Oavsett
              vilket kommer naturligtvis konjunkturen att vända. Vi hoppas alla
              att det ska vara så snabbt som möjligt.
            </seg>
            <seg xml:id="i-9f40bc7fb63c34e5-0">
              Låt mig peka på två viktiga ingredienser som Tomas Tobé pekar
              på. Det ena är utbildningssystemets koppling till arbetsmarknadens
              behov och efterfrågan. Där vill jag peka på den gymnasiereform
              som kommer senare. Jag vill också peka på det antal högskoleplatser
              som finns. Det finns 10 000 lediga platser i dag. Det är möjligt
              att prioritera om och förlägga dem på orter där de bäst behövs.
            </seg>
            <seg xml:id="i-1b16bd43e014f348-0">
              Dessutom finns ungefär 4 miljarder extra i det decemberpaket
              vi presenterade. Det betyder snabbare insatser med hjälp av olika
              arbetsmarknadspolitiska åtgärder. Det gäller till exempel arbetspraktik,
              praktisk kompetensutveckling och coachning för att hjälpa de enskilda
              att hitta rätt väg tillbaka till ett arbete.
            </seg>
          </u>
          <note xml:id="i-3af1bfd3d85f9dcb-0">
            Anf. 41 TOMAS TOBÉ (m):
          </note>
          <u prev="cont" who="unknown" xml:id="i-7bde8308df0d1e16-2">
            <seg xml:id="i-d7a90b6a43931599-0">
              Fru talman! Jag får tacka arbetsmarknadsministern för svaret.
              Det känns bra att det kommer reformer på plats också för dem som
              nu blir arbetslösa.
            </seg>
            <seg xml:id="i-1421d3529c994556-0">
              Jag nämnde tidigare mitt hemlän Gävleborg. En annan intressant
              iakttagelse är att Gävleborg har landets högsta arbetslöshet.
              Det finns redan många som står utanför arbetsmarknaden och som
              har stått utanför länge. Det finns en risk när arbetslösheten
              kommer att öka att dessa personer och grupper kommer att stå ännu
              längre från arbetsmarknaden.
            </seg>
            <seg xml:id="i-c9f8bfbc3bb05458-0">
              På vilket sätt, arbetsmarknadsministern, avser regeringen att
              arbeta för dem som redan står långt borta från arbetsmarknaden,
              till exempel långtidsarbetslösa, långtidssjukskrivna och så vidare,
              för att de ska få bättre möjligheter att hävda sig på arbetsmarknaden?
            </seg>
          </u>
          <note type="speaker" xml:id="i-a88e3086ca187a9b-0">
            Anf. 42 Arbetsmarknadsminister SVEN OTTO LITTORIN (m):
          </note>
          <u xml:id="i-eb8bde6b3d877ff3-3" next="cont" who="unknown">
            <seg xml:id="i-23b2f1b0360d8a01-0">
              Fru talman! Låt mig komplettera min tidigare genomgång med ytterligare
              en möjlighet, nämligen att söka medel genom Europeiska socialfonden
              för att till exempel kunna genomföra utbildningar under, över
              och efter varselperioderna. Det är 12,6 miljarder med statens
              samfinansiering. De pengarna finns också redo att söka. Det finns
              goda exempel där man jobbar på det sättet. Scania i Södertälje
              är ett exempel.
            </seg>
            <seg xml:id="i-974225607f2a9410-0">
              Jag håller helt med Tomas Tobé i frågan om de långtidsarbetslösa.
              Vi får inte ge upp dem som har sett både en och annan högkonjunktur
              passera utan att ta sig in på arbetsmarknaden. Tvärtom vill vi
              öka insatserna genom till exempel ännu mer insatser i jobb- och
              utvecklingsgarantin för de långtidsarbetslösa, i kombination med
              nedsättningen av arbetsgivaravgifterna genom nystartsjobben. Det
              är två sådana vägar som syftar till att underlätta de långtidsarbetslösas
              möjligheter att ta sig tillbaka.
            </seg>
            <seg xml:id="i-45cbab6500251133-0">
              Jag vill också peka på samarbetet mellan Försäkringskassan och
              Arbetsförmedlingen i rehabiliteringssyfte för att underlätta och
              hjälpa till.
            </seg>
            <seg xml:id="i-559998892dc81968-0">
              Villkoren för svenska mjölkproducenter
            </seg>
          </u>
          <note xml:id="i-57719ff1c950ccfc-0">
            Anf. 43 HELÉN PETTERSSON i Umeå (s):
          </note>
          <note xml:id="i-e69b8d2941e1aeff-0">
            Fru talman! Min fråga är till jordbruksminister Eskil Erlandsson.
          </note>
          <u prev="cont" who="unknown" xml:id="i-7bde8308df0d1e16-3">
            <seg xml:id="i-bf380a0e06e9838d-0">
              EU har nyligen beslutat i strid med den svenska ståndpunkten
              att öka subventionerna för mjölkproduktionen. Dessutom har EU
              beslutat att förlänga Finlands undantag för mjölkkvoter. Därmed
              har man gynnat den finska mjölkproduktionen på bekostnad av den
              svenska.
            </seg>
            <seg xml:id="i-6282c9b87f61b5e6-0">
              Vilka åtgärder tänker Eskil Erlandsson vidta för att göra det
              möjligt för svenska mjölkbönder att konkurrera på lika villkor
              som de finska?
            </seg>
          </u>
          <note type="speaker" xml:id="i-f8275bdeb5d7f59f-0">
            Anf. 44 Jordbruksminister ESKIL ERLANDSSON (c):
          </note>
          <u xml:id="i-eb8bde6b3d877ff3-4" next="cont" who="unknown">
            <seg xml:id="i-9d83079639c3b71a-0">
              Fru talman! Frågan innehåller två delar. I samband med den så
              kallade hälsokontrollen kom man överens om en mängd saker. Bland
              annat erhöll Finland en möjlighet att fortsätta att koppla samman
              de stöd som utgår till vissa produkter inom jordbruksområdet.
            </seg>
            <seg xml:id="i-c3c078b9be9e200b-0">
              Detta förfarande är något som vi från svensk sida inte vill ha,
              och vi har emotsatt oss. Trots det blev det så efter de förhandlingar
              och den omröstning som vi hade. I sak innebär detta inte att det
              blir mer pengar till det finska jordbruket. Den andra delen är
              den nationella stöddelen som vi har ungefär samma förutsättningar
              för i Sverige. Vi har våra Norrlandsstöd. Finland har sina Finlandsstöd.
            </seg>
          </u>
          <note xml:id="i-578b19c6edd1648e-0">
            Anf. 45 HELÉN PETTERSSON i Umeå (s):
          </note>
          <u prev="cont" who="unknown" xml:id="i-7bde8308df0d1e16-4">
            <seg xml:id="i-78417f8c2d299794-0">
              Fru talman! Jag känner mig inte helt trygg med svaret. I dag
              är det rent konkret så att i mataffären står svensk yoghurt sida
              vid sida med finsk yoghurt. Den finska yoghurten är subventionerad
              av svenska skattepengar. Det betyder att vi underminerar svenska
              mjölkbönders möjlighet att fortsätta sin verksamhet. Jag vill
              höra om jordbruksministern tycker att det ska vara så.
            </seg>
          </u>
          <note type="speaker" xml:id="i-8693684334516122-0">
            Anf. 46 Jordbruksminister ESKIL ERLANDSSON (c):
          </note>
          <u xml:id="i-ee00e296d6c08108-8" who="unknown">
            <seg xml:id="i-e233aa4ef42f4cb0-0">
              Fru talman! Min grundinställning är att produktion ska ske på
              lika konkurrensvillkor när vi nu har en gemensam marknad, vilket
              jag och jag hoppas frågeställaren är överens om att vi ska ha.
              Det ska inte finnas skillnader i förutsättningar för produktionen.
              Vi gör allt för att de ska arbetas bort.
            </seg>
            <seg xml:id="i-453c91116fd3e96b-0">
              Jag vill återigen påpeka att vi har vissa nationella särlösningar.
              I vårt land har vi ett Norrlandsstöd. Det innebär att vi lägger
              pengar på att behålla och utveckla en jordbruksproduktion i norra
              delen av Sverige. På samma sätt är det i Finland. De har sina
              nationella stöd beroende på att de har samma karga klimat som
              vi har i norra delen av Sverige.
            </seg>
            <seg xml:id="i-7db42b3bd085eddc-0">
              Elevinflytande
            </seg>
          </u>
          <note type="speaker" xml:id="i-4480b48bc0151145-0">
            Anf. 47 FREDRIK MALM (fp):
          </note>
          <u xml:id="i-ee00e296d6c08108-9" who="unknown">
            <seg xml:id="i-58d78e8c22302c74-0">
              Fru talman! Jag har en fråga till utbildningsministern.
            </seg>
            <seg xml:id="i-54884b6d7e51f782-0">
              Rädda Barnen presenterade en rapport förra veckan som bland annat
              återgavs i Sveriges Radios Ekot, en rapport där man argumenterar
              för ökat elevinflytande i skolan. Man drar det där ganska långt,
              enligt min uppfattning. Man förespråkar en modell där 13-, 14-
              och 15-åringar i skolan ska vara med och ha ett direkt inflytande
              över hur skolans ekonomiska resurser fördelas.
            </seg>
            <seg xml:id="i-248150bb6237e848-0">
              Nu pågår arbete med en ny skollag, arbete med en ny gymnasiereform
              och en del annat. Det är viktigt att elevinflytandet stärks. Samtidigt
              är det viktigt att ha ett rimligt förhållningssätt till elevinflytande,
              som enligt min uppfattning inte handlar om att eleverna ska vara
              i majoritet i skolans styrelse eller att elever som har fem år
              kvar tills de blir myndiga ska ha inflytande över en mångmiljonbudget
              i skolan.
            </seg>
            <seg xml:id="i-deb3890ba66419ec-0">
              Hur ser utbildningsministern på arbetet med elevinflytande inom
              ramen för det kommande arbetet med olika propositioner och lagar?
            </seg>
          </u>
          <note type="speaker" xml:id="i-0b72ffad3d5e7a4f-0">
            Anf. 48 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-10" who="unknown">
            <seg xml:id="i-1bfa2cf54ad57e7a-0">
              Fru talman! Tack för frågan! Frågan om elevernas inflytande i
              skolan är en av de diskussioner som gick helt fel under en lång
              följd av år. Jag tycker att eleverna ska ha inflytande i skolan,
              men eleverna ska inte bestämma i skolan. Det är en väldigt viktig
              skillnad.
            </seg>
            <seg xml:id="i-a7f6df24026fd789-0">
              Eleverna är elever och ska i första hand vara i skolan för att
              lära sig och få kunskaper, men de ska naturligtvis också utöva
              ett rimligt inflytande. I takt med att eleverna blir äldre och
              äldre, i högstadiet och gymnasiet, kan de få alltmer inflytande,
              till skillnad från små barn i skolan. Men till sist är det de
              vuxna i skolan som ska bestämma där. Där delar jag frågeställarens
              attityd.
            </seg>
            <seg xml:id="i-377d6bae95ff4f5d-0">
              Jag tyckte till exempel att det var helt galet när den förra
              regeringen införde en bestämmelse om att man skulle ha en styrelse
              i gymnasiet, som skulle få bestämma på gymnasiet, där eleverna
              var i majoritet och där eleverna skulle kunna rösta ned rektorn
              i viktiga frågor. Att elever som inte ens är myndiga att teckna
              ett banklån skulle ha ansvar för en miljonbudget är inte rimligt.
            </seg>
            <seg xml:id="i-f1564c441ce937d4-0">
              Eleverna ska ha inflytande i skolan, men de ska inte bestämma
              i skolan.
            </seg>
          </u>
          <note type="speaker" xml:id="i-cc17a2bf0a2dce89-0">
            Anf. 49 FREDRIK MALM (fp):
          </note>
          <u xml:id="i-ee00e296d6c08108-11" who="unknown">
            <seg xml:id="i-2ab12dbb4270aeb7-0">
              Fru talman! Tack så mycket för svaret! Elevinflytande är viktigt
              det tror jag att vi alla är överens om, ministern också. Jag delar
              uppfattningen att eleverna inte ska ha den yttersta bestämmanderätten
              i skolan. Det finns en orsak till att lärarna är lärare, rektorn
              är rektor och eleverna är elever. Där är vi helt överens.
            </seg>
            <seg xml:id="i-47f5307428b73048-0">
              Frågan är bara lite mer konkret hur detta kan försäkras. Det
              finns dels ett inflytande i form av att eleven ska ha ett inflytande
              över lektioner, uppläggning, planering och en del sådana saker,
              dels ett mer formellt inflytande i fråga om att kunna välja skola,
              inriktning och så vidare, och dels ett kollektivt inflytande i
              form av elevråd och annat.
            </seg>
            <seg xml:id="i-e0fb27314dd95cf5-0">
              Kan ministern lite mer konkret berätta hur man kan stärka detta?
            </seg>
          </u>
          <note type="speaker" xml:id="i-eeda4c00694a11c8-0">
            Anf. 50 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-12" who="unknown">
            <seg xml:id="i-1b328116c64bf036-0">
              Fru talman! Jag kommer senare i år att lägga fram en proposition
              om en helt ny skollag där det här kommer att regleras lite mer,
              och dessutom regleras mer än i dag. I den gamla skollagen har
              det här varit väldigt luddigt beskrivet. Jag tror till exempel
              att den typen av bestämmelser att det ska finnas elevråd helt
              har lyst med sin frånvaro eller åtminstone varit väldigt luddigt
              utformade i den gamla skollagen.
            </seg>
            <seg xml:id="i-9b399acbd2ed74eb-0">
              Jag kan redovisa min grundattityd nu, och vi återkommer senare
              i år från regeringens sida. Min grundattityd är alltså ungefär
              den som frågeställaren själv ger uttryck för.
            </seg>
            <seg xml:id="i-ffc9e9bc99774e90-0">
              Har man principen en man en röst, som vi har när svenska folket
              ska välja till riksdagen, är alltid eleverna fler än lärarna och
              ska då alltid kunna rösta ned lärarna. De som använder ordet elevdemokrati
              flitigt brukar ofta närma sig den definitionen, att på grund av
              att eleverna är fler ska de bestämma.
            </seg>
            <seg xml:id="i-7c44083312b260b4-0">
              Man måste ha klart för sig att elever och lärare är i skolan
              på olika villkor. Eleverna är där för att lära sig saker som de
              ännu inte kan, och det begränsar något deras möjlighet att utöva
              ett aktivt inflytande. Eleverna ska ha inflytande, men de ska
              inte bestämma i skolan. Det är min grundattityd.
            </seg>
            <seg xml:id="i-33fb379d69a31094-0">
              Hagmarkernas biologiska mångfald
            </seg>
          </u>
          <note type="speaker" xml:id="i-b340bd4ca38152ac-0">
            Anf. 51 TINA EHN (mp):
          </note>
          <u who="tina_ehn_f52113" xml:id="i-ab53eb08861919c5-0">
            <seg xml:id="i-e39955ccf13d5b6f-0">
              Fru talman! Min fråga är till jordbruksministern, och den handlar
              om den biologiska mångfalden i våra hagmarker.
            </seg>
            <seg xml:id="i-e83466e2877a88e6-0">
              Sverige har skrivit på konventionen om biologisk mångfald. Sveriges
              riksdag har beslutat om de 16 miljömålen. Ett av dessa är ett
              rikt växt- och djurliv. De här målen verkar svåra att uppnå. Just
              nu hotar EU:s byråkrati det här målet än mer genom att man inte
              vill acceptera den svenska hagmarken som betesmark.
            </seg>
            <seg xml:id="i-0906fa98da2b2c41-0">
              I det gårdsstöd som betalas ut till Sveriges jordbrukare måste
              vi nu anpassa oss till EU. EU vill inte tillåta den mängd träd
              och buskar som är vanlig i vårt landskap. Sverige försöker anpassa
              sig, men det börjar gå över styr. Det ser inte bra ut. Signalerna
              kommer om att motorsågarna nu är på gång för att rensa upp så
              att stödet inte försvinner.
            </seg>
            <seg xml:id="i-2212160b43bd6c1a-0">
              Min fråga är då: Vilka åtgärder avser jordbruksministern att
              vidta för att säkra den viktiga biologiska mångfald som dessa
              marker innehåller?
            </seg>
          </u>
          <note type="speaker" xml:id="i-02d2bf3bf201ff02-0">
            Anf. 52 Jordbruksminister ESKIL ERLANDSSON (c):
          </note>
          <u xml:id="i-ee00e296d6c08108-13" who="unknown">
            <seg xml:id="i-e9f3f029675c8d50-0">
              Fru talman! Jag hade velat behålla det system som vi har haft
              fram tills nu. Men i den revision som EU-revisionen gjorde visade
              det sig att vi har stöd till marker som inte, enligt den definition
              som finns, utgör jordbruksmark. Vi är alltså tvingade att ändra
              på systemet.
            </seg>
            <seg xml:id="i-f67005308b09e7c8-0">
              I den hälsokontroll som jag redovisade i den tidigare frågeställningen
              fick Sverige, genom ett skickligt förhandlande från vår sida,
              tillgång till de pengar som har gått till de här markerna, som
              nu inte är stödberättigade, att användas till de mest värdefulla
              svenska betesmarkerna, som vi kallar dem. Vårt förslag hur detta
              ska definieras kommer inom en relativ närtid, så att vi inte tappar
              ett års stöd nu.
            </seg>
          </u>
          <note type="speaker" xml:id="i-43e385f82c9cbe28-0">
            Anf. 53 TINA EHN (mp):
          </note>
          <u who="tina_ehn_f52113" xml:id="i-ab53eb08861919c5-1">
            <seg xml:id="i-4faa87cf981e2a79-0">
              Fru talman! Jag tackar för det svaret. Risken är väl stor att
              det bara blir de särskilt värdefulla markerna som vi då slår vakt
              om. Det finns ett hot om det. Vi har ju vardagsmarken också.
            </seg>
            <seg xml:id="i-6c35600bdb95baf7-0">
              Det är, som sagt var, om gårdsstödet som den här uppgörelsen
              är gjord. Förslaget har gått från 50 till 60 träd per hektar.
              Med begreppet särskilt värdefulla marker kan man tillåta upp till
              100 träd per hektar, om jag har förstått det rätt. Men underlaget
              visar att genomsnittet i de här värdefulla markerna ofta är betydligt
              fler träd. Och specifikt finns det på Gotland marker med fler
              än 100 träd per hektar, som dessutom innehåller rödlistade arter.
            </seg>
            <seg xml:id="i-612ca5c60659063f-0">
              Vi ska motivera andra nationer att inte hugga ned rika biologiska
              värden i olika biotoper, och om vi själva inte lyckas säkra de
              här rika biologiska värdena blir det väldigt tveksamt.
            </seg>
            <seg xml:id="i-b43d878e8a7e3882-0">
              Jag ställer då ytterligare en fråga: Finns det någon möjlighet
              att Sverige skulle kunna vänta med att slå fast en definition,
              så att det blir en långsiktigt hållbar definition?
            </seg>
          </u>
          <note type="speaker" xml:id="i-62ce96af5405d5f3-0">
            Anf. 54 Jordbruksminister ESKIL ERLANDSSON (c):
          </note>
          <u xml:id="i-ee00e296d6c08108-14" who="unknown">
            <seg xml:id="i-5540adcfe1d3d5ee-0">
              Fru talman! Låt oss först vara överens om att EU:s jordbruksstöd
              ska gå till jordbruksmark. För att skydda den biologiska mångfalden
              finns det miljöersättningar. Vi har nu fått löfte om att flytta
              pengar från jordbrukspotten till miljöpotten, från den första
              till den andra pelaren, så att vi kan fortsätta att ge stöd till
              de marker som har höga miljövärden men som enligt EU:s definition
              inte är jordbruksmark. Denna uppgörelse är jag glad för att inte
              säga lycklig över.
            </seg>
            <seg xml:id="i-a5f01c31a13aa2b6-0">
              För att vi inte ska tappa ett års miljöpengar är jag angelägen
              om att vi snabbt slår fast kriterier och får dem fastställda och
              godkända även av Europeiska unionen, så att vi inte tappar den
              biologiska mångfald som jag är rädd om i landet.
            </seg>
            <seg xml:id="i-1867b841aa8224cd-0">
              Planeringsprocessen för infrastrukturinvesteringar
            </seg>
          </u>
          <note type="speaker" xml:id="i-b4b2a1c19b71ceeb-0">
            Anf. 55 HANS STENBERG (s):
          </note>
          <u who="hans_stenberg_6f64dd" xml:id="i-117f8f5164ecf3d3-0">
            <seg xml:id="i-dd472e18784ca4df-0">
              Fru talman! Jag har en fråga till infrastrukturminister Åsa Torstensson.
            </seg>
            <seg xml:id="i-67c405820de48999-0">
              Regeringen har aviserat att man ska tillsätta en utredning för
              att se över planeringsprocessen när det gäller infrastrukturinvesteringar.
              Det är bra att regeringen ser över planeringsprocessen, därför
              att det tar i dag alldeles för lång tid mellan det att man beslutar
              att bygga en väg eller järnväg tills man kommer till ett verkligt
              utförande.
            </seg>
            <seg xml:id="i-3370c0527ee0295c-0">
              Frågan är inte helt outredd tidigare. Både Miljöbalkskommittén
              och PBL-kommittén har lagt fram en del förslag på det här området
              som skulle kunna snabba upp processen utan att man för den skull
              behöver ge avkall på miljökraven. En del av de förslagen är ännu
              inte genomförda.
            </seg>
            <seg xml:id="i-af9a8d65c2f64424-0">
              Jag vill därför fråga Åsa Torstensson: Vad kommer regeringen
              att göra för att snabbt genomföra de effektiviseringsförslag som
              faktiskt redan är utredda?
            </seg>
          </u>
          <note type="speaker" xml:id="i-159b52c263111476-0">
            Anf. 56 Statsrådet ÅSA TORSTENSSON (c):
          </note>
          <u xml:id="i-ee00e296d6c08108-15" who="unknown">
            <seg xml:id="i-31f670f650b713cd-0">
              Fru talman! Tack för frågeställningen, som är i allra högsta
              grad aktuell i alla delar av landet. Många är frustrerade över
              att det tar så lång tid. Dessutom kostar tid pengar.
            </seg>
            <seg xml:id="i-bc3539baa8b4da24-0">
              Som Hans Stenberg mycket riktigt säger finns det i dagsläget,
              med befintlig lagstiftning, möjlighet att strama upp tiderna och
              inom befintliga ramar genomföra planeringsprocessen snabbare.
            </seg>
            <seg xml:id="i-dadd948bce656a8b-0">
              Det åligger nu Banverket och Vägverket att arbeta med detta och
              se hur man kan arbeta snabbare med befintlig lagstiftning. Det
              är en del av det arbete som också har initierats parallellt med
              utredningen.
            </seg>
          </u>
          <note type="speaker" xml:id="i-4e3574bfc48bbdb0-0">
            Anf. 57 HANS STENBERG (s):
          </note>
          <u who="hans_stenberg_6f64dd" xml:id="i-117f8f5164ecf3d3-1">
            <seg xml:id="i-aa3f24018cc64bba-0">
              Fru talman! Detta handlar ju inte bara om det befintliga lagutrymmet.
              Det finns också förslag om förändringar i prövningsprocesser och
              annat som skulle kunna snabba på det hela. Problemet är att om
              vi nu avvaktar utredningen, som behöver få ta sin tid, och beredningsarbetet,
              kan vi sedan konstatera att inget blev gjort åt den här frågan
              under mandatperioden. Det är helt ohållbart, som jag ser det.
            </seg>
            <seg xml:id="i-037ef9c776d208eb-0">
              En viktig del i det här är också regeringens eget arbete med
              miljöprövning. Det är tyvärr inte ovanligt att viktiga väg- och
              järnvägsprojekt blir liggande och försenas till och med i flera
              år för att regeringen inte hinner med sin miljöprövning. Vad avser
              ministern att göra för att snabba upp den processen? Den är det
              ju helt och hållet regeringen som äger.
            </seg>
          </u>
          <note type="speaker" xml:id="i-3ece6ae656468498-0">
            Anf. 58 Statsrådet ÅSA TORSTENSSON (c):
          </note>
          <u xml:id="i-ee00e296d6c08108-16" who="unknown">
            <seg xml:id="i-44eb89587dbdf72a-0">
              Fru talman! I ärlighetens namn, Hans Stenberg, är det ju inte
              så att förseningarna för den infrastruktur som många människor
              väntar på beror på den här regeringen. Däremot är det den här
              regeringen som vidtar åtgärder för att just ta ett samlat grepp
              och göra en samlad översyn, som dessutom ska vara en parlamentarisk
              utredning. Jag tror att det är oerhört viktigt att alla nivåer
              är involverade eftersom det naturligtvis också är en del som ramlar
              ned på det kommunala självstyret, PBL-lagstiftning och så vidare.
            </seg>
            <seg xml:id="i-bd102623f058f55d-0">
              Det är mycket viktigt att vi tar ett samlat helhetsgrepp så att
              alla parter är involverade i de förändringar som krävs för att
              vi ska kunna både tjäna tid, och därmed också pengar, och för
              alla delar av landet effektivare och snabbare ta fram en bra infrastruktur
              på väg- och järnvägssidan.
            </seg>
            <seg xml:id="i-5eaa6910c4a2cacd-0">
              Ett försvarsavtal mellan Ryssland och Island
            </seg>
          </u>
          <note type="speaker" xml:id="i-7a045914b3fd3a79-0">
            Anf. 59 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-1a969405bfd4c8dc-0">
            <seg xml:id="i-dcb253565260256d-0">
              Fru talman! Min fråga går till försvarsminister Sten Tolgfors
              och handlar om vad regeringen gör för att undvika att Ryssland
              ska teckna försvarsavtal med Island.
            </seg>
            <seg xml:id="i-5ecc34b107e0094f-0">
              För några månader sedan var jag på en Rifostudieresa till Island
              och fick möta den oro som många islänningar har just för att man
              känner att man alltmer vill närma sig de nya vännerna i Ryssland.
              När andra vänner, som man uttryckte det, sade nej under finanskrisen
              sträckte Ryssland fram sin hand.
            </seg>
            <seg xml:id="i-f17071e3544853ac-0">
              I dag finns en oro. Vi vet att Island är ett Natoland. Vi vet
              att Ryssland kapprustar, och vi vet också att Island inte har
              något försvar efter att USA har dragit tillbaka sina styrkor därifrån.
              Hur reagerar försvarsministern i det här läget?
            </seg>
          </u>
          <note type="speaker" xml:id="i-f3bfb577ad344da4-0">
            Anf. 60 Försvarsminister STEN TOLGFORS (m):
          </note>
          <u xml:id="i-ee00e296d6c08108-17" who="unknown">
            <seg xml:id="i-bfcd69b65445acd1-0">
              Fru talman! Det är inte något försvarsavtal som Ryssland har
              tecknat med Island. Island behövde ju söka lån i en akut finansiell
              kris. Det är där som diskussionen kom upp. Annars är det precis
              som frågeställaren säger: Island är integrerat med Nato och västvärlden
              fullt ut.
            </seg>
            <seg xml:id="i-18cc084cd141ff37-0">
              Samtidigt vill jag säga att Barentsområdet, alltså området norr
              om den Skandinaviska halvön är ett område som växer i intresse.
              Nya kommunikationsvägar för till exempel handelssjöfart öppnas
              när is försvinner. Nya naturresurser öppnas för utvinning. Vi
              vet också att Ryssland har betydande militär kapacitet på Kolahalvön.
              Barentsområdet är intressant och av växande intresse. Dock ser
              jag inte den omedelbara koppling till Island som frågeställaren
              antyder.
            </seg>
            <seg xml:id="i-f1006d9f2ea0347a-0">
              Jag vill också säga att vi nu har ett fördjupat nordiskt samarbete
              mellan inte minst Sverige, Norge och Finland. Det är ett nordiskt
              samarbete där självfallet också Island måste komma att ingå i
              samtal och projekt långsiktigt.
            </seg>
          </u>
          <note type="speaker" xml:id="i-3ed0676a38b87ec9-0">
            Anf. 61 YVONNE ANDERSSON (kd):
          </note>
          <u who="yvonne_andersson_c8fed3" xml:id="i-1a969405bfd4c8dc-1">
            <seg xml:id="i-583f023524605d2c-0">
              Fru talman! Jag är väldigt glad för den redogörelsen. Men den
              oro jag mötte hos islänningarna gällde att det var väldigt nära
              mellan den finansiella krisens lösningar och förhandlingar till
              försvarssidan. Därför tyckte jag att det var väldigt viktigt att
              uppmärksamma och fråga vår regering om hur man kan komma intill
              och låta Norden också fortsättningsvis bestå också av Island.
              Att man hittar lösningar är viktigt för oss alla, inte minst i
              vårt land, så att också Island får vara ett fritt Natoland framöver.
            </seg>
          </u>
          <note type="speaker" xml:id="i-e0469a4ef2428a1c-0">
            Anf. 62 Försvarsminister STEN TOLGFORS (m):
          </note>
          <u xml:id="i-ee00e296d6c08108-18" who="unknown">
            <seg xml:id="i-2c158ef0982f81c2-0">
              Fru talman! Jag tror att det är lätt att instämma i den ambitionen.
              Det är självfallet också precis på det sättet det kommer att vara.
              Det finns ingen konkret oro för något annat.
            </seg>
            <seg xml:id="i-71c9d43716fae891-0">
              Däremot är det så att Island går igenom en mycket jobbig period
              just nu. Den ekonomiska krisen drabbar landet oerhört hårt på
              ett sätt som jag tror att vi i Sverige inte riktigt kan förstå.
              Det är ett litet land som tidigare hade en mycket stor banksektor.
              Den svenska regeringen har tillsammans med andra länder agerat
              på den ekonomiska sidan, men då handlar det mer om Anders Borgs
              ansvarsområde än mitt. När det gäller den militära delen hyser
              jag inte samma oro som frågeställaren, men jag delar helt ambitionen.
              Det nordiska samarbetet på alla områden är oerhört viktigt för
              den här regeringen. Det inkluderar också mitt område.
            </seg>
            <seg xml:id="i-f1e50b562e790514-0">
              Penninghanteringen i glesbygden
            </seg>
          </u>
          <note type="speaker" xml:id="i-ebd178de8782b67f-0">
            Anf. 63 RUNE WIKSTRÖM (m):
          </note>
          <u who="rune_wikstrom_7a1b49" xml:id="i-1cb06655849f57a6-0">
            <seg xml:id="i-8d62c8dd1065d063-0">
              Fru talman! Jag tänker ställa en fråga till statsrådet Torstensson.
              Frågan är: Är ministern beredd att vidta några åtgärder för att
              förbättra penninghanteringen i glesbygderna? Svensk Kassaservice
              har ju sedan en tid upphört med sin verksamhet i delar av vår
              glesbygd. Detta har ställt till med stora problem för penninghanteringen
              för både affärer och andra näringsidkare.
            </seg>
            <seg xml:id="i-17b5a516ef6126b9-0">
              Som ministern vet bor jag själv på en ö i Helsingforss skärgård
              som heter Möja. Där har kassaservicen upphört. Ska man med ordinarie
              trafik åka till närmaste bank med sin dagskassa tar det i princip
              en hel dag, för kommunikationerna är väldigt glesa. Ska man göra
              sig av med sina dagskassor och inte ligga på pengarna går det
              åt en anställd för att sköta den uppgiften, plus att det medför
              stora problem med bussar och båtar, och att gående ta sig till
              banken medför också vissa risker.
            </seg>
          </u>
          <note type="speaker" xml:id="i-ce2ee98c57cb6394-0">
            Anf. 64 Statsrådet ÅSA TORSTENSSON (c):
          </note>
          <u xml:id="i-ee00e296d6c08108-19" who="unknown">
            <seg xml:id="i-5343f7d182846558-0">
              Fru talman! Jag ska börja med att bekräfta det som frågeställaren
              Rune Wikström säger. Svensk Kassaservice har under hösten avvecklats
              efter ett riksdagsbeslut. Jag tror att det också är viktigt att
              se att servicen från Svensk Kassaservice under många år har förändrats,
              för det har varit färre och färre som har efterfrågat den. Betalningar
              och hanteringen av kontanter har förändrats dramatiskt, vill jag
              påstå.
            </seg>
            <seg xml:id="i-69f0de29bb8d5bdb-0">
              Post- och telestyrelsen fick i uppdrag att handla upp de grundläggande
              betaltjänsterna. Inför den upphandlingen gjorde Post- och telestyrelsen
              bedömningen att just upphandling av emottagande av dagskassor
              inte behövdes. Man gjorde bedömningen att det antingen redan finns
              tillräcklig service för att ta hand om dagskassor på marknaden
              eller att initiativet att avveckla kassaservicen i sig kommer
              att skapa förutsättningar för att marknaden ska växa och utvecklas
              med möjligheter att ta ansvar för dagskassorna.
            </seg>
          </u>
          <note type="speaker" xml:id="i-d0657b0b2c148481-0">
            Anf. 65 RUNE WIKSTRÖM (m):
          </note>
          <u who="rune_wikstrom_7a1b49" xml:id="i-1cb06655849f57a6-1">
            <seg xml:id="i-afc980249ae97ffa-0">
              Fru talman! Nu finns det ju en tremilsgräns. Finns det ingen
              bank inom tre mil ska kassaservicen få fortsätta. Från vår ö har
              vi knappt tre mil in till centrum i Gustavsberg, men likväl tar
              det mycket lång tid att resa dit. Avstånd kan man inte räkna i
              mil, speciellt inte när det finns vatten emellan. De måste räknas
              i tid om det ska finnas någon rättvisa.
            </seg>
            <seg xml:id="i-c00c62857e8286e5-0">
              Härifrån, där jag nu står, har jag sex mil hem, men det tar mig
              mellan två och en halv och tre timmar att ta mig dit. Missar jag
              den båt som går klockan halv sex på eftermiddagen får jag vänta
              till dagen efter.
            </seg>
            <seg xml:id="i-5e2efb8f3603ac01-0">
              Avståndet tre mil är alltså mycket missvisande. Man måste börja
              räkna avstånd i tid för att få någon rättvisa.
            </seg>
          </u>
          <note type="speaker" xml:id="i-a6d69ac8b755f688-0">
            Anf. 66 Statsrådet ÅSA TORSTENSSON (c):
          </note>
          <u xml:id="i-ee00e296d6c08108-20" who="unknown">
            <seg xml:id="i-9bf62b9be75d2fca-0">
              Fru talman! Frågeställningen är oerhört viktig av den anledningen
              att det är så många som berörs av den, även om det är färre och
              färre över tid. Vi ska också ha respekt för att all förändring
              i sig kräver tid för att också marknaden ska träda in och ta över
              det som en gång tidigare sköttes på annat sätt.
            </seg>
            <seg xml:id="i-b48ecf66d67db6c3-0">
              Det är två delar i detta. Själva upphandlingen, som Post- och
              telestyrelsen ansvarar för, gäller den grundläggande servicen
              till de delar av landet där det här inte sker på marknadens grunder.
              Det gäller 15 orter och 73 landsbygds- eller glesbygdsområden.
              Men det gäller också äldre och funktionshindrade. Den upphandlingen
              är redan gjord. Den är verkställd, så att säga.
            </seg>
            <seg xml:id="i-9ebb958dab7a34e8-0">
              Men vad gäller dagskassorna gjorde Post- och telestyrelsen bedömningen
              att det just där inte behövdes någon upphandling av den anledningen
              att man ser att det finns en marknad, en bank eller ett banksystem
              eller att det här kommer att ge incitament, så att marknaden tar
              vid.
            </seg>
            <seg xml:id="i-830a964c814d4bb9-0">
              Men för att också möta oron ska jag säga att länsstyrelserna
              har ett uppdrag att följa det här i syfte att se hur servicen
              förändras och hur den utvecklas.
            </seg>
            <seg xml:id="i-16e753bddf9909de-0">
              Den försvarspolitiska propositionen
            </seg>
          </u>
          <note type="speaker" xml:id="i-be73dbff564f5d65-0">
            Anf. 67 ANDERS KARLSSON (s):
          </note>
          <u who="anders_karlsson_748720" xml:id="i-10bfe9f24fca022d-0">
            <seg xml:id="i-61a3464c89b5489c-0">
              Fru talman! Jag skulle vilja ställa frågan till försvarsminister
              Tolgfors.
            </seg>
            <seg xml:id="i-78dfd396f926333d-0">
              I morgon kommer planeringsanvisningarnas svar från Försvarsmakten
              till regeringen. Försvarsmakten har haft cirka två månader på
              sig att svara på de anvisningar som regeringen har gett, som ska
              ligga till grund för en försvarspolitisk proposition, en inriktningsproposition,
              mellan 2010 och 2014.
            </seg>
            <seg xml:id="i-fc76ec7f4abce09f-0">
              Det här forceras nu fram i en oerhörd hastighet. Man fick två
              månader när man normalt har tolv månader på sig att svara på planeringsanvisningarna.
            </seg>
            <seg xml:id="i-1b525ed6e2632e34-0">
              I praktiken får Försvarsdepartementet två tre veckor på sig att
              skriva en proposition om det som är så centralt och viktigt för
              Sverige, den försvars- och säkerhetspolitiska grenen.
            </seg>
            <seg xml:id="i-7d7a1a0b9e14197c-0">
              Därför är en fundering och en fråga till försvarsministern: Är
              inte tiden för kort i en så viktig fråga?
            </seg>
            <seg xml:id="i-6beedb67a5598390-0">
              Samtidigt har kollegan Björklund, som sitter där framme, varit
              ute och sagt att det inte är den försvarspolitik som man vill
              ha i Sverige.
            </seg>
          </u>
          <note type="speaker" xml:id="i-6d18a8b9886f5dc7-0">
            Anf. 68 Försvarsminister STEN TOLGFORS (m):
          </note>
          <u xml:id="i-ee00e296d6c08108-21" who="unknown">
            <seg xml:id="i-c08676c663be6bed-0">
              Fru talman! Jag tycker att det är oerhört talande att när Socialdemokraterna
              pratar försvarspolitik är det process och form och tidsplan och
              absolut ingenting av innehåll och än mindre av finansiering.
            </seg>
            <seg xml:id="i-5040ee2691009e73-0">
              Det är ett parti som vill göra kraftiga nedskärningar, 5 miljarder,
              på Sveriges försvar, mer än Vänsterpartiet för första gången i
              svensk politisk historia. Och man ska göra upp med ett miljöparti
              som vill ta ytterligare ett antal miljarder, totalt åtta. Då blir
              det nog en processdiskussion.
            </seg>
            <seg xml:id="i-7f0f97e4fa2de121-0">
              Men börja den internt, Anders Karlsson! Är det din linje som
              gäller, att skära ned internationella insatser? Är det partisekreterarens
              linje som gäller, att dubbla internationella insatser? Är det
              Björn von Sydows linje som gäller, att lägga 12 miljarder mer?
              Eller är det Mona Sahlins, som plockar bort Sydow som talesman
              för Socialdemokraternas linje?
            </seg>
            <seg xml:id="i-47c86f1c91b1ba5f-0">
              Vi skriver sedan länge på en proposition. Vi har haft ett utredningsarbete
              under årslånga perioder i Försvarsberedningen för att ta fram
              underlag. Därmed finns det ett mycket gott underlag. Dessutom
              är det en nära dialog med Försvarsmakten, som precis som Karlsson
              säger det är det som jag håller med honom om inkommer just i morgon
              med sitt svar.
            </seg>
          </u>
          <note type="speaker" xml:id="i-1832d994c9f53eb7-0">
            Anf. 69 ANDERS KARLSSON (s):
          </note>
          <u who="anders_karlsson_748720" xml:id="i-10bfe9f24fca022d-1">
            <seg xml:id="i-2007298b5032e9a8-0">
              Fru talman! Jag kan väl konstatera att det är som alla de andra
              gångerna jag har ställt frågor till försvarsministern. Jag får
              inget svar, utan han talar om den socialdemokratiska politiken.
            </seg>
            <seg xml:id="i-e30c14c2d9928a24-0">
              Jag trodde att försvarsministern likt den övriga regeringen hade
              förstått att de regerar och att det inte är vi socialdemokrater
              som gör det. Därför står frågan kvar: Är inte tiden för kort för
              ett så viktigt beslut som det om Sveriges säkerhets- och försvarspolitik?
            </seg>
            <seg xml:id="i-bfa4cab9cac6f734-0">
              Är det försvarsministerns och regeringens linje som gäller, eller
              är det din kollega Björklunds, som sitter vid sidan av dig där
              framme? Det är viktiga frågor för svenska folket att få svar på.
            </seg>
            <seg xml:id="i-66ce8ed68fc3dafc-0">
              Samtidigt har vi sagt vid ett stort antal tillfällen att Mona
              Sahlin vill ha partiledaröverläggningar i denna så viktiga fråga
              för Sveriges framtid. Jag begär ett svar denna gång. Och uteslut
              nu oss! Vi är i opposition. Jag hoppas att vi kommer till makten
              efter 2010. Då ska vi göra en försvarspolitik värd namnet.
            </seg>
          </u>
          <note type="speaker" xml:id="i-a0cbec6f80e3d22e-0">
            Anf. 70 Försvarsminister STEN TOLGFORS (m):
          </note>
          <u xml:id="i-ee00e296d6c08108-22" who="unknown">
            <seg xml:id="i-c2a2fde518b3fc24-0">
              Fru talman! Då hittar vi en punkt till där vi håller med varandra,
              nämligen att Socialdemokraterna är i opposition. Det märks verkligen
              i deras agerande.
            </seg>
            <seg xml:id="i-00e5f300581b8d69-0">
              I höstas försökte de jaga regeringen för att det stora problemet
              var att planeringsanvisningarna var försenade, märk väl på grund
              av Georgienkriget. Vi ville göra en seriös säkerhetspolitisk analys
              av läget efter Georgienkriget innan vi gav planeringsanvisningar
              till Försvarsmakten.
            </seg>
            <seg xml:id="i-5b7d5f67faedc2ad-0">
              Nu är problemet att det går för fort. Då gäller det framför allt
              för Socialdemokraterna att hänga med. Jag är helt intresserad
              av och inställd på att träffa en bred uppgörelse. Men om vad,
              Anders Karlsson? Jag har hittills icke hört om en enda sakfråga
              från Socialdemokraterna som är viktig för er och som ni vill diskutera.
              Försvarspolitik är för Anders Karlsson en almanacka och ingenting
              annat. Vi jobbar inte så.
            </seg>
            <seg xml:id="i-8fe1c3fe59d9b004-0">
              Vi antog planeringsanvisningarna med ett regeringsbeslut som
              per definition är enigt i november, och svaret inkommer i morgon.
              Därefter fullgör vi propositionen, och därefter kommer riksdagen
              att få ta ställning.
            </seg>
            <seg xml:id="i-c58c97afc6c46d60-0">
              Men börja du, Anders Karlsson, med att förhandla med dina egna!
              Fortsätt sedan med dem som du avser att vilja regera med, om du
              skulle få möjlighet!
            </seg>
            <seg xml:id="i-5781b779efcde5d9-0">
              Åtgärder för arbetslösa ungdomar
            </seg>
          </u>
          <note type="speaker" xml:id="i-1663c79c3bab3f8b-0">
            Anf. 71 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-c55abd292f25456f-0">
            <seg xml:id="i-3a3235704856a620-0">
              Fru talman! Jag riktar min fråga till Sven Otto Littorin, så
              det är bra att han ställer sig i talarstolen, och så hoppas jag
              att jag får svar på min fråga och inte nya frågor.
            </seg>
            <seg xml:id="i-2c26970746d95032-0">
              Jag träffade i går arbetslösa ungdomar i Karlskoga. De framförde
              rätt mycket synpunkter på den nuvarande regeringens politik.
            </seg>
            <seg xml:id="i-f58943ab36ebe16d-0">
              Man tycker att man får för låg ersättning. Man förstår inte varför
              ungdomar inte erbjuds längre utbildningsinsatser. Framför allt
              förstår man inte varför man ska behöva vänta 90 dagar innan man
              får en aktiv åtgärd.
            </seg>
            <seg xml:id="i-6d21e16c72e9637e-0">
              Jag har stor respekt för deras synpunkter, och just den där frågan
              om 90 dagar tycker jag är oerhört viktig.
            </seg>
            <seg xml:id="i-2678e2e3904936bd-0">
              Så min fråga till statsrådet Littorin är: Vad avser regeringen
              att göra för att se till att Arbetsförmedlingen redan från dag
              ett aktivt agerar för att arbetslösa ungdomar ska få en aktiv
              åtgärd?
            </seg>
          </u>
          <note type="speaker" xml:id="i-3dd48fb57703d343-0">
            Anf. 72 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-23" who="unknown">
            <seg xml:id="i-edcbeeeb468847dd-0">
              Fru talman! Eva-Lena Jansson ställer bra frågor. Det är bra att
              vi har möjlighet att diskutera ungdomsarbetslösheten.
            </seg>
            <seg xml:id="i-8412ad5ebcd9098e-0">
              Min grundläggande åsikt är att man först och främst ska bli erbjuden
              coachningshjälp för att kunna hitta rätt på arbetsmarknaden, för
              att kunna hitta rätt i utbildningssystemet, för att kunna hitta
              rätt när det gäller vad man ska ta sig för.
            </seg>
            <seg xml:id="i-2ed6344ae0012485-0">
              Under den första perioden och det är samma sak när det gäller
              jobb- och utvecklingsgarantin ska man få den typen av coachning,
              som vi nu lägger 1,1 miljard extra på under det här året för att
              man ska få den typen av hjälp.
            </seg>
            <seg xml:id="i-475c8f97c17a02bd-0">
              Det kan innebära att man ska tillbaka till det ordinarie utbildningssystemet,
              om man till exempel saknar ett färdigt gymnasiebetyg eller vad
              det nu kan vara. Därför är det så bra att vi nu, med utbildningsministerns
              hjälp, har tillskjutit extra medel för att öka antalet platser
              i det ordinarie utbildningssystemet.
            </seg>
            <seg xml:id="i-c2a68f253584fc82-0">
              Därtill har vi i decemberpaketet skjutit till ungefär 4 miljarder,
              som leder till 60 000 nya platser, för insatser i arbetsmarknadspolitiska
              åtgärder som man ska få ta del av när man har fått den här coachningshjälpen.
            </seg>
          </u>
          <note type="speaker" xml:id="i-e961f57d3cba66fc-0">
            Anf. 73 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-c55abd292f25456f-1">
            <seg xml:id="i-e25bc865db5d770a-0">
              Fru talman! Det är intressant att ställa frågor, för man får
              aldrig några svar.
            </seg>
            <seg xml:id="i-5733800703e02d82-0">
              Jag ställde alltså en konkret fråga: Vad avser statsrådet att
              göra för att arbetslösa ungdomar ska få en aktiv åtgärd från dag
              ett och inte sitta hemma och vänta i 90 dagar på att få ett stöd?
            </seg>
            <seg xml:id="i-89e115bd6e8b6df6-0">
              Många av de arbetslösa ungdomarna kan gå vidare själva. Men ett
              stort antal ungdomar behöver också stöd, och de behöver stöd första
              dagen.
            </seg>
            <seg xml:id="i-f9051214fde79119-0">
              De ska inte få höra från Arbetsförmedlingen: Återkom om 90 dagar,
              så ska vi se om vi kan hjälpa dig, för då får du komma in i den
              så kallade jobbgarantin, som inte är en garanti för jobb, utan
              en garanti för att du får sitta i en lokal tillsammans med andra
              långtidsarbetslösa ungdomar!
            </seg>
            <seg xml:id="i-eb5106dc42d14612-0">
              Så min fråga till Littorin kvarstår: Vad avser statsrådet Littorin
              att göra för att Arbetsförmedlingen ska vidta insatser redan från
              dag ett?
            </seg>
          </u>
          <note type="speaker" xml:id="i-b763b0b6c4ad2ac7-0">
            Anf. 74 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-24" who="unknown">
            <seg xml:id="i-662915b75c802221-0">
              Fru talman! Möjligen har Eva-Lena Jansson inte hört svaret, för
              svaret är att coachning är en aktiv åtgärd. Det är en åtgärd som
              syftar till att man ska kunna erbjuda en utbildningsplats, till
              exempel i det ordinarie utbildningssystemet.
            </seg>
            <seg xml:id="i-95819b10947a628d-0">
              Det är en aktiv insats med olika typer av utbildningar. Det handlar
              till exempel om att kunna läsa klart gymnasiet, läsa klart vad
              det nu är man behöver. Men för att kunna göra det på rätt sätt
              måste man ju veta vad den här personen har för ambitioner, för
              mål, för förutsättningar och för framtidsplaner.
            </seg>
            <seg xml:id="i-0729e0eb4a032cf0-0">
              Det är först när den genomgången har gjorts som man kan få den
              hjälp som man faktiskt behöver. Det handlar om att få den här
              hjälpen genom de coacher som vi nu lägger en dryg miljard på bara
              i år. Resurserna är redo i dag. Arbetsförmedlingen står redo att
              göra detta i dag.
            </seg>
            <seg xml:id="i-1a509329f44065d2-0">
              Det livslånga lärandet
            </seg>
            <seg xml:id="i-8d8280fc824f1f2e-0">
              Anf. 75 GÖRAN PERSSON i Simrishamn (s):
            </seg>
            <seg xml:id="i-e239035a16f0efe7-0">
              Fru talman! Jag riktar mig till utbildningsminister och tillika
              folkbildningsminister Björklund.
            </seg>
            <seg xml:id="i-6a5b21b7021fd768-0">
              Sverige är enligt EU bäst i klassen när det gäller det livslånga
              lärandet i Europa. Anser då inte ministern att Sveriges EU-ordförandeskap
              till hösten är ett bra tillfälle att marknadsföra svensk folkbildning,
              så att övriga länder kan ta efter, kanske ett europeiskt kunskapslyft?
            </seg>
            <seg xml:id="i-518983f5bb34cd36-0">
              Enligt Europeiska kommissionens senaste avstämning ligger vi
              bäst till i EU när det gäller de vuxnas lärande, och vi ligger
              bra till tack vare folkbildningen.
            </seg>
            <seg xml:id="i-58d0c7b195c575eb-0">
              Samtidigt sägs det i en lägesrapport inför vad som kallas Utbildning
              2010 att man i övriga EU inte når ända fram när det gäller det
              livslånga lärandet.
            </seg>
            <seg xml:id="i-5520bbeb2c5f5aae-0">
              Man når inte upp till riktmärket. Detta kan jag säga är ett rop
              på hjälp. Denna hjälp kan vi i Sverige ge. Sverige är i topp,
              och detta svenska resultat förpliktar.
            </seg>
          </u>
          <note type="speaker" xml:id="i-3cfb66f03bd83685-0">
            Anf. 76 Utbildningsminister JAN BJÖRKLUND (fp):
          </note>
          <u xml:id="i-eb8bde6b3d877ff3-5" next="cont" who="unknown">
            <seg xml:id="i-ed73baa50851687a-0">
              Fru talman! Jag har samma uppfattning som frågeställaren. Det
              är en viktig fråga. Alltsedan Lissabonstrategin antogs i EU för
              åtta nio år sedan är det ett ökat fokus på utbildningsfrågor i
              EU. Traditionellt är inte utbildningsfrågor stora i det europeiska
              samarbetet just för att varje land värnar starkt om att få utveckla
              sitt eget utbildningsväsen efter sina egna traditioner. Men de
              senaste åren har samarbetet ökat inom EU på utbildningsområdet.
            </seg>
            <seg xml:id="i-01c97c29492de363-0">
              Sverige har stora problem på utbildningsområdet med resultat
              i grundskola och gymnasium, men på två områden är vi föredömen.
              Många andra tittar på oss och lär sig av oss. Det ena är de riktigt
              små barnen och vad man gör i förskoleverksamheten. Det andra är
              utbildning för vuxna.
            </seg>
            <seg xml:id="i-f0cbb98e72f69677-0">
              Där har vi både väl utbyggda system och hög kvalitet i det. Jag
              delar helt uppfattningen att folkbildningen är en viktig del i
              detta.
            </seg>
            <seg xml:id="i-cc39fa0a9caa3ecf-0">
              Det är inte så alldeles lätt för länder att kopiera folkbildning
              genom politiska beslut. Folkbildning är ju per definition något
              som har vuxit fram i det civila samhället vid sidan av politiken
              genom folkrörelser och organisationer. Men många länder tittar
              på Sverige när det gäller det livslånga lärandet och vuxenutbildning,
              och vi delar gärna med oss.
            </seg>
          </u>
          <note xml:id="i-69c3f38f3ca3f59d-0">
            Anf. 77 GÖRAN PERSSON i Simrishamn (s):
          </note>
          <u prev="cont" who="unknown" xml:id="i-7bde8308df0d1e16-5">
            <seg xml:id="i-09b1e5fd4175e50f-0">
              Fru talman! Jag är inte riktigt nöjd med svaret. Det livslånga
              lärandet gör att man får en andra chans. Jag ska också ge folkbildningsministern
              det.
            </seg>
            <seg xml:id="i-195e54668f1f6231-0">
              Sverige har ett officiellt erkännande. Vår samsyn i landet är
              unik. Det är en del av den ideella sektorn, och studieförbunden
              finns i alla kommuner tillsammans med många folkhögskolor.
            </seg>
            <seg xml:id="i-f476985cd347720d-0">
              Jag anser att vi ska ta chansen att visa upp det och låta andra
              i EU tillgodogöra sig vår kunskap. Vi har en lång historia av
              icke-formellt lärande. Detta ska visas som en resurs.
            </seg>
            <seg xml:id="i-b66ff3fdc335ece4-0">
              Det svenska ordförandeskapet anser jag är ett alldeles utmärkt
              tillfälle just för arbetsmarknadens skull, kompetensnivåns skull
              och inte minst för sysselsättnings- och tillväxtmålens skull.
              Tror folkbildningsministern att Europa kan klara målen utan det
              livslånga lärandet? Jag skulle önska ett europeiskt toppmöte i
              Sverige till hösten, förlagt till en folkhögskola där även representanter
              från folkbildningsförbunden deltar.
            </seg>
          </u>
          <note type="speaker" xml:id="i-7b37b5d216605532-0">
            Anf. 78 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-25" who="unknown">
            <seg xml:id="i-9a5a5d1dc492ae30-0">
              Fru talman! Jag tackar både för frågan och engagemanget som frågeställaren
              visar. Frågan är viktig. Jag kan säga att under den tid jag kommer
              att vara utbildningsminister kommer vi att driva folkbildnings-
              och vuxenutbildningsfrågor, inte bara det halvår vi är ordförande
              i EU utan hela tiden.
            </seg>
            <seg xml:id="i-5cdd39ea98059401-0">
              Frågan har varit uppe på toppmöten vid flera tillfällen under
              de två år jag har varit minister hittills. Jag är väl den förste
              utbildningsminister som har tillsatt en statssekreterare som bara
              sysslar med vuxenutbildningsfrågor. Hon är oavbrutet, tycker jag,
              på resande fot i Europa i dessa frågor, andra medarbetare också.
            </seg>
            <seg xml:id="i-b0163c4dec5fa646-0">
              Jag delar frågeställarens uppfattning. Här har vi mycket att
              dela med oss av, erfarenheter, inställning och annat, även om,
              som jag sade i mitt första inlägg, det inte är så lätt för ett
              land att kopiera folkbildningstraditionen. Den har vuxit fram
              genom folkrörelser och enskilda initiativ. Men vi delar med oss
              så mycket vi kan. Själva tanken på det livslånga lärandet har
              slagit rot över hela Europa, kan man säga.
            </seg>
            <seg xml:id="i-83440cc6557496da-0">
              Friskolornas momskostnader
            </seg>
          </u>
          <note type="speaker" xml:id="i-68d347fdc6b78238-0">
            Anf. 79 FREDRIK SCHULTE (m):
          </note>
          <u who="fredrik_schulte_5559d3" xml:id="i-1a3909906d5712f1-0">
            <seg xml:id="i-632c40d84a3f451c-0">
              Fru talman! Jag har en fråga till utbildningsministern. Om jag
              har förstått saken rätt avser regeringen att lägga fram en proposition
              om likvärdiga ekonomiska villkor för friskolor och kommunala skolor.
              Det är ju väldigt positivt. Det finns gott om exempel på socialdemokratiskt
              styrda kommuner som missgynnar friskolor.
            </seg>
            <seg xml:id="i-abde1018bb601bde-0">
              Jag undrar med anledning av det ifall Jan Björklund kan svara
              på om man kommer att göra något åt systemet med momskompensation.
              I dag får kommunerna söka momskompensation hos staten för 6 procent
              av kostnaden för alla elever som går i friskolor. Men kommunerna
              behöver inte i sin tur sedan betala ut fulla beloppet till friskolorna
              och kan alltså tjäna pengar på det här systemet. Så kan det ju
              inte riktigt vara tänkt.
            </seg>
            <seg xml:id="i-ff40b50116e3595a-0">
              Samtidigt är det få friskolor som faktiskt har momskostnader
              på 6 procent. Då undrar jag ifall det här är något som regeringen
              avser att i närtid göra någonting åt.
            </seg>
          </u>
          <note type="speaker" xml:id="i-00a72f64e4c7a4d7-0">
            Anf. 80 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-26" who="unknown">
            <seg xml:id="i-aa591498b1198ee4-0">
              Fru talman! Det kommer som sagt inom kort en proposition från
              regeringen. Innan vi har klubbat den är jag väl inte riktigt beredd
              att gå in på alla detaljer om vad som kommer att stå i den. I
              några punkter är det kanske inte helt klart heller.
            </seg>
            <seg xml:id="i-94ea1890d87af761-0">
              Om jag mer på det generella planet försöker besvara frågan har
              frågeställaren rätt i att det finns ett antal kommuner i Sverige
              som man väl får säga mer eller mindre medvetet tricksar med beräkningarna
              när de ska ge ersättning till friskolor. Själva grundtanken i
              skollagen är att en friskola ska ha likvärdig ersättning från
              kommunen som om den hade varit en kommunal skola.
            </seg>
            <seg xml:id="i-c35531c8126af2c2-0">
              Men det är inte alldeles lätt att säga vad som är likvärdigt.
              Det finns rader av frågetecken när det gäller vad som är likvärdigt.
              Man kan börja diskutera olika faktorer. Det kan handla om momsfaktorn.
              En är att kommuner inte betalar moms. Privata företag betalar
              moms. Det kan handla om lokalkostnader. Det finns rätt många områden
              där det är tolkningsfrågor.
            </seg>
            <seg xml:id="i-0cf190062a422e9e-0">
              Tanken är att i den lag som vi nu lägger fram ska friskolorna
              garanteras en rättssäkerhet i detta för att verkligen få likvärdig
              ersättning.
            </seg>
          </u>
          <note type="speaker" xml:id="i-9c9090583aac0968-0">
            Anf. 81 FREDRIK SCHULTE (m):
          </note>
          <u who="fredrik_schulte_5559d3" xml:id="i-1a3909906d5712f1-1">
            <seg xml:id="i-d94cae32f149b62f-0">
              Fru talman! Jag tackar så mycket för svaret. Jag får väl spänt
              invänta propositionen. Jag hoppas att den kommer snart.
            </seg>
            <seg xml:id="i-2d78777668d7137d-0">
              Då undrar jag ifall regeringen har resonerat om att hitta motsvarande
              lösning på den här typen av problem som även finns inom andra
              sektorer, till exempel äldrevården. Har man funderat över att
              korrigera motsvarande system där?
            </seg>
          </u>
          <note type="speaker" xml:id="i-11a340f1ea8d8093-0">
            Anf. 82 Utbildningsminister JAN BJÖRKLUND (fp):
          </note>
          <u xml:id="i-ee00e296d6c08108-27" who="unknown">
            <seg xml:id="i-cc8d2e8f39ee5a4f-0">
              Fru talman! Det är en rätt stor skillnad mellan skola och vårdsektorn
              i det här avseendet. I skolsystemet har vi skolpeng och friskolor
              med etableringsfrihet. I vårdsektorn är i varje fall än så länge
              det huvudalternativ som man använder för att få privata verksamheter
              entreprenadupphandling. Då har man egentligen inte ett pengsystem
              på samma sätt. Där får man lägga in ett anbud och tala om hur
              mycket pengar man vill ha. Så väljer landstinget eller kommunen
              den entreprenör man vill ha. Där finns det inte en fast peng,
              men ibland förekommer det att kommuner försöker mixtra ihop systemen
              för att få en peng där också.
            </seg>
            <seg xml:id="i-2f52a9adfd0399d4-0">
              Men den lagstiftning som frågeställaren nu avser kommer att handla
              om skolsystemet. Går man över till ett pengsystem i andra verksamheter
              bör man naturligtvis också där minimera risken för att kommuner
              som av någon anledning inte gillar privata verksamheter ska kunna
              sabotera beräkningen. Tanken är att en friskola ska kunna gå till
              domstol för att säkert få likvärdig ersättning. Kommunen ska inte
              kunna tricksa.
            </seg>
            <seg xml:id="i-17b05b4a1a5c3749-0">
              Resurser till kompetensbevarande utbildning för företagen
            </seg>
          </u>
          <note type="speaker" xml:id="i-6abf68e3dfab3c19-0">
            Anf. 83 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b1043ae93871a16d-0">
            <seg xml:id="i-9335a14811a7b8a7-0">
              Fru talman! Min fråga går till arbetsmarknadsministern. Det insåg
              han så fort jag reste mig.
            </seg>
            <seg xml:id="i-d05c17060834e2ec-0">
              Det handlar om regeringens oförmåga att hantera den svåra kris
              som Sverige står inför. Vi socialdemokrater har lagt fram ett
              förslag där vi har sagt att om företagen är med och bidrar kan
              staten stå för utbildning och en del av lönekostnaden. Utbildningen
              ska då riktas mot områden som är avgörande för företagens långsiktiga
              konkurrenskraft.
            </seg>
            <seg xml:id="i-11f637c17e3bbc8c-0">
              Detta är någonting som även de av regeringen utsedda samordnarna
              har satt som en av de absolut viktigaste punkterna, och man har
              krävt snabba besked på den punkten. Bekymret nu är att det kommer
              snabba men motstridiga besked. Beroende på vem man pratar med
              i den borgerliga majoriteten får man olika svar.
            </seg>
            <seg xml:id="i-5ad355be01228910-0">
              Det är väldigt viktigt att den här frågan landar i att samordnarnas
              krav kan tillgodoses. Arbetsgivarna står bakom det här kravet.
              Fackföreningarna också.
            </seg>
            <seg xml:id="i-0236c527d57c3280-0">
              Men vi måste ha ett riktigt, ordentligt och tydligt svar från
              den borgerliga majoriteten och från regeringen om man kan genomföra
              en sådan här åtgärd.
            </seg>
          </u>
          <note type="speaker" xml:id="i-f48315a95d58866c-0">
            Anf. 84 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-28" who="unknown">
            <seg xml:id="i-fd3845d35afc8df4-0">
              Fru talman! Jag tackar Patrik Björck för frågan. Jag vet inte
              om det kan tyckas vara ett dåligt och otydligt svar när statsministern,
              näringsministern och arbetsmarknadsministern på samma dag säger
              nej till permitteringslönesystem. Det måste väl ändå vara ett
              rätt tydligt besked i den frågan.
            </seg>
            <seg xml:id="i-f5581b4283de23d0-0">
              Skälen är tre. För det första är min grundläggande åsikt att
              pengar till arbetslösa ska gå till arbetslösa och inte täcka privata
              företags lönekostnader. Men där har Patrik Björck uppenbarligen
              en annan syn och vill gärna subventionera storföretagens lönekostnader,
              gärna dem med utländskt ägande. Där skiljer vi oss åt ganska radikalt.
            </seg>
            <seg xml:id="i-88a90ba7d1157d10-0">
              Det andra skälet är att det är en väldigt dålig träffsäkerhet.
              Det riskerar att bli dyrt, och det riskerar att träffa fel. Det
              var därför som Socialdemokraterna avskaffade det gamla permitteringslönesystemet
              den 30 juni 1995.
            </seg>
            <seg xml:id="i-4229b2b08a10216d-0">
              Det tredje skälet det tycker jag att vi borde vara överens om
              är att till exempel i verkstadsavtalet har Metall gått med på
              att frånskriva sig turordningsreglerna i LAS. Att vi skulle ställa
              upp på att subventionera en sådan ordning ställer jag mig väldigt
              frågande till.
            </seg>
          </u>
          <note type="speaker" xml:id="i-f6d5fc5d1562e86f-0">
            Anf. 85 PATRIK BJÖRCK (s):
          </note>
          <u who="patrik_bjorck_d8ad48" xml:id="i-b1043ae93871a16d-1">
            <seg xml:id="i-72c3cb74cab33254-0">
              Fru talman! Det är ingen som har begärt permitteringslön, så
              det känns lite konstigt att regeringen ger svar på en fråga som
              ingen har ställt.
            </seg>
            <seg xml:id="i-36d7d708e2f297e3-0">
              Exakt så svarade en kollega till mig i riksdagen, den folkpartistiska
              ledamoten Eva Flyborg, i en tidningsartikel i Göteborgs-Posten
              häromdagen. Och lika lite som Eva Flyborg har ställt den frågan
              har jag ställt den. Jag ställde inte den frågan. Jag ställde den
              fråga som de av regeringen utsedda samordnarna ställde, om det
              är möjligt att regeringen tillsammans med arbetsgivarna, Arbetsförmedlingen
              och fackföreningarna kan komma fram till ett system där man delar
              på utbildnings- och lönekostnader för att kunna behålla kompetensen
              i företagen, så att svensk industri kan utvecklas och klara krisen
              och gå stärkt ur den.
            </seg>
            <seg xml:id="i-3ee569880e66d775-0">
              Det var bara den frågan jag ställde. Det var samma fråga som
              samordnarna ställde och ingen annan. Jag skulle vara glad om jag
              fick svar på den fråga jag ställer och inte på andra frågor.
            </seg>
          </u>
          <note type="speaker" xml:id="i-bbe32ccae1142f51-0">
            Anf. 86 Arbetsmarknadsminister SVEN OTTO LITTORIN (m):
          </note>
          <u xml:id="i-ee00e296d6c08108-29" who="unknown">
            <seg xml:id="i-bd0ff198d61861c8-0">
              Fru talman! Ja, det är möjligt att det är en semantisk fråga.
              Men nog är det så att om staten tar lönekostnader för privata
              företag är det ett permitteringslönesystem, oavsett vad Patrik
              Björck väljer att kalla det för, och det är vi alltså emot.
            </seg>
            <seg xml:id="i-8ad2868b5e431fa2-0">
              Däremot finns det möjligheter det har jag påpekat flera gånger
              tidigare, bland annat i debatter med Patrik Björck att söka stöd
              till exempel ur Europeiska socialfonden. Staten har tillskjutit
              hälften av medlen och Europiska socialfonden den andra hälften,
              12,6 miljarder över sju år. Det gör det möjligt att få kostnaderna
              täckta för utbildning i företag under till exempel en varselperiod
              och också perioden därefter. Vi hade frågan uppe alldeles nyss
              i en debatt här. Jag tog då upp exemplet Scania som just förbereder
              en sådan ansökan. Pengarna täcker inte lönekostnaderna, men de
              täcker utbildningskostnaderna. Pengarna finns redo att sökas,
              och de kan sökas nu. Det vet också våra regionala samordningsmän.
            </seg>
            <seg xml:id="i-48bf7b7992e09c74-0">
              Satsningen på enskilda vägar
            </seg>
          </u>
          <note type="speaker" xml:id="i-1766efb11e8f8552-0">
            Anf. 87 KENNETH JOHANSSON (c):
          </note>
          <u who="kenneth_johansson_2e0139" xml:id="i-564e21856622816b-0">
            <seg xml:id="i-ea234b0c6d6f6b73-0">
              Fru talman! Jag ska ställa min fråga till infrastrukturministern.
            </seg>
            <seg xml:id="i-899f2633a89127f3-0">
              Vi har under hösten fått levererat en budget från alliansregeringen
              för väg- och järnvägssatsningar. Vi fick en julklapp strax före
              jul, en infrastrukturproposition som innehåller mycket resurser.
              Det finns också inslag i den som rör inte minst landsbygden och
              mindre orter. Det jag tänker på är enskilda vägar.
            </seg>
            <seg xml:id="i-13291f30876ff6b7-0">
              Det som jag skulle vilja fråga infrastrukturministern är hur
              hon ser på statusen när det gäller enskilda vägar nu och i framtiden.
            </seg>
          </u>
          <note type="speaker" xml:id="i-d1a1da742896e0ba-0">
            Anf. 88 Statsrådet ÅSA TORSTENSSON (c):
          </note>
          <u xml:id="i-eb8bde6b3d877ff3-6" next="cont" who="unknown">
            <seg xml:id="i-4209b3f29ab8ce60-0">
              Fru talman! Tack för frågan! Satsningarna på de enskilda vägarna
              är oerhört avgörande för att vi ska ha en levande landsbygd. Det
              är därför som regeringen och jag har gjort stora, kraftiga höjningar
              på de enskilda vägarna.
            </seg>
            <seg xml:id="i-89439b0d785c3880-0">
              Det är drygt en miljon människor som börjar sin resa eller transporter
              som börjar på just en enskild väg. Den här regeringen har, till
              skillnad mot den tidigare, socialdemokratiska regeringen, prioriterat
              nya satsningar på enskilda vägar för att höja brobärighet och
              också i rätt tid skapa förutsättningar för fortsatt utveckling
              på landsbygden.
            </seg>
          </u>
          <note xml:id="i-2efad683a4aeac92-0">
            Anf. 89 ANDRE VICE TALMANNEN:
          </note>
          <u prev="cont" who="unknown" xml:id="i-7bde8308df0d1e16-6">
            <seg xml:id="i-d20c87bee249e1ec-0">
              Därmed hinner vi inte med fler frågor i dag, men vi hann med
              väldigt många.
            </seg>
            <seg xml:id="i-ebaaa7ebcdeb1b23-0">
              Vi säger ett varmt tack till statsråden och även till frågeställarna.
            </seg>
          </u>
          <note xml:id="i-9c7e76edb19ddf91-0">
            9 § Bordläggning och beslut om motionsrätt
          </note>
          <note xml:id="i-66b0fb2e7dee9559-0">
            Anmäldes och bordlades
          </note>
          <note xml:id="i-ddaf47c7a9c9b91f-0">
            Kammaren biföll talmannens förslag att motioner fick väckas på
            dessa redogörelser.
          </note>
          <note xml:id="i-aa564bb1d25f83b8-0">
            10 § Anmälan om interpellationer
          </note>
          <note xml:id="i-b102a6c6a806acc6-0">
            Anmäldes att följande interpellationer framställts
          </note>
          <note xml:id="i-2465a898dc31f24c-0">
            den 28 januari
          </note>
          <note xml:id="i-ddc069a21216d904-0">
            Berit Högman
          </note>
          <note xml:id="i-6a9f0cfc874fb5ee-0">
            Kjell Eldensjö
          </note>
          <note xml:id="i-e70143033bc09996-0">
            Patrik Björck
          </note>
          <note xml:id="i-a2c6a49cf032adb9-0">
            Matilda Ernkrans
          </note>
          <note xml:id="i-f80c876724703ac1-0">
            Anders Ygeman
          </note>
          <note xml:id="i-307085aa42650a41-0">
            Interpellationerna redovisas i bilaga som fogats till riksdagens
            snabbprotokoll tisdagen den 10 februari.
          </note>
          <note xml:id="i-949a5acdb0c0d081-0">
            11 § Anmälan om frågor för skriftliga svar
          </note>
          <note xml:id="i-3c3ab1c43f393e9b-0">
            Anmäldes att följande frågor för skriftliga svar framställts
          </note>
          <note xml:id="i-e2734261d8b6d3dc-0">
            den 29 januari
          </note>
          <note xml:id="i-b992b0dcdf8661b1-0">
            Britta Rådström
          </note>
          <note xml:id="i-cc81c8671c2a7fa1-0">
            Ameer Sachet
          </note>
          <note xml:id="i-cc81c8671c2a7fa1-1">
            Ameer Sachet
          </note>
          <note xml:id="i-edd38a2c6af692ee-0">
            Bodil Ceballos
          </note>
          <note xml:id="i-79ee7ca77e61b203-0">
            Nina Larsson
          </note>
          <note xml:id="i-1c7d9e3f8eb4bc0f-0">
            Cecilia Wigström
          </note>
          <note xml:id="i-777ca0384c10409f-0">
            Carina Moberg
          </note>
          <note xml:id="i-85a45d1ab3c9e229-0">
            Eva Sonidsson
          </note>
          <note xml:id="i-3e2b7127f88ef4d7-0">
            Frågorna redovisas i bilaga som fogats till riksdagens snabbprotokoll
            tisdagen den 10 februari.
          </note>
          <note xml:id="i-9d012d2d77efda48-0">
            12 § Anmälan om skriftliga svar på frågor
          </note>
          <note xml:id="i-849c52fe2ef66ccb-0">
            Anmäldes att skriftliga svar på följande frågor inkommit
          </note>
          <note xml:id="i-e2734261d8b6d3dc-1">
            den 29 januari
          </note>
          <note xml:id="i-f899a114e30f3b66-0">
            av Egon Frid
          </note>
          <note xml:id="i-bbe2c40881c55ce1-0">
            Finn Bengtsson
          </note>
          <note xml:id="i-85a45d1ab3c9e229-1">
            Eva Sonidsson
          </note>
          <note xml:id="i-4da0389f506eb859-0">
            Svaren redovisas i bilaga som fogats till riksdagens snabbprotokoll
            tisdagen den 10 februari.
          </note>
          <note xml:id="i-a463ee2cb35157a3-0">
            13 § Kammaren åtskildes kl. 15.03.
          </note>
          <note xml:id="i-50ccef619ccc2323-0">
            Förhandlingarna leddes
          </note>
          <note xml:id="i-73912705f61bf87b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
