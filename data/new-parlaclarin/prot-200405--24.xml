<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2004</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2004</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200405--24</head>
          <docDate when="2004-11-08">2004-11-08</docDate>
        </div>
      </front>
      <body>
        <div>
          <note>
            ﻿
          </note>
          <note>
            Riksdagens protokoll
          </note>
          <note>
            2004/05:24
          </note>
          <note type="date">
            Måndagen den 8 november
          </note>
          <note>
            Kl. 12:00 - 13:34
          </note>
          <note>
            1 § Justering av protokoll
          </note>
          <note>
            Justerades protokollen för den 26, 27, 28 och 29 oktober.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 11 november
            kl. 14.00 skulle följande statsråd närvara:
          </note>
          <note>
            Vice statsminister Bosse Ringholm, justitieminister Thomas Bodström,
            försvarsminister Leni Björklund, statsrådet Barbro Holmberg och
            statsrådet Ylva Johansson.
          </note>
          <note>
            3 § Meddelande om information från regeringen
          </note>
          <note>
            Talmannen meddelade att tisdagen den 9 november kl. 15.00 skulle
            statsminister Göran Persson lämna information om Europeiska rådets
            möte i Bryssel den 5 november.
          </note>
          <note>
            4 § Svar på interpellation 2004/05:66 om upplysningskampanj om
            kommunismen
          </note>
          <note type="speaker">
            Anf. 1 Vice statsminister BOSSE RINGHOLM (s):
          </note>
          <u xml:id="i-c21e2cbf713d89d3" who="unknown">
            <seg>
              Herr talman! Marietta de Pourbaix-Lundin har frågat statsminister
              Göran Persson om han är beredd att ta initiativ till en brett
              upplagd upplysningskampanj om kommunismen och kommunismens illgärningar
              i modern tid. Frågan har överlämnats till mig.
            </seg>
            <seg>
              Statsrådet Pär Nuder svarade på en liknande interpellation i
              kammaren den 26 oktober. Jag vill inledningsvis därför hänvisa
              till det svaret.
            </seg>
            <seg>
              Kommunismens brott mot mänskligheten är väl dokumenterade. Tusentals
              och åter tusentals människor fick sätta livet till på grund av
              ett omänskligt politiskt system. Det är ytterligare ett tragiskt
              exempel på vad som händer när grundläggande demokratiska fri-
              och rättigheter sätts åt sidan. Att politiskt verksamma människor
              i Sverige ändå i dag väljer att fortsätta kalla sig kommunister
              är obegripligt.
            </seg>
            <seg>
              År 1999 genomfördes överläggningar på partiledarnivå om lämpliga
              insatser för att öka kunskaperna om kommunismens offer. Som ett
              resultat av dessa samtal anslog regeringen 3 miljoner kronor till
              Vetenskapsrådet för ett särskilt forskningsprojekt. Skolverket
              har haft ett uppdrag att stärka undervisningen i nutidshistoria.
              Forum för levande historia genomför därtill aktiviteter kring
              kommunismens brott som en naturlig del av sitt övergripande uppdrag.
            </seg>
            <seg>
              Jag tror dock inte att information om kommunismen bäst sker genom
              statligt organiserade och finansierade kampanjer. Det sker bäst
              genom opinionsbildning av författare och journalister men även
              av oss politiskt aktiva. Vi socialdemokrater har under hela vår
              moderna historia tagit diskussionen ute på arbetsplatser och i
              våra bostadsområden med olika kommunistiska grupperingar. Det
              tänker vi naturligtvis fortsätta att göra.
            </seg>
          </u>
          <note type="speaker">
            Anf. 2 MARIETTA DE POURBAIX-LUNDIN (m):
          </note>
          <u xml:id="i-54b6290e4c4ef41b" who="marietta_de_pourbaix-lundin_057244">
            <seg>
              Herr talman! Jag vill börja med att hälsa Bosse Ringholm välkommen
              i hans första debatt som vice statsminister. Bosse Ringholm och
              jag har haft många debatter när han var finansminister. Vi var
              aldrig överens i någon av dessa debatter, tror jag. Min förhoppning
              i dag, trots att svaret är ganska kyligt, är att vi innan debatten
              är slut kanske ändå ska kunna bli överens.
            </seg>
            <seg>
              Kommunismen, var den än har funnits och finns i världen, kännetecknas
              av massmord, förtryck, deporteringar, arbetsläger och nackskott.
              Diktatur råder. Att det är så tror jag att vi är helt överens
              om.
            </seg>
            <seg>
              Kommunismen finns fortfarande i till exempel Kuba, Kina och Nordkorea.
              Det är länder som fortfarande är kommunistiska diktaturer.
            </seg>
            <seg>
              När TV-programmet Uppdrag granskning gick för några veckor sedan
              blev väldigt många upprörda och chockade över avslöjandet om Vänsterpartiet
              och kommunismen. Jag kan säga att jag inte blev så chockad och
              upprörd, för jag visste det här innan. Möjligtvis blev jag chockad
              och upprörd över att så många blev chockade och upprörda, att
              de inte kände till det här, det vill säga den totala okunskapen
              om vad kommunismen står för, speciellt bland ungdomar.
            </seg>
            <seg>
              Vänsterpartiet har numera en partiledare som inte bara kallar
              sig kommunist utan är kommunist. Och Socialdemokraterna samarbetar
              med Vänsterpartiet kommunisterna, så ni har egentligen gjort dem
              rumsrena, skulle jag vilja säga.
            </seg>
            <seg>
              År 1998, på initiativ av statsminister Göran Persson, hölls den
              första internationella konferensen om Förintelsen i Helsingfors.
              Den följdes av tre ytterligare konferenser där man belyste nazismens
              illdåd. Allt detta är jättebra. Det gick ut en bok till samtliga
              föräldrar som hade barn i skolåldern också jättebra. Forum för
              levande historia blev en myndighet den 1 juni 2003.
            </seg>
            <seg>
              Men, Bosse Ringholm, varför har man inte samma tyngd och pådrag
              när det gäller att informera om kommunismens illdåd som när det
              gäller att informera om nazismens illdåd? Av svaret som jag precis
              fick höra framgår att Bosse Ringholm inte tror att information
              om kommunismen sker bäst genom statligt organiserade och finansierade
              kampanjer utan genom andra opinionsbildare: författare, journalister
              och politiker. Jag kan hålla med, men det kanske behövs bådeoch.
            </seg>
            <seg>
              Jag hade kunnat acceptera svaret om inte den socialdemokratiska
              regeringen hade dragit i gång den stora informationskampanj om
              Förintelsen och nazismens illdåd som jag precis beskrev och lovordade.
              Jag hade accepterat svaret att staten inte ska blanda sig i när
              det gäller att informera om kommunismens illdåd. Men nu har regeringen
              redan informerat om nazismens illdåd, och därför kan jag inte
              acceptera svaret jag får i dag.
            </seg>
            <seg>
              Varför? är min stora fråga till Bosse Ringholm. Vad är den stora
              skillnaden mellan nazism och kommunism när det gäller att informera
              om dessa två hemska politiska system? Vad är den stora skillnaden?
            </seg>
            <seg>
              Jag kan bara dra slutsatsen att det obehagliga svaret, som ingen
              kanske vågar säga rakt ut men som jag känner, är att det beror
              på att Socialdemokraterna samarbetar med Vänsterpartiet kommunisterna
              och att man sitter vid makten endast beroende på detta samarbete.
            </seg>
            <seg>
              Bosse Ringholm, visa mig att jag har fel i det sista jag säger,
              att det inte beror på detta, och säg: Ja, visst ska vi ta initiativ
              till en stor, brett upplagd informationskampanj om kommunismen
              och kommunismens illdåd och illgärningar.
            </seg>
          </u>
          <note type="speaker">
            Anf. 3 Vice statsminister BOSSE RINGHOLM (s):
          </note>
          <u xml:id="i-f3f91d9dcefcc9c5" who="unknown">
            <seg>
              Herr talman! Det är rätt; interpellanten har helt fel. Socialdemokratin
              är den rörelse i Sverige som hårdast har bekämpat kommunismen.
              Det finns inget annat parti som så kraftigt har bekämpat kommunismen
              på arbetsplatser, i bostadsområden och i alla olika sammanhang.
              Socialdemokratin som en del av den demokratiska arbetarrörelsen
              har hållit rågången mot kommunismen mycket tydlig i alla årtionden
              och alltfort. Marietta de Pourbaix-Lundin har på den punkten helt
              fel.
            </seg>
            <seg>
              Jag vill påminna om att utöver det som vi som partier, folkrörelser,
              forskare och andra kan göra i form av opinionsbildning om kommunismen
              kan naturligtvis andra organ också göra någonting. Det ena står
              inte i motsats till det andra. Forum för levande historia, som
              har ägnat mycket tid och engagemang åt att åskådliggöra nazismens
              förgörande av miljontals människors liv, har naturligtvis också
              på sin agenda en historisk redovisning och en historisk beskrivning
              av vad som händer och har hänt när det gäller kommunismens verkningar
              i Europa och världen.
            </seg>
            <seg>
              Forum för levande historia har exempelvis om några veckor ett
              stort seminarium i Karlstad, på Karlstads universitet, som handlar
              just om den sovjetkommunistiska terrorn, som handlar om forskning
              och forskningsresultat på det här området. Jag tycker att Marietta
              de Pourbaix-Lundin borde uppskatta att Forum för levande historia
              gör den här stora insatsen.
            </seg>
            <seg>
              Samtidigt bör vi vara överens om att det här faktiskt kan vara
              fråga om att göra insatser både av institutioner, typ Forum för
              levande historia, och av våra universitet och forskare men också
              av partierna och folkrörelserna. Jag har lite svårt att se varför
              Marietta de Pourbaix-Lundin vill starta ett stort gräl om själva
              tekniken. Det viktiga är faktiskt att vi är överens om kommunismens
              illgärningar.
            </seg>
          </u>
          <note type="speaker">
            Anf. 4 MARIETTA DE POURBAIX-LUNDIN (m):
          </note>
          <u xml:id="i-4082a97874076c4b" who="marietta_de_pourbaix-lundin_057244">
            <seg>
              Herr talman! Bosse Ringholm säger att Socialdemokraterna har
              bekämpat kommunismen. Ja, det kanske ni har gjort, men frågan
              är om ni fortfarande gör det. Jag ska ge några bra exempel på
              att det inte är så.
            </seg>
            <seg>
              Var var Socialdemokraterna när måndagsmötena hölls på Norrmalmstorg
              för att de baltiska länderna skulle bli fria från Sovjetunionen?
              Jo, ni förnekade att de var ockuperade av Sovjetunionen. Det var
              ert sätt att bekämpa kommunismen.
            </seg>
            <seg>
              Pär Nuder var företrädare på den plats Bosse Ringholm har i dag.
              Han sade i ett numera känt förstamajtal i Södertälje 2000 att
              man aldrig skulle samarbeta med kommunister. Vad gör man i dag?
              Jo, man samarbetar med kommunister. Det finns till och med nu
              en partiledare som inte bara kallar sig kommunist; han är kommunist!
              Hur kan ni då säga att ni håller rent och har bekämpat kommunismen?
              Det har ni faktiskt inte gjort, Bosse Ringholm.
            </seg>
            <seg>
              Forum för levande historia är väldigt förknippat med information
              om Förintelsen och nazismen. Allt det som är gjort och som ska
              göras framöver är utmärkt. Men fortfarande förstår jag inte varför
              man inte kan lägga lika stor tyngd på att informera om kommunismens
              illdåd. Lite beklämd blir jag när Bosse Ringholm i sitt svar pratade
              om att tusentals och åter tusentals människor fick sätta livet
              till beroende på kommunismen. Det är inte tusentals människor,
              Bosse Ringholm, det är miljontals människor som har fått sätta
              livet till i kommunismens namn.
            </seg>
            <seg>
              Jag vet inte om Bosse Ringholm har sett den här boken, Kommunismens
              svarta bok. Den kom 1999 till Sverige. Det är en fransk författare
              och många medförfattare som har skrivit den. Jag har inte läst
              hela boken på över 700 sidor, men jag har läst delar av boken.
              Han beskriver på ett mycket hemskt sätt vad som hände under kommunismens
              namn. Det är svårt att ge siffror, men han räknar upp följande:
              Sovjetunionen 20 miljoner döda, Kina 65 miljoner döda, Vietnam
              1 miljon döda, Nordkorea 2 miljoner döda, Kambodja 2 miljoner
              döda. Jag skulle kunna fortsätta så här. Det är alltså inte några
              tusentals människor som har fått sätta livet till i kommunismens
              namn. Det är faktiskt miljontals människor som har fått sätta
              livet till i kommunismens namn.
            </seg>
            <seg>
              Därför ställer jag återigen min fråga: Varför detta motstånd
              att dra i gång något lika stort som man gjorde i slutet av 1990-talet
              för att informera och upplysa om illdåden som är gjorda i nazismens
              namn? Varför göra en skillnad på kommunism och nazism om vi är
              överens om att de står för något förskräckligt? Kommunismen praktiseras
              i dag i nutid i de länder jag förut räknade upp: Kuba, Kina och
              Nordkorea, med samma förskräckliga resultat som det var under
              Stalins och Lenins tid. Varför vill inte regeringen göra något?
            </seg>
            <seg>
              Som jag sade: Jag hade accepterat svaret om man aldrig hade dragit
              i gång den stora kampanjen om nazism. Men nu har man gjort det.
              Därför blir det för mig obegripligt. Min enda slutsats är att
              regeringen inte vill stöta sig med sin samarbetspartner Vänsterpartiet
              kommunisterna, även om det nu börjar knaka i fogarna. Då kan ni
              väl säga att ni är beredda att göra någonting tillsammans, till
              exempel ta upp denna fråga på partiledarnivå. Jag pratar om ett
              initiativ. Jag har inte beskrivit exakt hur det ska vara i min
              interpellation.
            </seg>
          </u>
          <note type="speaker">
            Anf. 5 Vice statsminister BOSSE RINGHOLM (s):
          </note>
          <u xml:id="i-5a8cf1330d0b4587" who="unknown">
            <seg>
              Herr talman! För socialdemokratin är kommunismen, nazismen, fascismen
              eller andra ideologiska rörelser som inte är demokratiska naturligtvis
              lika avskyvärda. Jag tror att interpellanten och jag borde kunna
              vara överens om det, även om interpellanten tycks vara mer intresserad
              av att starta ett gräl om formerna för hur vi ska bekämpa den
              typen av ideologiska irrläror och antidemokratiska ideologier.
            </seg>
            <seg>
              Jag har inget skäl att delta i grälet om vilka former vi ska
              ha. Jag har kunnat konstatera att vi kan välja olika former för
              att belysa irrlärornas ideologier. Vi har valt i det läget att
              göra det som en kombination av att stödja forskningen om kommunismen
              och att stödja opinionsbildningsarbete kring kommunismen. Vad
              Forum för levande historia gör är ett utmärkt exempel på hur forskningen
              fungerar. Samtidigt har det socialdemokratiska partiet varit den
              största bekämparen av kommunismen. Jag vill inte fortsätta det
              gräl som Marietta de Pourbaix-Lundin försöker initiera genom att
              tala om Moderata samlingspartiets olika kontakter under 1920-
              och 1930-talen med olika rörelser som ju kanske inte var så rumsrena
              ur demokratisk synpunkt. Vi lägger det åt sidan just nu. För mig
              är kampen mot kommunismen viktigare än att starta ett gräl om
              formerna för kampen mot kommunismen.
            </seg>
          </u>
          <note type="speaker">
            Anf. 6 MARIETTA DE POURBAIX-LUNDIN (m):
          </note>
          <u xml:id="i-28542383e302fca0" who="marietta_de_pourbaix-lundin_057244">
            <seg>
              Herr talman! Jag startar inget gräl om formerna; jag bara informerar
              om att den socialdemokratiska regeringen och Bosse Ringholm tydligen
              ser en skillnad i att informera om nazism och kommunism. Man lade
              mycket krut på nazismen och tog många bra initiativ, men när det
              gäller kommunism är man inte lika angelägen. Det är ett faktum
              inte att starta något gräl. Det ger en tydlig signal utåt vad
              man prioriterar och hur man ser på skillnaden mellan nazism och
              kommunism.
            </seg>
            <seg>
              Jag är ledsen att jag måste upprepa detta, men jag har en obehaglig
              känsla av att detta beror på en enda sak, nämligen att Socialdemokraterna
              inte skulle kunna sitta kvar vid makten om man inte hade samarbetet
              med och stödet av Vänsterpartiet kommunisterna. Det är det enda
              skälet.
            </seg>
            <seg>
              Det har införts en hel del lagstiftning för att förbjuda nazistiska
              symboler och inte kunna göra olika tecken, men det är fortfarande
              tillåtet att visa hammaren och skäran och att stå med knuten näve.
              Tror inte Bosse Ringholm att det känns lika mycket i själen hos
              många människor som har varit utsatta för kommunismens illdåd
              men har överlevt eller har släktingar som har varit utsatta? Tror
              inte Bosse Ringholm att det känns? Varför göra denna åtskillnad?
              Det är det som inte går in i mitt huvud. Det handlar inte om att
              starta ett gräl, utan det handlar om att informera svenska folket
              om vad kommunismen står för en kommunism som fortfarande finns
              i dag. Vi har i Sveriges riksdag flera ledamöter och en partiledare
              som kallar sig kommunister och är kommunister, och Socialdemokraterna
              fortsätter att samarbeta med dem!
            </seg>
          </u>
          <note type="speaker">
            Anf. 7 Vice statsminister BOSSE RINGHOLM (s):
          </note>
          <u xml:id="i-348e6ddb81ff0012" who="unknown">
            <seg>
              Herr talman! Som jag har visat har Marietta de Pourbaix-Lundin
              fel i sak, men hon är dessutom mycket dåligt påläst.
            </seg>
            <seg>
              Socialdemokratin bekämpade kommunismen i vårt land långt innan
              nazismen över huvud taget fick någon större utbredning och framför
              allt innan nazismens vederstyggligheter inträffade under 1930-
              och 1940-talen. Socialdemokratin har alltsedan kommunismens etablerande
              i vårt land varit mycket aktiv motståndare till kommunismen och
              hade inte mycket draghjälp på den tiden av andra politiska partier.
              På den punkten är det alldeles tydligt att om det finns någon
              som har bekämpat kommunismen och jagat dess företrädare i vårt
              land är det Socialdemokraterna.
            </seg>
            <seg>
              Det är viktigt att vi ska hitta former för det som kan få bra
              genomslagskraft. Det är viktigt att vi har lite kunnande om vilken
              typ av insatser som bäst behöver göras. För socialdemokratin som
              en folkrörelse och för fackföreningsrörelsen har det varit mycket
              tydligt att hålla rågången mot icke-demokratiska krafter. Det
              hade varit klädsamt om man i partier på högerkanten hade haft
              samma rågång mot krafter som inte har varit lika demokratiska
              på högerkanten.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på interpellation 2004/05:46 om larmet om läkemedlet
            Vioxx
          </note>
          <note type="speaker">
            Anf. 8 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-9a7f86abfd5abb29">
            <seg>
              Herr talman! Chatrine Pålsson har ställt tre frågor till mig
              med anledning av indragningen av läkemedlet Vioxx.
            </seg>
            <seg>
              Den första frågan är om jag avser att vidta åtgärder för en nationell
              kartläggning över hur många personer som har drabbats av biverkningar
              av läkemedlet Vioxx och andra närbesläktade läkemedel. Läkemedelsverket
              har inom samarbetet med den europeiska läkemedelsmyndigheten EMEA
              föregående år deltagit i en genomgång av Vioxx och flera andra
              närbesläktade preparat, så kallade coxiber, angående rapporterade
              biverkningar från bland annat hjärta och kärl. I samband med det
              uppmanades både förskrivare och patienter till försiktighet vid
              användning av coxiber till äldre, till patienter som samtidigt
              använder andra inflammationsdämpande läkemedel eller till patienter
              med mag-tarm- eller hjärt-kärlsjukdomar. Efter indragningen av
              Vioxx har initiativ tagits till en förnyad genomgång av tillgängliga
              långtidsdata över Vioxx och övriga coxiber gällande biverkningar
              inom hjärt-kärlområdet. Mot denna bakgrund anser jag att det för
              närvarande inte finns anledning att vidta någon ytterligare åtgärd.
            </seg>
            <seg>
              Jag kan dock nämna att inom Socialdepartementet bereds en proposition
              om ökad patientsäkerhet på läkemedelsområdet som kommer att innehålla
              ett förslag till lag om läkemedelsförteckning. Förslaget syftar
              till att åstadkomma en säker framtida läkemedelsförskrivning för
              den enskilde, bland annat genom att förskrivaren, efter patientens
              samtycke, får en fullständig bild av patientens läkemedelsköp.
              Härigenom minskar risken för att det skrivs ut läkemedel som påverkar
              varandra på ett olämpligt sätt. Dessutom kommer propositionen
              att innehålla ett förslag som syftar till inrättandet av ett nationellt
              läkemedelsregister för bland annat forskning och epidemiologiska
              undersökningar inom hälso- och sjukvårdsområdet. Genom ett sådant
              register kommer möjligheterna att studera olika samband mellan
              läkemedelsanvändning och senare uppkomna biverkningar att öka.
            </seg>
            <seg>
              Den andra frågan är om jag avser att vidta åtgärder för att skapa
              en effektivare biverkningsrapportering kring läkemedel. Jag instämmer
              helt i att en ökad biverkningsrapportering ger ett bättre underlag
              för vetenskaplig värdering och adekvata åtgärder. Läkemedelsverket
              gjorde under 2003 riktade insatser för spontanrapporteringen av
              läkemedelsbiverkningar, något som också bidrog till att öka rapporteringen
              under 2003. Verkets webbaserade information till förskrivare och
              allmänhet om biverkningsarbete har också utökats.
            </seg>
            <seg>
              Läkemedelsverket har också utrett biverkningsfrågorna i ett nationellt
              perspektiv och ett EU-perspektiv med särskild tonvikt på hur verksamheten
              bör utformas i framtiden. Slutrapporten avseende den nationella
              bevakningen innehåller flera förslag som kommer att genomföras
              av Läkemedelsverket under åren 2004 och 2005.
            </seg>
            <seg>
              Den tredje frågan gäller om jag avser att vidta några andra åtgärder
              med anledning av larmet om Vioxx. Jag anser att larmet visar på
              behovet av ett nationellt läkemedelsregister med vilket man kan
              följa upp både positiva och negativa långtidseffekter. Regeringen
              gav i juni i år en utredare i uppdrag att utreda om Läkemedelsverket
              ska få föra ett register för uppföljning av läkemedels ändamålsenlighet.
              Uppdraget ska redovisas senast den 31 december 2005.
            </seg>
            <seg>
              Mot denna bakgrund överväger jag inte att vidta några ytterligare
              åtgärder.
            </seg>
          </u>
          <note>
            Då Chatrine Pålsson som framställt interpellationen anmält att
            hon var förhindrad att närvara vid sammanträdet medgav talmannen
            att Ulrik Lindgren i stället fick delta i överläggningen.
          </note>
          <note type="speaker">
            Anf. 9 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-c185c46927244eef">
            <seg>
              Herr talman! Tack för svar, statsrådet Ylva Johansson, får jag
              säga på Chatrine Pålssons vägnar.
            </seg>
            <seg>
              Vikten av patientsäkerhet, att inte drabbas av allvarliga biverkningar
              av läkemedel, är en alltid aktuell fråga. Det är en fråga utan
              slut, att utveckla vidare hur säkerheten ska kunna förbättras
              så att patienten känner ökad trygghet i att läkemedlet inte kommer
              att skada utan att hjälpa, som syftet är.
            </seg>
            <seg>
              Larmet om Vioxx är utomordentligt allvarligt, med tanke på att
              biverkningarna kan leda till död och till hjärtinfarkt, och därmed
              kanske också död. Därmed har det blivit indraget världen över.
            </seg>
            <seg>
              Det är också uppenbart att det inte har varit nog med de kontrollmekanismer
              och utvärderingssystem som vi har i dag. Brittiska läkarsällskapets
              tidning The Lancet har visat att läkemedelstillverkaren Merck
              borde ha dragit in detta smärtstillande preparat Vioxx redan för
              fyra år sedan. USA:s läkemedelsverk FDA publicerade nyligen en
              studie där man beräknar att 28 000 hjärtattacker eller dödsfall
              i hjärtattacker kan ha vållats av Vioxx. Men en schweizisk rapport
              visar att de här riskerna fanns dokumenterade år 2000, enligt
              tidningen The Lancet.
            </seg>
            <seg>
              Det är inte bara fråga om att läkemedlet nu har dragits in det
              är allvarligt nog, med tanke på de biverkningar som har rapporterats
              och upptäckts utan dessa biverkningar har varit kända i flera
              år. Likväl har det fått pågå och pågå. Det är alltså en skandal
              i skandalen.
            </seg>
            <seg>
              I dag fungerar det så att när ett läkemedel väl är godkänt i
              ett EU-land är det också godkänt i resten av unionen, även i Sverige,
              som professor Björn Beermann vid Läkemedelsverket säger. Men vi
              kan inte nöja oss med det och luta oss tillbaka i passivitet,
              utan det är oerhört angeläget att våra system är så skärpta att
              det väger upp och är någonting mer än vad bara EU-kontrollerna
              kan ge. Vi måste också ha system som förbättrar läget för patienter
              i Sverige och kanske också i Europa i förlängningen genom vårt
              samarbete.
            </seg>
            <seg>
              Beträffande Ylva Johanssons svar att en proposition är på gång
              om ökad patientsäkerhet och att den ska innehålla ett nationellt
              läkemedelsregister är det naturligtvis mycket välkommet. Som vanligt
              kommer vi alla att följa denna proposition noga och vilket innehåll
              den får, framför allt att vi får ett förslag som gör att det fungerar
              i vårdarbetets vardag. Det får inte bli så att det känns som att
              ytterligare en plåga för vårdsystemet införs vad gäller att fylla
              i papper om och om igen, utan alla ska känna att det är oerhört
              meningsfullt och viktigt att delta i det dagliga vårdarbetet med
              att minska biverkningar och öka patientens säkerhet.
            </seg>
            <seg>
              En fråga till statsrådet infinner sig dock i det sammanhanget,
              och det gäller tiden. Enligt den propositionsförteckning som är
              känd i riksdagen kommer den här propositionen i oktober 2005.
              Mot bakgrund av framför allt skandalen med Vioxx är det oerhört
              angeläget att arbetet snabbas upp och vi får en proposition långt
              tidigare. Finns det något besked i den frågan?
            </seg>
          </u>
          <note type="speaker">
            Anf. 10 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-fdc9eda231f1164b">
            <seg>
              Herr talman! Det är bra, Ulrik Lindgren, att det nu förs en debatt
              om läkemedelsföretagets ansvar och en diskussion om företaget
              kunde och borde ha agerat på ett annorlunda sätt. Men jag hoppas
              också att vi är överens om att våra svenska myndigheter, efter
              vad vi har kunnat se hittills, i det här fallet har agerat helt
              korrekt, föredömligt snabbt och riktigt.
            </seg>
            <seg>
              Jag träffade Reumatikerförbundet förra veckan och diskuterade
              den här frågan, och det var också deras bedömning. Det är i allmänhet
              deras medlemmar som har fått detta läkemedel förskrivet.
            </seg>
            <seg>
              För att vi ska kunna ha en bättre kartläggning delar jag uppfattningen
              att vi bör höja ambitionsnivån. Även om vi hittills har agerat
              formellt riktigt visar det här hur allvarligt det är med många
              nya läkemedel, där vi inte alltid kan överblicka de långsiktiga
              konsekvenserna. Då behövs det mer och fler former av register.
              Det är min uppfattning.
            </seg>
            <seg>
              För det första behövs möjligheten för en läkare att efter patientens
              samtycke få veta vilka mediciner man redan står på, så att läkaren
              kan ta hänsyn till de medicinerna innan han skriver ut en ny.
              Jag tror att det här är särskilt viktigt när det gäller många
              äldre, som ibland kan stå på många olika mediciner utskrivna av
              olika läkare. Det är väldigt viktigt att vi kan få fram ett register.
            </seg>
            <seg>
              För det andra behövs möjligheten att långsiktigt följa läkemedelsanvändningen
              och också koppla det till vad som händer med patienterna, vilka
              sjukdomar man får eller vilka dödsfall som inträffar, så att vi
              också kan göra den kopplingen.
            </seg>
            <seg>
              De här olika registren ska naturligtvis beredas i vanlig ordning.
              Den beredningsprocessen måste naturligtvis ta sin tid. Det här
              rör också viktiga integritetsfrågor, som måste få en noggrann
              genomlysning och behandling. Jag kan försäkra Ulrik Lindgren att
              vi arbetar med frågan så fort vi kan, men det kommer att ta sin
              tid att bereda frågan ordentligt. Det kommer en proposition.
            </seg>
          </u>
          <note type="speaker">
            Anf. 11 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-543428fd2861d93b">
            <seg>
              Herr talman! Beträffande statsrådets fråga om svenska myndigheter
              har skött sig har jag ingen annan uppfattning. Jag har inget underlag
              för att säga att svenska myndigheter inte skulle ha skött sig.
              Det resonemanget här gäller är en ökad ambitionsnivå, att vi skulle
              kunna göra mer för att förbättra säkerheten kring läkemedelsadministreringen
              och vad gäller läkemedlens biverkningar.
            </seg>
            <seg>
              När det gäller tidsfrågan som jag ställde, om propositionen skulle
              kunna komma fortare, får vi väl se om statsrådet skulle kunna
              gasa lite till. Men det ska naturligtvis vara ett genomtänkt och
              gediget arbete som presenteras för riksdagen.
            </seg>
            <seg>
              Jag skulle vilja ställa en annan fråga med tanke på svaret. Det
              gäller statsrådets formulering om att efter indragningen av Vioxx
              så har initiativ tagits till en förnyad genomgång av tillgängliga
              långtidsdata över Vioxx och övriga coxiber gällande biverkningar
              inom hjärt-kärlområdet. Med tanke på det skulle jag vilja fråga
              statsrådet Ylva Johansson om hon har någon uppfattning om att
              detta, och kanske också andra dokument, skulle kunna bilda underlag
              så att de som har drabbats av de här biverkningarna skulle kunna
              resa ersättningsanspråk även i Sverige.
            </seg>
            <seg>
              Vi vet att läkemedelsbolaget som ligger bakom Vioxx har stora
              skadestånd att påräkna runtom i världen, och det är också angeläget
              att svenskar får någon form av kompensation, ersättning, för det
              som de har drabbats av.
            </seg>
            <seg>
              Om jag också skulle kunna få ett svar på den frågan i dag vore
              det naturligtvis välkommet, inte minst för dem som har drabbats.
            </seg>
          </u>
          <note type="speaker">
            Anf. 12 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-70521fb7c25197e6">
            <seg>
              Herr talman! Det kan mycket väl bli aktuellt för de drabbade
              att resa skadeståndsanspråk gentemot läkemedelsföretaget, men
              jag har ingen mer information kring detta som jag kan delge Ulrik
              Lindgren i dagsläget.
            </seg>
            <seg>
              Jag vill ändå lägga till en sak, och det gäller förbättringen
              av biverkningsrapporteringen, som också Ulrik Lindgren tog upp.
              Det är angeläget att vi kan förbättra rapporteringen till biverkningsregistret,
              och jag vill säga att en av de frågor som Läkemedelsverket överväger
              är att tillåta också andra än läkare att rapportera till biverkningsregistret.
              Det skulle kunna vara ytterligare ett sätt att få in fler biverkningsrapporter
              till vårt biverkningsregister, som också är en viktig pusselbit
              när det gäller att vi ska ha bättre kunskap om långtidsverkan
              av olika mediciner.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på interpellation 2004/05:57 om osteoporos
          </note>
          <note type="speaker">
            Anf. 13 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-4d4489f2ad1e240c" next="cont">
            <seg>
              Herr talman! Nyamko Sabuni har frågat mig hur jag ser på de osteoporosdrabbades
              villkor i vården och vilka åtgärder jag avser att vidta mot bakgrund
              av SBU:s rapport om osteoporos.
            </seg>
            <seg>
              Osteoporos eller benskörhet innebär en förtunning av benstommen,
              vanligtvis som en del av det biologiska åldrandet. Ett stort antal
              faktorer bidrar till att mängden benvävnad i skelettet minskar
              med åldern och ökar risken för frakturer. Osteoporos kan vara
              orsakad av naturligt åldrande, menopaus eller livsstil, men också
              vara orsakad av påvisbara sjukdomar eller vara en följd av läkemedelsbehandling.
              Osteoporos drabbar kvinnor i större utsträckning än män.
            </seg>
            <seg>
              En rad riskfaktorer för osteoporos kan således inte påverkas,
              som till exempel ålder, kön och genetiska förutsättningar. Viktiga
              riskfaktorer för osteoporosrelaterade frakturer, som är möjliga
              att påverka, är bland annat fysisk inaktivitet, rökning, alkoholkonsumtion,
              nedsatt syn och fallbenägenhet. Förekomsten av osteoporosrelaterade
              frakturer har de senaste decennierna ökat i takt med att den fysiska
              aktivitetsnivån i befolkningen sjunkit.
            </seg>
            <seg>
              Statens beredning för medicinsk utvärdering, SBU, publicerade
              i oktober 2003 rapporten Osteoporos prevention, diagnostik och
              behandling . Det är en bred genomgång av det vetenskapliga underlaget
              för hur man kan förebygga osteoporos och frakturer, för hur man
              kan hitta individer med ökad risk för osteoporos och diagnostisera
              och behandla dessa samt bedöma de hälsoekonomiska och etiska aspekterna
              av olika åtgärder. Nyamko Sabuni hänvisar i sin interpellation
              korrekt till SBU:s rapport, dock inte fullständigt. Bland SBU:s
              slutsatser finns flera förslag till hur omhändertagandet kan förbättras
              både när det gäller prevention, diagnostik och behandling. För
              riskgrupperna är råden entydiga: rökstopp, fysisk aktivitet och
              bra kost. Det saknas dock vetenskapligt stöd för allmän screening
              genom mätning av benmassa. Bentäthetsmätning är däremot till nytta
              när det gäller enskilda individer som man vet har flera riskfaktorer.
              Det kan till exempel gälla kvinnor med ärftlig benägenhet för
              benskörhet och som tidigare har haft frakturer eller personer
              som har fått långvarig kortisonbehandling. Här kan mätningen användas
              för att avgöra hur stor frakturrisken är och hur intensiva förebyggande
              åtgärder som behövs.
            </seg>
          </u>
          <note>
            Som en följd av SBU:s rapport anordnade Läkemedelsverket redan
            i november 2003 ett expertmöte för att utarbeta rekommendationer
            för behandling av osteoporos. I april 2004 publicerade verket
            behandlingsrekommendationen Behandling av osteoporos för att förebygga
            frakturer . Den bygger på SBU-rapporten samt på nytillkommen dokumentation.
          </note>
          <u who="mikael_johansson_ec52c2" prev="cont">
            <seg>
              Enligt vad jag har inhämtat har de nya behandlingsrekommendationerna
              medfört att ett betydande förändringsarbete påbörjats hos sjukvårdshuvudmännen
              för att utveckla osteoporosvården. Det finns exempel på bra fungerande
              samarbete mellan ortopedi och primärvård när det gäller omhändertagandet
              av patienter med benskörhetsfrakturer, men det finns också regioner
              där adekvata diagnostiska tekniker ännu saknas. Socialstyrelsen
              avser i kvalitetsregistret för höftfrakturer att tillföra bentäthetsmätning
              som en kvalitetsindikator, vilket ger en möjlighet att följa upp
              patienter med olika frakturer.
            </seg>
            <seg>
              Mot bakgrund av vad jag här har redovisat och det ansvar som
              sjukvårdshuvudmännen har för att ge alla, oberoende av kön, en
              god hälso- och sjukvård är jag nu inte beredd att föreslå några
              ytterligare åtgärder vad avser vård och behandling av osteoporos.
            </seg>
          </u>
          <note type="speaker">
            Anf. 14 NYAMKO SABUNI (fp):
          </note>
          <u who="nyamko_sabuni_d48ed8" xml:id="i-21a3f222e09d7ab5" next="cont">
            <seg>
              Herr talman! Jag kan bara konstatera att jag inte riktigt har
              fått svar på mina frågor. Mina frågor var: Hur ser ministern på
              de drabbades villkor i vården, och vilka åtgärder ämnar hon vidta
              för att förbättra de drabbades livssituation?
            </seg>
            <seg>
              Förra ministern, Lars Engqvist, avböjde att svara på interpellationen
              på våren 2003 med hänvisning till kommande SBU-rapport. Nu har
              den kommit, och jag kan konstatera att regeringens svar, trots
              detta, verkar utebli. Rapporten från SBU är central, och den är
              glasklar på en punkt, nämligen när det gäller konstaterandet att
              patienter med osteoporosfrakturer är en underbehandlad grupp vad
              gäller läkemedel och andra åtgärder för att förebygga nya frakturer.
              Vidare konstaterar SBU att diagnosen osteoporos sällan finns med
              vare sig vid in- eller utskrivning av höftfrakturpatienter.
            </seg>
            <seg>
              Eftersom Läkemedelsverket redan har utarbetat rekommendationer
              för behandling av osteoporos är ministern inte beredd att vidta
              några ytterligare åtgärder. Vad ministern här missar är att det
              inte är mediciner eller kunskaper om hur man behandlar och förebygger
              osteoporos som saknas. Vad som saknas är att diagnosen sällan
              ställs. Redskap för att ställa diagnosen finns inte på vårdplatserna.
              Endast 15 % av patienterna med osteoporos erbjuds bentäthetsmätning
              och endast 14 % av patienterna i riskgruppen.
            </seg>
            <seg>
              Hälso- och sjukvårdsministern nämner i sitt svar att det finns
              exempel på att vissa sjukvårdshuvudmän har påbörjat ett förändringsarbete.
              Det är mycket positivt, och jag är mycket intresserad av att få
              reda på var detta sker och vad det är för positiv utveckling som
              här avses. Vidare nämner ministern i sitt svar exempel på bra
              samarbete mellan ortopedi och primärvård. Vad är det mer precist
              som här avses?
            </seg>
            <seg>
              Läkemedelsverket, precis som SBU, skriver i sina behandlingsrekommendationer
              att farmakologisk behandling av osteoporos i det fall patienten
              löper stor risk för frakturer är kostnadseffektiv. Det innebär
              inte bara att vi, om vi kan diagnostisera osteoporospatienter
              så att vi kan ge dem adekvat vård, sparar på mänskligt lidande,
              utan det är också bra ur ett samhällsekonomiskt perspektiv.
            </seg>
            <seg>
              Återigen undrar jag hur ministern ser på de osteoporosdrabbades
              situation inom vården och vilka åtgärder hon ämnar vidta för att
              skapa förutsättningar och möjligheter för fler att få rätt diagnos
              på sin åkomma, så att de kan få behandling därefter.
            </seg>
          </u>
          <note>
            Anf. 15 ANITA SIDÉN (m):
          </note>
          <u who="nyamko_sabuni_d48ed8" prev="cont">
            <seg>
              Herr talman! Håller mitt skelett livet ut? Ja, den frågan kan
              jag inte begära att vare sig talmannen eller ministern ska kunna
              svara på, även om jag skulle vilja ha svaret i min hand.
            </seg>
            <seg>
              Osteoporos, herr talman, betyder skört ben. Det är en beskrivande
              term som sammanfattar en rad olika tillstånd där skelettet försvagas
              och bryts ned. Den direkta orsaken till nedbrytningen är att de
              celler som omsätts i skelettet successivt hamnar i obalans, så
              att mer ben bryts ned än vad som byggs upp. Resultatet innebär
              en drastiskt försvagad hållfasthet, och benskörhet är en riskfaktor
              för frakturer. Dessa frakturer medför lidande och är oftast resultat
              av en kombination av låg bentäthet och ett fall.
            </seg>
            <seg>
              Osteoporos utvecklas som regel under många år. Men det är en
              tyst sjukdom, och oftast märker man inte något förrän man råkar
              ut för ett benbrott. Därför är det naturligtvis viktigt att man
              kan ställa diagnos så tidigt som möjligt innan det gått så långt
              som till fraktur. I dag finns ju läkemedel som kan bromsa nedbrytningen.
            </seg>
            <seg>
              Herr talman! Ett starkt skelett i tonåren fungerar som en bank
              under äldre dagar. Vi måste be våra ungdomar att sätta in regelbunden
              motion och kalk- och näringsrik mat på benbanken. Men med mycket
              hård träning eller hårdbantning kan det skyddande östrogenet förloras.
            </seg>
            <seg>
              I Sverige är, som sagts tidigare, kvinnorna särskilt utsatta.
              Närmare varannan kvinna över 50 kan räkna med att drabbas av osteoporosfrakturer.
              Benskörhet drabbar i betydande utsträckning också män, så hittills
              har vi bara sett toppen av ett isberg. I värsta fall tål skelettet
              inte ens kram från barnbarnen.
            </seg>
            <seg>
              Problemet kommer att öka med den ökande andelen äldre i befolkningen.
              Om patienterna lämnas åt sitt öde riskerar osteoporos att utvecklas
              till en gökunge som tränger undan andra vård- och samhällsbehov.
              Hur många som är sjukskrivna eller förtidspensionerade på grund
              av benskörhet finns ingen statistik på, men för ett par år sedan
              upptogs oerhört många sjukhussängar inom EU av osteoporospatienter.
              Siffran 500 000 har nämnts. Om antalet stämmer är det förfärligt.
            </seg>
            <seg>
              I en rapport från en expertgrupp inom EU konstaterades att de
              ekonomiska kostnaderna för osteoporos är enorma. Beslutsamma och
              brådskande åtgärder krävs alltså för att förebygga benskörhet
              och för att ge hjälp till de mest utsatta.
            </seg>
            <seg>
              Herr talman! Förhållandet att vårt land är värst drabbat av osteoporos
              borde ha medfört ett särskilt stort intresse för att ta vara på
              de tekniska och medicinska möjligheterna att bemästra situationen
              och motverka den ökning av antalet osteoporosrelaterade frakturer
              som vi riskerar att få. Tillgängligheten av bentäthetsmätare hör
              till de sämsta i Europa. Oroar det här inte ministern?
            </seg>
            <seg>
              Flera oberoende studier har visat att benskörhet, oavsett frakturer,
              är relaterat till en ökad dödlighet. Är ministern verkligen inte
              beredd att vidta åtgärder för att få till stånd en mer effektiv
              osteoporosvård så att den alarmerande utvecklingen av osteoporosrelaterade
              frakturer begränsas? Är inte ministern beredd att vidta åtgärder
              för att förbättra patienternas tillgång till tidig diagnos och
              behandling? Troligen är, som sagts tidigare, benskörhet fortfarande
              den mest underdiagnostiserade och underbehandlade folksjukdomen
              i Sverige. Det kan gå år från den första frakturen tills man konstaterar
              benskörhet. Tänk hur mycket lidande och hur många sjukhussängar
              som skulle kunna sparas, för att inte förglömma alla sjukskrivningar!
            </seg>
            <seg>
              För övrigt ställer jag mig bakom de tidigare ställda frågorna.
            </seg>
          </u>
          <note type="speaker">
            Anf. 16 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-16bb51d065babcb9">
            <seg>
              Herr talman! Vi är helt överens om allvaret när det gäller osteoporos.
              Det är uppenbarligen så att patienter med osteoporos är en underbehandlad
              grupp. Det är självklart helt oacceptabelt. Det är en väldigt
              vanlig sjukdom, ett vanligt tillstånd. Man räknar med att ungefär
              var tredje kvinna över 70 år är drabbad av benskörhet. Det har
              en väldigt stor utbredning.
            </seg>
            <seg>
              Självklart är det av yttersta vikt att vi kan få en förbättrad
              vård och behandling av dem som är drabbade av osteoporos. Det
              är också viktigt, utöver sjukvårdens arbete, att vi har ett folkhälsoarbete
              som påverkar i de avseenden man kan påverka risken för att senare
              utveckla osteoporos genom sin livsföring, sin fysiska aktivitet
              och vad man äter, röker och dricker.
            </seg>
            <seg>
              När det gäller att förbättra sjukvårdens insatser, som ju primärt
              är mitt ansvarsområde, är det min bedömning att mycket redan har
              skett i och med att vi har fått de nya behandlingsrekommendationerna.
              Jag räknar med att det kommer att leda till att man också förändrar,
              förbättrar och utvecklar behandlingen av och bemötandet av patienter
              med osteoporos. Att Socialstyrelsen kommer att skriva in bentäthetsmätning
              som en kvalitetsindikator i kvalitetsregister för höftfrakturer
              räknar jag med kommer att påverka hur ofta man använder sig av
              den mätmetoden när det gäller höftfrakturer och att man därmed
              oftare kan få med diagnosen osteoporos när man skriver ut en patient
              med höftfraktur. Det är självklart väldigt allvarligt att det
              mycket sällan finns med vid in- och utskrivningar av dessa patienter.
            </seg>
            <seg>
              Vi har den ordningen att mitt ansvar är att se till att det finns
              förutsättningar i sjukvården och att det finns ett regelverk och
              incitament som gör att sjukvården kan ta det här ansvaret. Vi
              har uppenbarligen en situation där vi har ett tillstånd som är
              underbehandlat. Det har uppmärksammats av de statliga myndigheterna
              som har vidtagit åtgärder. Jag förväntar mig att det kommer att
              leda till väsentliga förbättringar.
            </seg>
          </u>
          <note type="speaker">
            Anf. 17 NYAMKO SABUNI (fp):
          </note>
          <u who="nyamko_sabuni_d48ed8" xml:id="i-a3c1bf721395d88e" next="cont">
            <seg>
              Herr talman! Det är oacceptabelt, säger Ylva Johansson. 70 000
              människor drabbas årligen av sjukdomen. Jag skulle vilja att ministern
              var ännu hårdare och här gav uttryck för en otillfredsställelse
              med situationen, att ministern tydligt deklarerar att det finns
              en förväntan från regeringen på sjukvårdshuvudmännen att de ska
              se till att de som drabbats och lider av osteoporos får rätt diagnos
              och rätt behandling. I dag råder närmast en förvirring i Sjukvårds-Sverige.
              Det finns så många direktiv, råd och rekommendationer från olika
              håll. Läkemedelsförmånsnämnden, Socialstyrelsen, Läkemedelsverket,
              SBU och enskilda landsting har alla egna formuleringar. Vem ska
              den enskilda läkaren och patienten lita på? Vad är det som gäller?
              Det saknas en linje och konsekvens. Det är det jag menar kunde
              vara ministerns ansvar, att se till att det blir gjort. Patienterna
              kommer i kläm.
            </seg>
            <seg>
              Det är anmärkningsvärt att det är så passivt och sker så lite
              ute i vården när det rör osteoporos när vi vet att det finns så
              enormt stora hälsoekonomiska vinster att göra på att ge behandling
              och satsa mer på förebyggande arbete. Det är klart att man kan
              säga att folk borde dricka mindre, inte röka och motionera mer,
              men vi vet att det görs hela tiden. Folk motionerar inte, folk
              dricker och röker och vi kommer att få patienter med osteoporos.
              Då är det viktiga vad vi gör för dem som drabbas.
            </seg>
            <seg>
              Patienter har kunnat komma med både två och tre frakturer utan
              att de fått någon diagnos, det vill säga rätt namn på sin sjukdom.
              Anser ministern detta vara acceptabelt?
            </seg>
          </u>
          <note>
            Anf. 18 ANITA SIDÉN (m):
          </note>
          <u who="nyamko_sabuni_d48ed8" prev="cont">
            <seg>
              Herr talman! Osteoporos spänner över i stort sett hela livscykeln.
              Insikten om att benskörhet är ett ökande hot mot folkhälsan ställer
              allt större krav på vård och omsorg. Köerna minskar inte, och
              praktiskt taget alla människor berörs någon gång i livet av osteoporos,
              som patienter, föräldrar, döttrar, söner, släktingar eller vänner.
              Med hänsyn till den omfattning och de effekter på folkhälsan och
              samhällsekonomin som benskörhet redan har är det nödvändigt att
              utan dröjsmål bromsa utvecklingen. Varje fraktur innebär i sig
              en ökad risk för ytterligare frakturer. Flera studier visar att
              behandling av högriskgrupper är kostnadseffektiv. Särskild uppmärksamhet
              måste ägnas patienter, däribland barn och unga, som tidigt riskerar
              att utveckla benskörhet som en följd av andra sjukdomar och av
              vissa läkemedel.
            </seg>
            <seg>
              Herr talman! Ska vi acceptera benskörhet som en del av ett naturligt
              åldrande? Nej, men osteoporos har tidigare framför allt setts
              som en oundviklig följd av just kvinnors åldrande. Det är dock
              riktigt att fler kvinnor drabbas.
            </seg>
            <seg>
              Osteoporos eller osteoporosrelaterade frakturer kostar den svenska
              sjukvården 3,5 miljarder per år. Förutom stora kostnader innebär
              det naturligtvis stort lidande för de drabbade och deras anhöriga.
              Det borde vara lika naturligt att utreda eventuell osteoporos
              som att utreda exempelvis högt blodtryck. Om de tidiga tecknen
              på benskörhet uppmärksammas är ju behandlingsmöjligheterna goda.
            </seg>
            <seg>
              Herr talman! Är det inte bättre att bygga ett staket vid stupet
              än ett sjukhus nedanför? Ska ortopeder gång på gång skruva ihop
              en patient med ben som räkskal eller går det att förebygga frakturerna
              på ett tidigare stadium? frågar sig professor Olle Svensson i
              Umeå. Det borde vara mer logiskt att satsa på förebyggande vård
              fortsatte forskaren i benskörhet enligt intervjun i tidningen
              Osteoporosnytt.
            </seg>
            <seg>
              För att få till stånd den minskning av antalet osteoporosfrakturer
              som numera anses möjlig krävs av riksdag och regering en uttalad
              ambition och en genomtänkt strategi. Därför frågar jag ministern
              om igen: Är det inte absolut nödvändigt att ministern omprövar
              sitt ställningstagande och medverkar till en plan för detta?
            </seg>
          </u>
          <note type="speaker">
            Anf. 19 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-42ddff258482d7e7">
            <seg>
              Herr talman! Vi är överens om vikten av att vi har en förbättrad
              behandling av den som är drabbad av osteoporos och ett förbättrat
              arbete för att förebygga oestoporos. Det är ett väldigt utbrett
              tillstånd. Det är inte bara så att 70 000 är drabbade, utan det
              är 70 000 som får frakturer orsakade av osteoporos. Det är ännu
              fler som är drabbade av osteoporos men som ännu inte har fått
              någon fraktur, dessbättre. Problemet är alltså av väldigt stor
              omfattning. Jag tror dock att vi borde kunna vara överens om att
              det inte är fler planer från riksdag och regering som är det stora
              behovet.
            </seg>
            <seg>
              Jag tror att det finns förutsättningar ute hos de professionella
              i vården och hos de ansvariga myndigheterna. De instrument som
              staten har är till exempel behandlingsrekommendationer. Jag tror
              också mycket på Socialstyrelsens arbete med kvalitetsregister,
              något som jag tror kan ha en betydande styrande effekt för att
              förbättra och höja kvaliteten generellt sett inom olika delar
              av vården.
            </seg>
            <seg>
              Naturligtvis ska vi dock också lägga till resurser till framför
              allt landstingen, till huvudmännen, så att det finns möjlighet
              att utveckla vården.
            </seg>
            <seg>
              Det är ju heller ingen motsättning mellan sjukvården för den
              som är drabbad och det förebyggande folkhälsoarbetet. Båda delarna
              behövs. Vi kan inte ersätta någon med den andra. Vissa delar i
              risken att utveckla osteoporos är påverkbara och andra delar är
              det inte, så även med det allra bästa folkhälsoarbetet skulle
              vi ändå ha en förmodligen ganska stor grupp med osteoporos. Båda
              delarna i arbetet behövs.
            </seg>
            <seg>
              Jag tror ändå, herr talman, att det arbete som är på gång och
              de insatser som har gjorts av de nationella myndigheterna är av
              sådant slag att vi kan förvänta oss en förbättring.
            </seg>
          </u>
          <note type="speaker">
            Anf. 20 NYAMKO SABUNI (fp):
          </note>
          <u who="nyamko_sabuni_d48ed8" xml:id="i-4936f5cb7174cd31">
            <seg>
              Herr talman! Det är jättebra att ministern nämner att det kommer
              att behövas mer resurser till vården för att kunna upprätthålla
              möjligheten att ge de drabbade diagnos. Som sagt är det i många
              landsting apparaterna för att diagnostisera som saknas, inte minst
              i Norrland.
            </seg>
            <seg>
              Avslutningsvis vill jag säga att när det gäller trafiken satsas
              det enorma pengar på förebyggande åtgärder för att minska olyckor
              och rädda liv. Statliga pengar går till annonskampanjer längs
              Sveriges motorvägar. När det däremot gäller fallolyckor gör man
              inte så mycket. Vi vet att flera gamla människor ramlar i sina
              egna hem, och dessa frakturer kostar samhället 5 miljarder kronor
              varje år. Det är också fler människor som dör av frakturer än
              som dör i trafiken. Ändå ser vi inga kampanjer för att förebygga
              dessa olyckor. Vad tycker ministern om det?
            </seg>
          </u>
          <note type="speaker">
            Anf. 21 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-374f28d5603214ac">
            <seg>
              Herr talman! Jag tycker att det vore väldigt intressant om vi
              kunde förbättra arbetet, framför allt i hemmen, för att förebygga
              fallolyckor. Jag tycker att det arbete man har i till exempel
              Danmark och även i vissa kommuner och landsting är intressant.
              Man gör där hembesök hos äldre i förebyggande syfte, också kanske
              innan det finns behov av biståndsbedömd hemtjänst, för att se
              över hur hemmet är konstruerat, titta på eventuella risker som
              kan finnas och också diskutera vad den äldre ska göra ifall han
              eller hon blir sjuk eller om något händer.
            </seg>
            <seg>
              Jag tror att det finns mycket att förbättra när det gäller att
              förebygga fallolyckor. Det är också en av de delar jag tittar
              på i det viktiga arbete med att utveckla äldreomsorgen i dess
              helhet som är en av mina mest prioriterade frågor som minister.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på interpellation 2004/05:50 om assisterad befruktning
            vid privata kliniker
          </note>
          <note type="speaker">
            Anf. 22 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-e2e4375e132f38e6">
            <seg>
              Herr talman! Martin Andreasson har frågat mig om jag är redo
              att verka för en översyn av regelverket som möjliggör att privata
              vårdgivare ska kunna genomföra assisterad befruktning enligt samma
              regler som gäller för offentliga vårdgivare.
            </seg>
            <seg>
              Precis som Martin Andreasson påpekar får givarinsemination enligt
              dagens regler endast utföras vid offentligt finansierade sjukhus
              under överinseende av läkare med specialistkompetens i gynekologi
              och obstetrik. Befruktning utanför kroppen får inte utföras utan
              Socialstyrelsens tillstånd annat än vid offentligt finansierade
              sjukhus. Dessutom gäller att befruktning utanför kroppen där ägg
              eller spermier kommer från en givare endast får utföras vid universitetssjukhus.
              Skälen till att en sådan lösning valts redovisas i förarbetena
              till lagarna.
            </seg>
            <seg>
              Givarinsemination inrymmer, liksom befruktning utanför kroppen
              där donerade ägg eller spermier används, inte bara frågor av medicinsk
              art utan också frågor av etisk och psykosocial natur. Det finns
              här specifika behov av uppföljning och utvärdering. Det handlar
              inte om huruvida det är seriösa aktörer eller inte utan om vilka
              förutsättningar som finns för att långsiktigt bedriva forskning
              och utvärdering av både medicinska aspekter och inte minst psykosociala,
              beteendevetenskapliga aspekter. Framför allt är det angeläget
              att kartlägga eventuella psykologiska och sociala konsekvenser
              för barnet, men även för familjen som helhet, av att en av föräldrarna
              inte är barnets genetiska förälder. Det framhålls också i förarbetena
              till lagarna att det är viktigt att eventuella konsekvenser för
              givaren följs upp noga, inte minst mot bakgrund av att den som
              donerat spermier eller ägg längre fram i livet kan bli uppsökt
              av ett barn som han eller hon gett upphov till.
            </seg>
            <seg>
              Jag anser, i likhet med vad som har framhållits i regeringens
              tidigare propositioner i frågan, att det är viktigt att de nu
              aktuella behandlingsmetoderna tillämpas under former som ger goda
              möjligheter till uppföljning och utvärdering. Förutsättningarna
              för detta kan enligt min mening bäst tillgodoses med den ordning
              som gäller. Förutsatt att kommande forskning och utvärdering ger
              underlag för det kan jag tänka mig att senare överväga om behandling
              med ägg- eller spermiedonation ska kunna ges även vid andra sjukhus
              än offentligt finansierade. Jag är dock inte beredd att redan
              nu göra någon omprövning av frågan.
            </seg>
          </u>
          <note type="speaker">
            Anf. 23 MARTIN ANDREASSON (fp):
          </note>
          <u who="martin_andreasson_4972ea" xml:id="i-e8f0410bfb2ba9f7">
            <seg>
              Herr talman! Jag ber att få tacka för svaret på interpellationen
              och vill också passa på att hälsa statsrådet välkommen tillbaka
              i regeringen.
            </seg>
            <seg>
              Jag blir dock lite förvånad över det svar som har lämnats. De
              skäl som tas upp för att behålla den rådande ordningen har nämligen
              inte, menar jag, att göra med de frågor som jag ställer i interpellationen.
            </seg>
            <seg>
              Låt mig först, herr talman, nämna några punkter där jag uppfattar
              att statsrådet och jag är helt överens. Det är viktigt att det
              finns ett fungerande regelverk för assisterad befruktning, på
              vilka villkor den ska kunna äga rum och under vilka former den
              ska ske. Det är viktigt att det finns ett regelverk som säkerställer
              att det är medicinskt kompetenta vårdgivare med adekvat kompetens
              som utför behandlingen. Det är också viktigt att det finns ett
              regelverk som tydligt klargör vilka villkor som ställs på donatorn
              samt vilka som i efterhand har rätt att få veta donatorns identitet
              och på vilka grunder.
            </seg>
            <seg>
              Givetvis är det också viktigt att det finns ett regelverk som
              säkerställer möjligheten till forskning på och uppföljning av
              den verksamhet som finns i landet gällande assisterad befruktning.
            </seg>
            <seg>
              Men, herr talman, inget av detta handlar ju i grunden om ifall
              behandlingarna utförs hos privata eller offentliga vårdgivare.
              Vi har ett antal väletablerade, seriösa vårdgivare i Sverige som
              på ett mycket betydelsefullt sätt bidrar till den vård och omsorg
              som finns här i landet. Privata vårdgivare har en viktig roll
              inom hälso- och sjukvården som komplement till vård i offentlig
              regi. De kan bidra till utveckling av behandlingsmetoder. De kan
              också förbättra forskningsläget inom de verksamheter de specialiserar
              sig på.
            </seg>
            <seg>
              Om statsrådets skäl för att inte i dag vilja öppna för givarinsemination
              och annan assisterad befruktning med donerade könsceller på privata
              kliniker är svårigheten att ha forskning och uppföljning måste
              jag säga att jag inte riktigt förstår det skälet. Självklart ska
              det regelverk som ska gälla i Sverige gälla enhetligt för kliniker
              i såväl offentlig som privat regi, och det finns naturligtvis
              ingenting som hindrar att detta regelverk också säkerställer att
              man får möjligheter till forskning och uppföljning.
            </seg>
            <seg>
              Desto mer förvånande är det, herr talman, eftersom det lätt blir
              ett cirkelresonemang i detta argument. Så länge man inte tillåter
              möjligheten till assisterad befruktning på privata kliniker på
              samma villkor som gäller vid offentliga kliniker är frågan vad
              statsrådet menar när hon säger att hon är beredd att ompröva sin
              inställning ifall kommande forskning och utvärdering ger underlag
              för det. Vilken kommande forskning och utvärdering är i så fall
              möjlig att göra på en verksamhet som inte är tillåten i dag?
            </seg>
            <seg>
              Över huvud taget kan man tycka, menar jag, att inseminationslagen
              i det här avseendet är mogen för en utvärdering. Den trädde i
              kraft den 1 mars 1985. De första barnen som fötts utifrån befruktningar
              som genomförts med stöd i lagen är nu myndiga. Detta borde vara
              skäl för att tiden i dag är mogen för att göra en utvärdering
              av hur regelverket fungerar.
            </seg>
            <seg>
              Men framför allt: På vilket sätt menar statsrådet att möjligheten
              till forskning, utvärdering och uppföljning skulle vara mindre
              vid kliniker i privat regi?
            </seg>
          </u>
          <note type="speaker">
            Anf. 24 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-6c73234c19796e1b">
            <seg>
              Herr talman! Jag delar i mångt och mycket Martin Andreassons
              syn på den här frågan. Det viktiga är att vi har ett gediget och
              bra regelverk, att vi har förutsättningar för forskning och uppföljning
              och att det finns en långsiktighet och ett ansvar i detta. Förutsatt
              att de sakerna är på plats kan jag inte se, principiellt, att
              det skulle finnas något hinder mot att genomföra detta också på
              privata kliniker.
            </seg>
            <seg>
              Vi har dock ett läge där riksdagen så sent som för två år sedan
              tog ställning precis i den här frågan. Ett viktigt skäl till det
              ställningstagande som riksdagen då gjorde i behandlingen var att
              man massivt från remissinstanserna menade att de nya behandlingsalternativen
              med donerade könsceller i vart fall inledningsvis, som man formulerade
              det i den propositionen och i remissvaren endast ska få utföras
              vid universitetskliniker.
            </seg>
            <seg>
              Jag kan inte se att jag i dag, två år efter att riksdagen har
              behandlat frågan, har underlag för att göra en annan bedömning
              än vad man då gjorde, men jag delar uppfattningen att det rimligen
              borde gå att skaffa sig ett underlag som gör att det kan finnas
              anledning att ompröva denna fråga. Jag är beredd att ta initiativ
              för att skaffa ett sådant underlag för en eventuell omprövning
              av frågan, men jag är inte beredd att göra den omprövningen i
              dag med det underlag jag har i dag.
            </seg>
          </u>
          <note type="speaker">
            Anf. 25 MARTIN ANDREASSON (fp):
          </note>
          <u who="martin_andreasson_4972ea" xml:id="i-14c570acec0511c0">
            <seg>
              Herr talman! Det är naturligtvis välkommet om statsrådet är beredd
              att ta initiativ för att skaffa sig ett underlag för att titta
              på frågan. Då är naturligtvis min första följdfråga: På vilket
              sätt kommer dessa initiativ att tas?
            </seg>
            <seg>
              Det finns några ytterligare aspekter på de här frågorna som jag
              tycker att det är angeläget att statsrådet har med sig i arbetet
              eftersom hon nu öppnar för att skaffa sig ett underlag för att
              ta upp frågan till förnyad bedömning. En av de aspekterna är att
              regeringen just nu förbereder en lagändring som ska göra det möjligt
              för kvinnor som lever i samkönade relationer att få tillgång till
              givarinsemination eller assisterad befruktning.
            </seg>
            <seg>
              Där finns det en departementspromemoria. Det finns ingen proposition
              färdig, men frågan bereds. Departementspromemorian, vars förslag
              på den här punkten naturligtvis kan diskuteras, och det gör jag
              gärna men inte just i den här debatten, föreslår att givarinsemination
              för kvinnor i samkönade relationer ska vara en verksamhet som
              faller i prioriteringsgrupp 4, det vill säga sådant som inte räknas
              som hälso- och sjukvård i egentlig mening och där landstingen
              således inte blir skyldiga att tillhandahålla dessa åtgärder.
            </seg>
            <seg>
              Om man inför en lagändring på dessa grunder, där kvinnor i samkönade
              relationer inte har någon given möjlighet att vända sig till sitt
              landsting för att få tillgång till dessa inseminationer och man
              samtidigt har ett förbud mot givarinsemination på privata kliniker,
              riskerar man ju att den här lagändringen för kvinnor i stora delar
              av landet kommer att bli en ren kuliss. Den kommer inte att påverka
              någonting i praktiken när det gäller deras möjligheter att få
              tillgång till assisterad befruktning.
            </seg>
            <seg>
              Det är en fråga som jag gärna skulle vilja att statsrådet tog
              med sig och som jag välkomnar att statsrådet också kan kommentera
              i denna debatt.
            </seg>
            <seg>
              Det finns, herr talman, ytterligare en fråga som jag tycker att
              statsrådet gärna får kommentera. Det gäller återigen möjligheten
              till uppföljning av de givarinseminationer som utförs. Vi vet
              att det är färre och färre givarinseminationer som utförs i Sverige.
              Den senaste statistiken som jag har är från 2000, och där var
              det ett 60-tal barn som föddes till följd av givarinsemination
              på kliniker i Sverige. Samtidigt vet vi att det är många svenska
              kvinnor som väljer att söka sig till andra länder och få tillgång
              till assisterad befruktning på kliniker där. Man behöver inte
              åka längre än till Danmark eller för den delen Finland för att
              finna kliniker som har behandlat fler svenska kvinnor än det sammanlagda
              antal kvinnor som fick behandling inom svensk sjukvård år 2000.
            </seg>
            <seg>
              Detta är naturligtvis inget skäl i sig att ändra det svenska
              regelverket om vi kommer fram till att det svenska regelverket
              är ändamålsenligt. Men vi måste i alla fall vara medvetna om att
              om kvinnor väljer att söka sig till andra länder för att få tillgång
              till insemination där minskar ju i allra högsta grad möjligheten
              till forskning och uppföljning på svensk mark av vad som händer
              i dessa familjer. Det, herr talman, vill jag också gärna att statsrådet
              kommenterar.
            </seg>
          </u>
          <note type="speaker">
            Anf. 26 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-d8a85042f12e47c2">
            <seg>
              Herr talman! Assisterad befruktning är en mycket viktig möjlighet
              som har öppnat fantastiska nya vägar för många individer att äntligen,
              många gånger efter lång väntan och många sorger och bedrövelser,
              få uppleva glädjen i att bli förälder. Det är naturligtvis oerhört
              viktigt att det är en verksamhet som kan fortsätta utvecklas.
              Det ska vi försöka ge goda förutsättningar för.
            </seg>
            <seg>
              Assisterad befruktning för lesbiska är en fråga som vi just nu
              håller på att bereda. Det kommer att komma en proposition. Jag
              är inte beredd att diskutera en enskild promemoria. Det kommer
              förslag från Socialdepartementet, och då tar vi den diskussionen.
            </seg>
          </u>
          <note type="speaker">
            Anf. 27 MARTIN ANDREASSON (fp):
          </note>
          <u who="martin_andreasson_4972ea" xml:id="i-9b64bf01089130a2">
            <seg>
              Herr talman! Jag fick inte svar på min fråga om vilka konkreta
              initiativ som statsrådet är beredd att vidta när hon nu säger
              att hon vill skaffa sig ett underlag för att på nytt titta på
              frågan om på vilka kliniker som assisterad befruktning ska kunna
              utföras eller inte utföras. Jag skulle välkomna om statsrådet
              använde sitt sista inlägg till att besvara den frågan.
            </seg>
            <seg>
              För mig, herr talman, handlar detta som sagt om att assisterad
              befruktning är en verksamhet som är viktig att kunna erbjuda i
              Sverige under trygga former och med all den medicinska kompetens
              som är nödvändig för att verksamheten ska ske på ett bra sätt.
              Detta är en fråga som å ena sidan handlar om att den enskilda
              kvinnan, eller den enskilda familjen, ska ha möjligheten att vända
              sig till den vårdgivare, den klinik, där man känner sig tryggast
              i en av de viktigaste situationer som man sannolikt ställs inför
              i livet, nämligen att bli förälder. Å andra sidan gäller det också
              att klargöra att den medicinska kompetensen, möjligheten att erbjuda
              assisterad befruktning under trygga och kontrollerade former med
              bevarad möjlighet till uppföljning och kontroll efteråt, naturligtvis
              inte handlar om ifall verksamheten sker i offentlig eller privat
              regi. Därför handlar det här också om synen på privata alternativ
              inom hälso- och sjukvården.
            </seg>
          </u>
          <note type="speaker">
            Anf. 28 Statsrådet YLVA JOHANSSON (s):
          </note>
          <u who="mikael_johansson_ec52c2" xml:id="i-95ca13bfe1d0811a">
            <seg>
              Herr talman! Jag tror inte att frågeställningen så mycket gäller
              skillnaden mellan offentligt och privat organiserad vård i det
              här fallet. Vad det handlar om är ju att det som bakgrund för
              den proposition som riksdagen behandlade för två år sedan fanns
              väldigt starka remissinstanser, bland annat, som menade att det
              var nödvändigt med den långsiktighet och den blandning av expertis
              som, menade man, bara kunde finnas inledningsvis, som man formulerade
              sig på universitetssjukhusen. Och det är klart att i fråga om
              donerade könsceller finns det en annan långsiktighet än om man
              enbart använder de blivande föräldrarnas egna könsceller.
            </seg>
            <seg>
              Det är klart att man måste titta noggrannare på frågan innan
              man kan göra en omprövning. I den proposition som regeringen lämnade
              till riksdagen för två år sedan sade man inledningsvis. Det pekar
              också på att man kan göra en omprövning, och jag kommer att ta
              initiativ för att få underlag för att göra en sådan omprövning.
              Det blir naturligtvis uppdrag till statliga myndigheter, där Statens
              beredning för medicinsk utvärdering ligger nära till hands.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på interpellationerna 2004/05:60 om skäl för att avskaffa
            reklamskatten och 61 om reklamskatt från ideella organisationer
          </note>
          <note type="speaker">
            Anf. 29 Finansminister PÄR NUDER (s):
          </note>
          <u xml:id="i-6f5fda4c0f9d95d6" next="cont" who="unknown">
            <seg>
              Herr talman! Gunnar Andrén har frågat finansminister Bosse Ringholm
              när han avser att ta första steget mot att tillgodose riksdagens
              begäran att avskaffa reklamskatten och hur han ser på att Europeiska
              kommissionens generaldirektorat för konkurrens börjat intressera
              sig för den bristande rättvisan i den svenska reklamskatten.
            </seg>
            <seg>
              Gunnar Andrén har vidare frågat finansminister Bosse Ringholm
              vilka åtgärder han avser att vidta för att förhindra att ideella
              organisationer hamnar i beråd om den är reklamskatteskyldig eller
              ej till följd av att den lyckats erhålla sponsorintäkter till
              sin verksamhet och vilka åtgärder han avser att vidta för att
              ideella organisationer av typ idrottsföreningar och kulturorganisationer
              slipper från besväret att redovisa reklamskatt för stöd som uppenbart
              inte är utgivet på kommersiell grund.
            </seg>
            <seg>
              Som arbetet i regeringen numera är fördelat är det jag som ska
              svara på frågorna.
            </seg>
            <seg>
              Regeringen har uttalat att reklamskatten bör avskaffas. Frågan
              om reklamskattens avskaffande, alternativt stegvisa avskaffande,
              prioriterades i budgetberedningen 2002 och 2003. Men regeringen
              fann, med beaktande av de budgetpolitiska målen, att förutsättningar
              för finansiering av reklamskattens avskaffande, alternativt stegvisa
              avskaffande, då inte förelåg. Även i årets budgetberedning har
              frågan prövats. Såsom framgår av budgetpropositionen för år 2005
              har regeringen dock funnit att det inte heller nu föreligger förutsättningar
              för finansiering av sådana åtgärder.
            </seg>
            <seg>
              Regeringen anser fortfarande att reklamskatten bör avskaffas.
              I enlighet med riksdagens tillkännagivande kommer frågan återigen
              att prioriteras i budgetberedningen för år 2006.
            </seg>
            <seg>
              Det är riktigt att Europeiska kommissionens generaldirektorat
              för konkurrens i april 2004 begärt vissa upplysningar om den svenska
              reklamskatten. Regeringen skickade sitt svar till kommissionen
              i juni 2004. Kommissionen har därefter inte återkommit till regeringen
              i ärendet.
            </seg>
            <seg>
              Enligt gällande lagstiftning ska reklamskatt erläggas för annons
              som är avsedd att offentliggöras inom landet och för reklam som
              är avsedd att spridas inom landet i annan form än annons. Jag
              förstår att det i vissa fall kan medföra problem för ideella organisationer
              att bedöma om reklamskatt ska betalas för sponsorintäkter eller
              inte. Eftersom regeringen anser att reklamskatten bör avskaffas
              är jag emellertid inte beredd att föreslå några ändringar i den
              nuvarande lagstiftningen.
            </seg>
          </u>
          <note>
            Anf. 30 GUNNAR ANDRÉN (fp):
          </note>
          <u prev="cont" who="unknown">
            <seg>
              Herr talman! Jag vill först hälsa Pär Nuder välkommen till hans
              första debatt i denna kammare som chef för Finansdepartementet.
              Jag kan lova finansministern att det inte heller blir den sista.
              Jag hoppas dock att vi inte ska hålla på längre än till 2006.
            </seg>
            <seg>
              Jag har väckt två interpellationer av helt olika slag. Det har
              kommit ett svar. Det gör att det blir lite svårt att diskutera.
              Men jag ska börja i en helt annan ände.
            </seg>
            <seg>
              Jag tror för min del att det är väldigt viktigt att vi får en
              mer ideologisk skattedebatt än vi har haft under finansministerns
              företrädares tid. För att skapa förståelse för det svenska skattesystemet
              måste man alltid motivera detta med annat än fiskala aspekter.
              Jag menar att en av de stora bristerna under senare år har varit
              att skattesystemet har blivit någon form av räknesnurra eller
              räknemaskin. Det är inte det som människor efterfrågar. Jag tror
              att människor måste veta varför man betalar skatter och hur de
              fungerar. På den punkten har jag stora förväntningar på att vår
              nye finansminister kommer att göra det möjligt för människor att
              diskutera skattesystemet i dess helhet.
            </seg>
            <seg>
              Jag vill säga att reklamskatten inte är den viktigaste skatten
              i detta land. Det är lite synd att den första debatten kommer
              att handla om en marginell skatt. Det finns nämligen stora skatteproblem
              i detta land. Jag ska inte gå in på finansministerns önskelista
              i Dagens Nyheter, men det är klart att den höga kommunalskatten
              för många människor med låga inkomster är en mycket viktigare
              fråga än reklamskatten.
            </seg>
            <seg>
              Men nu kom den första frågan att handla om denna. Då måste jag
              säga att jag tycker att det är väldigt tråkigt att reklamskatten
              i praktiken nu bara kommer att drabba de nyhets- och opinionsmedier
              som förser alla delar av samhället med just nyheter och intressanta
              åsikter. Detta är en besvärande omständighet och en som över huvud
              taget motiverar mina frågor. Det är en suboptimering inom skattesystemet
              som är väldigt tråkig att behöva uppehålla sig vid.
            </seg>
            <seg>
              Det är riktigt att regeringen och riksdagen anser att vi bör
              avskaffa denna skatt. Det har vi tyvärr gjort nu under sex år,
              och det har inte funnits någon möjlighet att avskaffa den, och
              det gör mig bekymrad därför att den slår så konstigt.
            </seg>
            <seg>
              Jag ska också ta upp min andra fråga som handlar om enskilda
              ideella föreningars betalning av skatter. Jag är av den åsikten,
              vilket kanske förvånar den nuvarande finansministern, att i fallet
              med föreningen i Enskede som inte hade betalat skatt menar jag
              att den hade gjort rätt enligt 1972 års förordning. Jag anser
              att det är felaktigt att föreningen ska betala skatt. Vi ska inte
              ha en sådan ordning att alla föreningar i det här landet ska bli
              skattepliktiga i fråga om reklamskatt.
            </seg>
            <seg>
              I förordningen står det att när man har ett annat syfte än kommersiell
              verksamhet, nämligen att verka för religiöst, nykterhetsfrämjande,
              politiskt, miljövårdande, idrottsligt eller försvarsfrämjande
              ändamål eller företräda handikappade och så vidare behöver man
              inte betala reklamskatt.
            </seg>
            <seg>
              Men nu drabbas många idrottsföreningar och andra ideella organisationer
              i vårt land av detta. Jag vill därför fråga statsrådet: Är detta
              rimligt, och behöver inte regeringen utfärda en kompletterande
              bestämmelse till Skatteverket om att detta är en orimlig ordning?
            </seg>
          </u>
          <note type="speaker">
            Anf. 31 MARIETTA DE POURBAIX-LUNDIN (m):
          </note>
          <u xml:id="i-613caf8ff213488a" who="marietta_de_pourbaix-lundin_057244">
            <seg>
              Herr talman! Jag vill också börja med att hälsa Pär Nuder välkommen
              i sin nya roll. För en timme sedan hälsade jag Bosse Ringholm
              välkommen i hans nya roll. Ni har ju bytt med varandra.
            </seg>
            <seg>
              Jag ska också börja med att säga att reklamskatten förmodligen
              inte är den största skattefrågan för vare sig Moderaterna, Sveriges
              överlevnad eller tillväxten. Men den är ändå principiellt väldigt
              viktig.
            </seg>
            <seg>
              Om Ica eller Coop delar ut reklam direkt i min brevlåda betalar
              de ingen reklamskatt. Skatten på reklamtrycksaker avskaffades
              nämligen av riksdagen 1998. Om Ica eller Coop har ett reklaminslag
              i kommersiell TV eller radio eller på Internet betalar de inte
              heller någon reklamskatt. Om samma reklam däremot införs i DN
              eller i Svenska Dagbladet tas det ut 4 % i reklamskatt. Om samma
              reklam införs i till exempel Computer Sweden, som är en tidskrift
              inom fackpressen, är reklamskatten 11 %. Det är svårt att hävda
              att detta är fri konkurrens och konkurrens på lika villkor. Till
              detta kan läggas att det finns väldigt många regler som inte är
              entydiga och att det finns mängder av gränsdragningsproblem, och
              många ärenden hamnar i domstol.
            </seg>
            <seg>
              Skattemyndigheten i Ludvika vill ta fram ett litet informationsblad,
              som inte är så litet, för att man ska kunna navigera i den här
              djungeln. Och det är inte lätt, som jag sade, eftersom många hamnar
              fel. Till och med den förening vars ordförande är före detta finansminister
              hamnar fel i denna djungel.
            </seg>
            <seg>
              Allt detta har riksdagen egentligen förstått. Och redan 2000
              beslutade man med ett tillkännagivande till regeringen att reklamskatten
              skulle avskaffas under vissa förbehåll. Jag satt i skatteutskottet
              på den tiden, och Moderaterna hade faktiskt som enda parti en
              reservation eftersom vi inte trodde att det skulle bli så. Nu
              har vi facit i hand, och reklamskatten har fortfarande inte avskaffats.
            </seg>
            <seg>
              1996 kom Reklamskatteutredningen, vilken ledde till att skatten
              på reklamtrycksaker avskaffades. Reklamskatteutredningen var väldigt
              tydlig och ville avskaffa all reklamskatt. Och sedan 1998 har
              regeringen i sina propositioner skrivit att reklamskatten bör
              avskaffas. Och nu står vi här 2004 och får ett svar från den nye
              finansministern om att frågan återigen ska prioriteras i budgetberedningen
              år 2006. Vad innebär det? Det är inte något mer förpliktigande
              än det som har stått varje gång i budgetpropositionerna sedan
              1998.
            </seg>
            <seg>
              Anser inte finansministern att den här skatten, efter allt som
              jag räknat upp, hindrar konkurrensen? Den är inte konkurrensneutral,
              och den ger otroligt mycket gränsdragningsproblem. Är detta vad
              våra företagare i Sverige behöver? Är det inte dags att verkställa
              riksdagens beslut och avskaffa reklamskatten nu?
            </seg>
          </u>
          <note type="speaker">
            Anf. 32 Finansminister PÄR NUDER (s):
          </note>
          <u xml:id="i-081135bd03a368c4" next="cont" who="unknown">
            <seg>
              Herr talman! Egentligen finns det inte anledning att upprepa
              det jag sagt i mitt svar, nämligen att reklamskatten ska avskaffas.
              Det som både interpellanten och Marietta de Pourbaix-Lundin säger
              är riktigt. Flera gånger har riksdagen uttalat så, så även regeringen.
            </seg>
            <seg>
              Jag måste ändå göra kammaren uppmärksam på det faktum att denna
              skatt inbringar nästan 1 miljard kronor. Jag delar inte den uppfattning
              som Gunnar Andrén ger uttryck för i sin interpellation, att det
              är fråga om en liten summa. Sett i ett statsfinansiellt perspektiv
              är det en betydande summa.
            </seg>
            <seg>
              Regeringen har tillsammans med sina samarbetspartier hittills
              inte funnit ett ekonomiskt utrymme för att avskaffa reklamskatten.
              Det besked som jag nyss gav gäller emellertid, nämligen att vi
              givetvis ska pröva detta vid budgetberedningen inför 2006 års
              statsbudget.
            </seg>
            <seg>
              Det är klart att jag inte kan annat än tvingas konstatera att
              jag efter en vecka som finansminister har uppvaktats av jag vet
              inte hur många personer som vill ha endera ökade utgifter eller
              också sänkta skatter. Välkomna i den kön! Den är redan efter en
              veckas tid väldigt lång.
            </seg>
            <seg>
              Detta hindrar inte att vi har en skattepolitisk diskussion gärna,
              precis som Gunnar Andrén mycket riktigt sade, med ideologiska
              förtecken om hur skattesystemet ska vara utformat. Jag kan bara
              konstatera att även om jag så gick till mötes halva den kö som
              redan står utanför min dörr skulle vi befinna oss i statsfinansiellt
              moras. I ett sådant tänker jag inte sätta Sverige.
            </seg>
          </u>
          <note>
            Anf. 33 GUNNAR ANDRÉN (fp):
          </note>
          <u prev="cont" who="unknown">
            <seg>
              Herr talman! Det är alltid roligt när statsråden läser vad man
              skriver. Jag vill säga att min interpellation är ogenomtränglig,
              och det beror på att hela reklamskatten är ogenomtränglig. Den
              promemoria som tillställts Europeiska unionen den 1 juni är på
              åtta sidor och dessutom, herr talman, försedd med elva bilagor
              det säger något om denna skatts komplexitet inklusive den bilaga
              från Skattemyndigheten i Ludvika som Marietta de Pourbaix-Lundin
              visade upp och som har den tydliga titeln Reklamskatt eller inte
              reklamskatt?
            </seg>
            <seg>
              Men, herr finansminister, man måste läsa alla orden i en interpellation.
              Det var inte på det sätt som finansministern sade, utan beträffande
              reklamskatten och min värdering står det exakt så står det att
              reklamskatten inte är en stor intäktskälla i statsbudgeten jämfört
              med andra intäkter.
            </seg>
            <seg>
              Det betyder inte att den här inkomstkällan är liten det har jag
              aldrig sagt utan jag har bara värderat den gentemot andra intäkter.
              Däremot förstår jag finansministerns bekymmer när kön är så lång.
              Men det hindrar inte att man det bör man göra läser alla raderna
              i en interpellation.
            </seg>
            <seg>
              Europeiska kommissionen har tagit sikte på något annat, något
              som också är huvudpoängen i min interpellation, nämligen att förhållandena
              har blivit så ändrade jämfört med när riksdagen år 1971 införde
              reklamskatten först var det annonsskatten och sedan den allmänna
              reklamskatten. Konkurrensen mellan olika medier snedvrids genom
              denna skatt. Det har ju inte utgått någon skatt vad gäller TV,
              Internet och så vidare, och riksdagen har efter regeringens prövning
              funnit att man inte kan införa en sådan skatt. Det går inte att
              ta fram något sådant.
            </seg>
            <seg>
              Låt mig gå tillbaka till den andra frågan, nämligen den om ideella
              organisationer. Jag ser att Aftonbladets förre chefredaktör Rolf
              Alsing just nu sitter här i kammaren. Man kan fråga sig om det
              är rimligt att klubben IFK Ölme ska behöva betala reklamskatt.
              Detta kan ju bara glädja skatteadvokater och sysselsättningsnivån
              i Skatteverket.
            </seg>
            <seg>
              I sak menar jag, herr statsråd, att det inte finns något stöd
              för detta till det vill jag gärna ha en kommentar i 1972 års reklamskattelag,
              utan det handlar om en form av sedvänja. Men när nu detta kom
              upp i medierna vaknade plötsligt Skatteverket till och sade: På
              dessa ideella inkomster måste vi ta ut skatt. Jag menar att man
              när man tittar närmare på detta faktiskt inte finner något stöd
              för det.
            </seg>
            <seg>
              Jag tycker alltså att det är bra att IFK Enskede inte har betalat
              reklamskatt. Det skulle också vara förfärligt om IFK Österåker
              skulle behöva betala reklamskatt eller min klubb hemma i Västergötland
              som jag fortfarande är medlem i, Rydboholms Sportklubb.
            </seg>
            <seg>
              Vi kan inte ha det på det sättet att sponsorintäkter av nämnda
              slag blir föremål för enbart fiskala åtgärder. Låt de här klubbarna
              ägna sig åt ungdomsverksamhet, för det är de bra på. Men reklamskatt
              ska de inte behöva betala.
            </seg>
          </u>
          <note type="speaker">
            Anf. 34 MARIETTA DE POURBAIX-LUNDIN (m):
          </note>
          <u xml:id="i-0f2b0776c90d4f96" who="marietta_de_pourbaix-lundin_057244">
            <seg>
              Herr talman! Jag vet inte om Pär Nuder hade väntat sig något
              annat än en kö när han blev finansminister. Om han hade gjort
              det skulle han kanske ha tackat nej till jobbet. Han kommer säkert
              att få ännu mer av kö så småningom; det gäller att beta av saker.
            </seg>
            <seg>
              Alla skatter som är snedvridande, som inte är konkurrensneutrala
              och som dessutom är obegripliga kommer att föranleda ganska många
              uppvaktningar. Jag är helt övertygad om att det kommer att bli
              så.
            </seg>
            <seg>
              Reklamskatten är en skatt av det slag som vi här i talarstolen
              berättat om för finansministern om han inte redan kände till det.
              När det gäller reklamskatten finns det dessutom en beställning
              från riksdagen till regeringen om att verkställa något.
            </seg>
            <seg>
              Pär Nuder säger att reklamskatten drar in nästan 1 miljard kronor.
              Ja, men man ska då kanske sätta sig in i företagarnas situation
              och se hur detta förhindrar för dem att öka företagandet med tanke
              på all den tid de måste lägga ned på att reda ut om det är reklamskatt
              eller inte. Detta är väldigt skadligt för Sverige och företagandet.
              Sverige avviker på många sätt vid en jämförelse med andra länder
              i EU. Efter vad jag vet är det i hela EU bara Österrike och Sverige
              som har reklamskatt. Detta säger väl en del.
            </seg>
            <seg>
              Pär Nuder framhärdar i att man år 2006, om två år, kommer att
              pröva frågan igen. Om man lyssnar noga säger han egentligen inte
              att det kommer att tas beslut om att avskaffa reklamskatten, utan
              man kommer att pröva frågan igen. Vi lär alltså få återkomma ett
              antal gånger i sammanhanget, såvida det inte kommer ett beslut
              något år tidigare. Men nog är det en lång tid innan man kommer
              till skott, från år 1996 och Reklamskatteutredningen till år 1998
              då regeringen själv kom på att reklamskatten är en skadlig skatt,
              en obegriplig och snedvridande skatt.
            </seg>
          </u>
          <note type="speaker">
            Anf. 35 Finansminister PÄR NUDER (s):
          </note>
          <u xml:id="i-00fc3defb00db700" next="cont" who="unknown">
            <seg>
              Herr talman! Ingendera av IFK Ölme, IFK Österåker eller för den
              delen Rydboholms Sportklubb ska behöva betala reklamskatt. Det
              är regeringens principiella uppfattning. Därför ska reklamskatten
              avskaffas när statsfinanserna så tillåter. Så var det med den
              saken och våra kära hemmaklubbar.
            </seg>
            <seg>
              Jag har inte bara läst Gunnar Andréns interpellation utan jag
              har också läst Folkpartiets budgetmotion. Även på den här punkten
              får Gunnar Andrén rätta mig om jag har fel, men jag har inte funnit
              i motionen att det är Folkpartiets uppfattning att reklamskatten
              ska avskaffas. I stället vill man slopa dubbelbeskattningen på
              aktier, lindra skatten för fåmansbolag, avskaffa förmögenhetsskatten
              och sänka fastighetsskatten, arbetsgivaravgifterna och marginalskatterna.
              Vidare vill man införa skattelättnader för tjänster riktade mot
              hushållen.
            </seg>
            <seg>
              Hur är det nu egentligen? Är det kanske så att avskaffandet av
              reklamskatten inte heller ryms i Folkpartiets budgetalternativ?
              I så fall sitter vi i samma båt. Vi har den principiella uppfattningen,
              men det hela ryms inte inom den samlade ramen.
            </seg>
            <seg>
              Sedan kan jag vara väldigt kritisk mot Folkpartiets skattepolitik,
              men det är en diskussion för sig. Eftersom Marietta de Pourbaix-Lundin
              kastat sig in i debatten kan väl hon berätta för kammaren om Folkpartiets
              samlade skattepolitik. Inga andra har ju varit så tydliga i kritiken
              mot Folkpartiets ekonomiska politik som Moderaterna varit.
            </seg>
            <seg>
              Nu har Marietta de Pourbaix-Lundin ingen talartid kvar, men hon
              kanske kan göra det vid något senare tillfälle.
            </seg>
            <seg>
              Men som sagt delar vi den principiella uppfattningen. Kanske
              är det så att det här inte heller ryms i Folkpartiets budget.
              I så fall har frågan kommit i en helt ny dager.
            </seg>
          </u>
          <note>
            Anf. 36 GUNNAR ANDRÉN (fp):
          </note>
          <u prev="cont" who="unknown">
            <seg>
              Herr talman! Finansministern begär att Folkpartiet med ungefär
              fem ekonomiska handläggare ska presentera ett totalt genomarbetat
              budgetalternativ på varje punkt när det till finansministerns
              förfogande står en enorm medarbetarstab. Det går inte att göra
              på det sättet. Dessutom är det en helt annan sak.
            </seg>
            <seg>
              Det är alldeles riktigt, som finansministern säger, att vi inte
              har detta inom ramen för de 35 miljarder som Folkpartiets samlade
              ändringsförslag omfattar i en budget på 1 400 miljarder. Det säger
              ganska mycket om vilka möjligheter man som oppositionsparti har.
              Finansministern har också varit i oppositionsställning det kanske
              inte är så förfärligt lätt att då presentera totalt omvälvande
              skattepolitik varje år. Jag tycker att det är ganska förmätet
              att begära det.
            </seg>
            <seg>
              Nu är det en annan sak som ligger till grund för min fråga, egentligen
              två, för jag har gått ifrån konkurrensneutraliteten. Först har
              riksdagens skatteutskott föreslagit och därefter riksdagen som
              helhet under sex på varandra följande år det kanske blir ett sjunde
              år om riksdagen följer vad skatteutskottets majoritet har föreslagit
              i sitt yttrande till finansutskottet tillkännagivit till regeringen
              att regeringen bör komma med förslag. Det är helt riktigt, som
              finansministern säger, att Folkpartiet inte inom ramen för de
              35 miljarder som vi föreslagit förändringar för har kunnat påverka
              detta. Däremot är frågan en helt annan: Vad föreslår regeringen?
              Nej, regeringen föreslår ingenting, trots att riksdagen under
              sex på varandra följande år uttalat att man bör ta bort reklamskatten.
              Det är en väldig skillnad på att sitta i regering och att vara
              ett oppositionsparti.
            </seg>
          </u>
          <note type="speaker">
            Anf. 37 Finansminister PÄR NUDER (s):
          </note>
          <u xml:id="i-17079ace006d80fc" next="cont" who="unknown">
            <seg>
              Herr talman! Visst är det en väldig skillnad på att sitta i regering
              och att vara i opposition. Jag har också varit i opposition både
              nationellt och kommunalt. Jag var tolv år i kommunstyrelsen i
              Österåker i opposition, och jag har skrivit reservationer. Jag
              vet villkoren.
            </seg>
            <seg>
              Men är det inte så att man inom de förvisso begränsade resurser
              som Folkpartiet har till sitt förfogande inte hade kunnat få in
              reklamskattens avskaffande i det samlade budgetalternativet. Det
              må jag säga, herr talman, var en ganska krystad förklaring. Jag
              tror att det är precis som det har varit för regeringen, nämligen
              att det inte funnits utrymme. Det har varit andra, i Folkpartiets
              fall, skattesänkningar som har varit mer angelägna. I regeringens
              fall har det varit att se till att vi har en statsbudget som går
              ihop inte bara i fiskala termer utan även i ideologiska termer.
            </seg>
            <seg>
              Återigen: Vi är överens om det grundläggande, att reklamskatten
              ska avskaffas. Regeringen kommer att pröva den frågan i budgetberedningen
              inför 2006 års budgetproposition.
            </seg>
            <seg>
              Låt mig avslutningsvis säga till både Gunnar Andrén och Marietta
              de Pourbaix-Lundin att även jag välkomnar en intensiv debatt om
              skatter och annat i denna kammare.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u prev="cont" who="unknown">
            <seg>
              KOM(2004)608
            </seg>
            <seg>
              Torsten Lindström
            </seg>
            <seg>
              Torsten Lindström
            </seg>
          </u>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 29 oktober
          </note>
          <note>
            Jan Andersson
          </note>
          <note>
            Jörgen Johansson
          </note>
          <note>
            Mariam Osman Sherifay
          </note>
          <note>
            Johnny Gylling
          </note>
          <note>
            Gunnar Axén
          </note>
          <note>
            den 1 november
          </note>
          <note>
            Carl B Hamilton
          </note>
          <note>
            Rigmor Stenmark
          </note>
          <note>
            Jörgen Johansson
          </note>
          <note>
            Gunilla Tjernberg
          </note>
          <note>
            Lennart Kollmats
          </note>
          <note>
            Sonja Fransson
          </note>
          <note>
            Axel Darvik
          </note>
          <note>
            Rigmor Stenmark
          </note>
          <note>
            Gunnar Andrén
          </note>
          <note>
            Anna Grönlund Krantz
          </note>
          <note>
            Camilla Sköld Jansson
          </note>
          <note>
            Britt-Marie Danestig
          </note>
          <note>
            Ulla Hoffmann
          </note>
          <note>
            Kalle Larsson
          </note>
          <note>
            Elina Linna
          </note>
          <note>
            Gudrun Schyman
          </note>
          <note>
            Annika Qarlsson
          </note>
          <note>
            Sofia Larsen
          </note>
          <note>
            Birgitta Sellén
          </note>
          <note>
            den 2 november
          </note>
          <note>
            Lena Adelsohn Liljeroth
          </note>
          <note>
            Anna Lindgren
          </note>
          <note>
            Kent Olsson
          </note>
          <note>
            Karin Pilsäter
          </note>
          <note>
            Karin Pilsäter
          </note>
          <note>
            Marietta de Pourbaix-Lundin
          </note>
          <note>
            Marietta de Pourbaix-Lundin
          </note>
          <note>
            Marietta de Pourbaix-Lundin
          </note>
          <note>
            Camilla Sköld Jansson
          </note>
          <note>
            Anna Lindgren
          </note>
          <note>
            Gustav Fridolin
          </note>
          <note>
            den 3 november
          </note>
          <note>
            Christer Nylander
          </note>
          <note>
            Ulf Nilsson
          </note>
          <note>
            den 5 november
          </note>
          <note>
            Veronica Palm
          </note>
          <note>
            Göran Lindblad
          </note>
          <note>
            Cecilia Magnusson
          </note>
          <note>
            Interpellationerna 2004/05:86125 redovisas i bilaga som fogats
            till riksdagens snabbprotokoll tisdagen den 9 november.
          </note>
          <note>
            Interpellationerna 2004/05:126127 redovisas i bilaga som fogats
            till riksdagens snabbprotokoll tisdagen den 16 november.
          </note>
          <note>
            13 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 29 oktober
          </note>
          <note>
            Jan Lindholm
          </note>
          <note>
            Karin Svensson Smith
          </note>
          <note>
            Henrik S Järrel
          </note>
          <note>
            Gustav Fridolin
          </note>
          <note>
            den 1 november
          </note>
          <note>
            Birgitta Gidblom
          </note>
          <note>
            Karin Granbom
          </note>
          <note>
            Johan Pehrson
          </note>
          <note>
            Heli Berg
          </note>
          <note>
            Owe Hellberg
          </note>
          <note>
            Erling Bager
          </note>
          <note>
            den 2 november
          </note>
          <note>
            Henrik von Sydow
          </note>
          <note>
            Gudrun Schyman
          </note>
          <note>
            Sten Tolgfors
          </note>
          <note>
            Ragnwi Marcelind
          </note>
          <note>
            Lena Adelsohn Liljeroth
          </note>
          <note>
            Birgitta Ohlsson
          </note>
          <note>
            den 3 november
          </note>
          <note>
            Gunnar Axén
          </note>
          <note>
            Sten Tolgfors
          </note>
          <note>
            Jan-Evert Rådhström
          </note>
          <note>
            Lars Tysklind
          </note>
          <note>
            den 4 november
          </note>
          <note>
            Rolf Gunnarsson
          </note>
          <note>
            Bengt-Anders Johansson
          </note>
          <note>
            Hillevi Engström
          </note>
          <note>
            Kalle Larsson
          </note>
          <note>
            Alice Åström
          </note>
          <note>
            Margareta Pålsson
          </note>
          <note>
            Ulla Hoffmann
          </note>
          <note>
            Ulla Hoffmann
          </note>
          <note>
            Sten Tolgfors
          </note>
          <note>
            Sten Tolgfors
          </note>
          <note>
            Sten Tolgfors
          </note>
          <note>
            Sten Tolgfors
          </note>
          <note>
            Sten Tolgfors
          </note>
          <note>
            Sten Tolgfors
          </note>
          <note>
            Henrik von Sydow
          </note>
          <note>
            den 5 november
          </note>
          <note>
            Gunnar Axén
          </note>
          <note>
            Mikael Oscarsson
          </note>
          <note>
            Ulla Hoffmann
          </note>
          <note>
            Karin Thorborg
          </note>
          <note>
            Sten Tolgfors
          </note>
          <note>
            Henrik S Järrel
          </note>
          <note>
            Cecilia Wikström
          </note>
          <note>
            Hans Backman
          </note>
          <note>
            den 8 november
          </note>
          <note>
            Sverker Thorén
          </note>
          <note>
            Rolf Gunnarsson
          </note>
          <note>
            Sven Gunnar Persson
          </note>
          <note>
            Anne-Marie Ekström
          </note>
          <note>
            Anne-Marie Ekström
          </note>
          <note>
            Frågorna 2004/05:247281 redovisas i bilaga som fogats till riksdagens
            snabbprotokoll tisdagen den 9 november.
          </note>
          <note>
            Frågorna 2004/05:282294 redovisas i bilaga som fogats till riksdagens
            snabbprotokoll tisdagen den 16 november.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 29 oktober
          </note>
          <note>
            Berit Jóhannesson
          </note>
          <note>
            Eva Flyborg
          </note>
          <note>
            Eva Flyborg
          </note>
          <note>
            den 3 november
          </note>
          <note>
            Åsa Torstensson
          </note>
          <note>
            Karin Granbom
          </note>
          <note>
            Sven Gunnar Persson
          </note>
          <note>
            Christer Nylander
          </note>
          <note>
            Ulf Holm
          </note>
          <note>
            Henrik S Järrel
          </note>
          <note>
            Ulf Holm
          </note>
          <note>
            Alf Eriksson
          </note>
          <note>
            Allan Widman
          </note>
          <note>
            Cecilia Wigström
          </note>
          <note>
            Cristina Husmark Pehrsson
          </note>
          <note>
            Anita Sidén
          </note>
          <note>
            Birgitta Ohlsson
          </note>
          <note>
            Henrik von Sydow
          </note>
          <note>
            Liselott Hagberg
          </note>
          <note>
            Hans Backman
          </note>
          <note>
            Berndt Ekholm
          </note>
          <note>
            Elina Linna
          </note>
          <note>
            Birgitta Ohlsson
          </note>
          <note>
            Birgitta Ohlsson
          </note>
          <note>
            Cecilia Widegren
          </note>
          <note>
            Birgitta Ohlsson
          </note>
          <note>
            Lars Tysklind
          </note>
          <note>
            Jörgen Johansson
          </note>
          <note>
            Henrik von Sydow
          </note>
          <note>
            Carl-Axel Roslund
          </note>
          <note>
            Cristina Husmark Pehrsson
          </note>
          <note>
            Cristina Husmark Pehrsson
          </note>
          <note>
            Karin Svensson Smith
          </note>
          <note>
            Henrik S Järrel
          </note>
          <note>
            Gustav Fridolin
          </note>
          <note>
            den 4 november
          </note>
          <note>
            Yvonne Andersson
          </note>
          <note>
            den 5 november
          </note>
          <note>
            Johan Pehrson
          </note>
          <note>
            Tuve Skånberg
          </note>
          <note>
            Jeppe Johnsson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 9 november.
          </note>
          <note>
            15 § Kammaren åtskildes kl. 13.34.
          </note>
          <note>
            Förhandlingarna leddes av talmannen.
          </note>
          <note>
            /Monica Gustafson
          </note>
        </div>
      </body>
    </text>
  </TEI>
</teiCorpus>
