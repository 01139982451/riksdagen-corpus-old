<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--21</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-b8eb32239c99e92d-0">
            Det justerade protokollet beräknas utkomma om 3 veckor
          </note>
          <note xml:id="i-53e441b3e7b26614-0">
            ______________________________________________________________________
          </note>
          <note xml:id="i-fdf7e54c48f9c804-0"/>
          <note xml:id="i-4a0efe92d2dd6bf3-0">
            1 § Anmälan om kompletteringsval
          </note>
          <note xml:id="i-7ec94f83bb4566f0-0">
            Andre vice talmannen meddelade att på grund av uppkomna vakanser
            hade Socialdemokratiska riksdagsgruppen anmält Lars Lilja som
            suppleant i kulturutskottet och i arbetsmarknadsutskottet efter
            Georg
          </note>
          <note xml:id="i-b95f1e4c19e1bcad-0">
            Andersson.
          </note>
          <note xml:id="i-19c6db0bbed264e4-0">
            Andre vice talmannen förklarade vald till
          </note>
          <note xml:id="i-cd4af3b0c608882d-0">
            suppleant i kulturutskottet
          </note>
          <note xml:id="i-724970f701b979a4-0">
            Lars Lilja (s)
          </note>
          <note xml:id="i-b2d5f15b71d39a2f-0">
            suppleant i arbetsmarknadsutskottet
          </note>
          <note xml:id="i-724970f701b979a4-1">
            Lars Lilja (s)
          </note>
          <note xml:id="i-f86b4459a11a1a88-0">
            2 § Svar på interpellation 1995/96:5 om arbetslösheten bland
            invandrare och flyktingar
          </note>
          <note xml:id="i-53fc3533537ef65d-0">
            Anf. 1 Arbetsmarknadsminister ANDERS
          </note>
          <note xml:id="i-7006d299faa7f0d7-0">
            SUNDSTRÖM (s)
          </note>
          <note xml:id="i-9786a512110662b6-0">
            Fru talman! Juan Fonseca har frågat mig vilka åtgärder jag avser
            att vidta för att minska arbetslösheten bland invandrare.
          </note>
          <note xml:id="i-1eaccfa0a6ded247-0">
            Dagens arbetsmarknad kännetecknas fortfarande av en hög arbetslöshet
            och stora ojämlikheter mellan olika sökandegrupper. De som drabbas
            hårdast är framför allt invandrare och ungdomar. Dessa saknar
            i allmänhet någon form av arbetslivserfarenhet, och därför försvåras
            också deras inträde på arbetsmarknaden. Till övriga utsatta grupper
            på arbetsmarknaden hör de arbetshandikappade. Gemensamt för dessa
            grupper är att de tillsammans prioriteras inom arbetsmarknadspolitiken.
            Eftersom flyktingar och invandrare i större utsträckning än övriga
            sökande drabbas av långtidsarbetslöshet, syftar de arbetsmarknadspolitiska
            insatserna och åtgärderna i första hand till att motverka och
            bryta just långtidsarbetslösheten.
          </note>
          <note xml:id="i-e0c08900b194019c-0">
            Det nuvarande arbetsmarknadsläget har ytterligare förstärkt behovet
            av att det görs betydande ansträngningar för att öka möjligheterna
            för invandrare att få arbete. Riksdagen har på förslag av regeringen
            i 1995
          </note>
          <note xml:id="i-8bd7033c319caaeb-0">
            års budgetproposition anvisat 125 miljoner kronor under budgetåret
            1995/96 i syfte att genomföra särskilda insatser i invandrartäta
            områden.
          </note>
          <note xml:id="i-4651fac9b9d8f5cd-0">
            Regeringen har nyligen utsett åtta kommuner vilka har mer än
            10 % utländska medborgare för att i dessa genomföra olika samverkansprojekt.
            De särskilda insatserna skall ge invandrare likvärdiga möjligheter
            som befolkningen i övrigt. Samhällsutvecklingen har visat att
            kraftfulla åtgärder måste sättas in för att motverka de tydliga
            tendenser som finns i invandrartäta bostadsområden, där effekterna
            av segregeringen tydliggörs och tilltar i tider av hög arbetslöshet
            och knappa ekonomiska resurser. De planerade insatserna skall
            t.ex. innehålla åtgärder för att motverka diskriminering på arbetsmarknaden
            samt åtgärder för invandrarkvinnor i olika åldrar. En förutsättning
            för att bidrag betalas ut är att kommunerna tar fram handlingsplaner
            för hur man tänker arbeta inom de invandrartäta bostadsområdena.
          </note>
          <note xml:id="i-88844b4af0facc8e-0">
            Fr.o.m. hösten 1995 t.o.m. våren 1999 finns ett s.k. Gemenskapsinitiativ,
            URBAN, vars övergripande mål är att bryta de i dag mycket negativa
            trender som finns i vissa av våra tre storstäders bostadsområden.
          </note>
          <note xml:id="i-f68e4bf2c6cfd640-0">
            Verksamheten skall bygga på att det skapas nätverk på lokal nivå,
            och arbetet skall inriktas mot personer som av hälsoskäl, arbetsmarknadsskäl
            eller psykosocial problematik står utanför arbetsmarknaden. Till
            målgrupperna hör både svenskar och invandrare.
          </note>
          <note xml:id="i-f03a7367239d667a-0">
            Totalkostnaden för programmet beräknas till ca 75
          </note>
          <note xml:id="i-841d052bfd3323b9-0">
            miljoner kronor.
          </note>
          <note xml:id="i-baea5b9401f5d540-0">
            Sveriges medlemskap i EU innebär möjligheter att få delta i Europeiska
            socialfondens arbete. Den europeiska socialfonden (ESF) syftar
            till att bidra till utvecklingen av mänskliga resurser i vid mening
            samt till förbättringar i arbetsmarknadens sätt att fungera.
          </note>
          <note xml:id="i-3bd548152039ca2f-0">
            Medel finns bl.a. tillgängliga inom det s.k. mål 3-
          </note>
          <note xml:id="i-2f6d0c1d40abd116-0">
            området. Detta målområde inriktas på att bekämpa utsatta gruppers
            arbetslöshet. I det svenska programmet för mål 3-området har fyra
            grupper prioriterats:
          </note>
          <note xml:id="i-65df44901af636c0-0">
            Långtidsinskrivna, Arbetshandikappade, Invandrare i storstadslän
            och Ungdomar. För gruppen Invandrare i storstadslän föreslås 10
            % av de svenska mål 3-
          </note>
          <note xml:id="i-0fc39938271de49c-0">
            medlen att avdelas. För budgetåret 1995/96 innebär det att ca
            125 miljoner kronor finns tillgängliga för projekt inom ramen
            för det program som Arbetsmarknadsstyrelsen har utarbetat i samråd
            med departementet.
          </note>
          <note xml:id="i-cdb1817a72704a73-0">
            Regeringen har även i propositionen 1994/95:218
          </note>
          <note xml:id="i-c5769f946951ed2d-0">
            En effektivare arbetsmarknadspolitik m.m. uppmärksammat invandrarnas
            särskilda behov av stödinsatser.
          </note>
          <note xml:id="i-2304cb135c65331b-0">
            I denna proposition föreslog regeringen, vilket också riksdagen
            godkände, att högst 5 miljoner kronor fick disponeras under budgetåret
            1995/96 av AMS och arbetsförmedlingen till informationsinsatser
            för att underlätta inträdet på arbetsmarknaden för flyktingar
            och invandrare. Det är särskilt betydelsefullt att bryta motståndet
            hos arbetsgivare och förmå dessa att anställa utomnordiska invandrare
            och flyktingar. I denna proposition betonades det särskilt att
            det framför allt är de små och medelstora företagen som behöver
            få del av informationsinsatserna, eftersom det är där många arbetstillfällen
            förväntas kunna komma till stånd. I samma proposition föreslog
            regeringen också att en större del av åtgärdsmedlen får användas
            för tillfälliga personalförstärkningar särskilt för personal på
            arbetsförmedlingar i invandrartäta områden.
          </note>
          <note xml:id="i-564df9b5c0d41283-0">
            Invandrarpolitiska kommittén kommer i sitt slutbetänkande i början
            av april 1996 att presentera en hel del förslag inom det arbetsmarknadspolitiska
            området vilka kommer att övervägas och behandlas inom Arbetsmarknadsdepartementet.
            Invandrarpolitiska kommittén har i ett delbetänkande föreslagit
            en rad åtgärder som för närvarande bereds i regeringskansliet.
            Dessa förslag kan - tillsammans med flera andra utredningar inom
            angränsande områden - komma att utmynna i en arbetsmarknadspolitisk
            proposition under nästa vår.
          </note>
          <note xml:id="i-259e3aa7b7cafd3f-0">
            Anf. 2 JUAN FONSECA (s)
          </note>
          <note xml:id="i-3fc66a6afdc75688-0">
            Fru talman! Jag vill tacka arbetmarknadsministern för svaret.
          </note>
          <note xml:id="i-ccc601b4a550c88f-0">
            Arbetsmarknaden är ur integrationssynpunkt möjligen det viktigaste
            instrumentet för invandrarnas välbefinnande i samhället. I dag
            är tusentals invandrare och deras barn arbetslösa, och många av
            dessa tvingas att leva på olika typer av bidrag. Detta är ingenting
            annat än rasismens förutsättningar som utvecklas inför våra ögon.
            Arbetslösheten och den arbetsmarknad som i dag finns skapar motsättningar,
            utanförskap, segregation, konflikter, fattigdom och apati. För
            att aktivt bekämpa massarbetslösheten bland invandrare krävs många
            olika nya idéer, initiativ och åtgärder som kan leda till jobb.
            Jag vill nämna några av dessa.
          </note>
          <note xml:id="i-1e0e9e4ad0a54611-0">
            Det är självklart att massarbetslösheten bekämpas genom en ökning
            av produktionen. Det kräver förutom ökad tillväxt människors medverkan
            och skaparkraft. Det kräver att de nya jobben tillkommer i både
            traditionella näringar och nya branscher. Det framtida behovet
            av varor och tjänster måste leda till en ny arbetsmarknad och
            därigenom till nya arbetstillfällen.
          </note>
          <note xml:id="i-c8a5afd36f7573b4-0">
            Denna omställning kommer att ställa stora krav på förändringar
            av strukturer och regler på arbetsmarknaden. Det kommer också
            att kräva en reformering och en höjd kvalitet i grundskolan och
            gymnasieskolan för att få fram de kunskaper som den nya arbetsmarknaden
            ställer. Här måste vi se till att de grupper som i dag står utanför
            arbetsmarknaden kan öka sina kunskaper och höja sin kompetens.
            Invandrare och deras barn är en sådan grupp som måste komma i
            fråga.
          </note>
          <note xml:id="i-26c270b72aac20a8-0">
            Staten bör kunna utarbeta en strategi som syftar till att stärka
            och utveckla kompetens bland invandrargrupperna och andra grupper
            som i dag står utanför arbetsmarknaden. Vi måste se till att företag
            får förståelse för och insikt om betydelsen och värdet av bejakande
            av det mångetniska Sverige. Att anställa personal som motsvarar
            landets befolkningssammansättning måste vara en självklarhet.
          </note>
          <note xml:id="i-97065180b3c18e3a-0">
            Inom den offentliga sektorn skall det vara självklart att rekrytera
            chefer, mellanchefer och andra duktiga medarbetare som har olika
            ursprung.
          </note>
          <note xml:id="i-2aa468ae9951c1a8-0">
            Det är välkänt att det finns en tradition bland invandrargrupper
            att driva egna företag. Utan dessa skulle arbetslösheten bland
            invandrare vara betydligt större. Detta företagande stimulerar
            utdöende branscher. Ur ett samhällsekonomiskt perspektiv är invandrarföretagandet
            mycket viktigt för landet. Det krävs goda krafter som målvetet
            satsar på att utveckla invandrarföretagandet och aktivt motarbetar
            de hinder som dessa möter.
          </note>
          <note xml:id="i-bfcf9bb8a02c3da4-0">
            För att utveckla och förstärka invandrarföretag är det viktigt
            att de själva styr sin utveckling utifrån de förutsättningar de
            har. En konsultverksamhet som har till uppgift att stödja och
            utveckla invandrarägda företag måste startas. Denna skall kunna
            hjälpa dessa företag med administration, marknadsföring, juridik,
            ekonomisk styrning och affärsutveckling.
          </note>
          <note xml:id="i-466440de85368799-0">
            Ett av de stora hindren för invandrarföretagare är finansieringen.
            Det är väl känt att de svenska bankerna är skeptiska till invandrarföretagande.
            Staten bör påverka bankväsendet så att de på allvar funderar över
            sin politik gentemot invandrarföretagare. Vill man inte vara med
            och stödja denna bransch bör vi fundera på möjligheterna att påverka
            utländska banker som är intresserade av att stödja invandrarföretagande
            att etablera sig i Sverige.
          </note>
          <note xml:id="i-d40c3d747bae58a5-0">
            Ett annat alternativ är att etablera en fond eller en mångkulturell
            bank som ger lånemöjligheter för invandrare som driver egna företag.
          </note>
          <note xml:id="i-e400e8f890f06637-0">
            Vi kan också fundera över möjligheten att utveckla kooperativägda
            företag med en social redovisning och en social ekonomi som grundprincip.
            Detta bör vara basen för själva verksamheten.
          </note>
          <note xml:id="i-6c6e00987570acdc-0">
            Omställning av Sverige till ett ekologiskt uthålligt samhälle
            kommer att prägla vårt land under de kommande decennierna. Inom
            detta område kommer det självfallet att finnas nya jobb för grupper
            som i dag står utanför arbetsmarknaden. Det är visioner och nya
            hållbara kort- och långsiktiga lösningar som behövs för att bekämpa
            arbetslösheten bland utsatta grupper.
          </note>
          <note xml:id="i-288cc02eab992fff-0">
            Det är bra med projekt, som arbetsmarknadsministern redovisar
            i sitt svar, men dessa leder inte nödvändigtvis direkt till konkreta
            jobb. Jag tycker att det är dags att vi höjer blicken och på allvar
            bekämpar fattigdom, segregation och utanförskap.
          </note>
          <note xml:id="i-ef80ec5eeeea1f19-0">
            Anf. 3 STEN ANDERSSON (m)
          </note>
          <note xml:id="i-22886225e3b819bc-0">
            Fru talman! När jag läste Juan Fonsecas interpellation anmälde
            jag mig med detsamma till den här debatten eftersom jag var mycket
            spänd på det svar som skulle lämnas av statsrådet. Utifrån mina
            synpunkter, och även utifrån Juan Fonsecas tror jag, är det här
            svaret mycket tunt.
          </note>
          <note xml:id="i-0b6918df09190620-0">
            Vi har en mycket hög arbetslöshet i Sverige i dag.
          </note>
          <note xml:id="i-f487b79f17831fa1-0">
            Om man räknar dem som är involverade i s.k. arbetsmarknadspolitiska
            åtgärder ligger vi på en nivå som gör att vi kan säga att dagens
            politik har misslyckats.
          </note>
          <note xml:id="i-95045cf53b569e3a-0">
            Vi kan inte yvas över att vi har en bättre politik än våra grannländer.
            Tvärtom har vi verkligen misslyckats här jämfört med tidigare.
          </note>
          <note xml:id="i-2c3d7bf49231b6c8-0">
            Fru talman! Detta visar att politiker egentligen saknar möjligheter
            att driva en effektiv arbetsmarknadspolitik. I dag går vi in och
            detaljreglerar. Vi ger pengar till ett företag för att det skall
            kunna flytta till ett ställe där det är ont om jobb. Det innebär
            att man i stället skapar problem på det ställe som man flyttar
            ifrån. Man ger t.ex. pengar till ett bageri för att starta vägg
            i vägg med ett annat bageri. Det slutar med att bägge två får
            problem.
          </note>
          <note xml:id="i-fc15a97d225c7ca5-0">
            I taxibranschen, som jag känner mycket väl, har man delat ut
            licenser samtidigt som denna bransch är oerhört överetablerad,
            i alla fall i storstäderna. Det kan inte vara rätt politik.
          </note>
          <note xml:id="i-3532327089a58f1a-0">
            Fru talman! Kvotering har ju nämnts mycket i debatten tidigare.
            Statsrådet nämner det inte med ett ord i sitt svar. Juan Fonseca
            var inne och rörde vid det litet grand. Jag tror inte att kvotering
            innebär något positivt. Det skulle skapa problem.
          </note>
          <note xml:id="i-b23574cef6fb3b55-0">
            I Sverige har vi under tio år bedrivit en flyktingoch asylpolitik
            som - och det måste jag erkänna - har varit dåligt förankrad hos
            det svenska folket. Detta är inte flyktingarnas fel, utan det
            beror på de signaler som vi har skickat ut här ifrån kammaren
            t.ex. Det är vi som skall ta på oss skulden för de problem som
            har uppstått.
          </note>
          <note xml:id="i-41f6eef9f5b0ef17-0">
            Om man kvoterar i det här läget skapar man ännu fler motsättningar
            än vad som finns i dag. Jag hoppas att det förslag som tydligen
            kommer från Invandrarpolitiska kommittén avseende just kvotering
            aldrig kommer att gå igenom.
          </note>
          <note xml:id="i-dbc103f547f5a2e4-0">
            Juan Fonseca pratade om att banker inte vill låna ut pengar till
            utländska företagare som vill verka i
          </note>
          <note xml:id="i-edcc217618739f49-0">
            Sverige. Jag tror inte vi kommer någon vart om vi har olika villkor
            när vi lånar pengar. Det måste vara lika villkor och samma regler
            för alla. Dagens siffror visar att det inte fungerar att fortsätta
            att göra små detaljjusteringar.
          </note>
          <note xml:id="i-97c9737286d7f331-0">
            Till sist skulle jag vilja ställa en fråga till statsrådet. Om
            statsrådet ändå kommer att lägga fram ett förslag avseende en
            positiv särbehandling, eller kvotering som det heter, kan statsrådet
            då tala om för kammaren vilka positiva erfarenheter från andra
            länder han kan tänkas peka på? I USA kvoterar man hej vilt, och
            den arbetsmarknaden fungerar definitivt inte.
          </note>
          <note xml:id="i-95540103ee9016a7-0">
            Anf. 4 GUSTAF VON ESSEN (m)
          </note>
          <note xml:id="i-5a0e2241f4f59884-0">
            Fru talman! Herr statsråd! Arbete skänker värdighet åt den enskilde
            och ger försörjning. Ju fler som arbetar desto bättre är det för
            folkhushållet. Sverige har en hög öppen arbetslöshet, men också
            väldigt många som är sysselsatta i åtgärder eller förtidspensionerade.
          </note>
          <note xml:id="i-0d9b0546fb5dd520-0">
            Invandrarna har det sämsta läget. Går det bra för
          </note>
          <note xml:id="i-39990f68aa09f8de-0">
            Sverige går det i alla fall ganska dåligt för invandrarna. Så
            skedde på 80-talet. Siffrorna pekar på det. Går det dåligt för
            Sverige går det ju ännu mycket sämre för invandrarna, särskilt
            de utomnordiska och de sent komna invandrarna.
          </note>
          <note xml:id="i-6aba9b8d98c78b8c-0">
            Det behövs alltså massor av nya jobb för invandrarna för att
            dessa skall komma ner på samma höga arbetslöshetstal som övriga
            svenskar.
          </note>
          <note xml:id="i-e9cebdd2aa186665-0">
            Jag tycker nog att man får säga att det nu är ett nationellt
            projekt att skapa fler arbeten, speciellt för invandrarna. Ett
            långvarigt och många gånger evigt bidragsberoende skapar utanförskap,
            är kostsamt och urholkar den egna personens värdighet. Det löser
            upp normer och värderingar och ger också den andra generationens
            invandrare en svag start.
          </note>
          <note xml:id="i-281121a5d8f60af5-0">
            Att skapa sysselsättning är inte lätt. Det krävs politiskt mod
            att prioritera den som står utanför arbetsmarknaden. Först måste
            man våga konstatera att det inte är politikerna som skapar sysselsättning.
            Däremot kan de skapa förutsättningar för att få i gång sysselsättningen.
            Då måste man som politiker våga analysera de hinder som finns
            för att en ekonomi skall fungera bättre och hur en verklig arbetsmarknad
            skall kunna upprättas. Man måste våga och vilja förstå vad företagandets
            villkor är, hur företagare fungerar och vad det är som driver
            företagare.
          </note>
          <note xml:id="i-b741172d3d44bc76-0">
            Juan Fonseca sade att man skulle försöka få en ökad förståelse
            hos företagare att anställa invandrare.
          </note>
          <note xml:id="i-cfeaa2a216802ea1-0">
            Jag håller med om det. Men vi alla, och inte minst ni i det stora
            partiet, måste också förstå företagarens villkor och vad det är
            som driver företagen och företagarna. Det är ju ändå i företagen
            som de nya jobben skall komma. De kommer knappast i den offentliga
            sektorn.
          </note>
          <note xml:id="i-b7c3c969e4dd16ca-0">
            Regeringen och dess stödpartier saknar mycket av denna grundläggande
            förståelse för företagarens villkor. Jag tycker att det är tragiskt
            för detta land.
          </note>
          <note xml:id="i-ab2062e915d65c87-0">
            Generella åtgärder är nödvändiga för att allmänt öka sysselsättningen
            och uthålligt skapa nya jobb i
          </note>
          <note xml:id="i-a957b8d5358c134c-0">
            Sverige. Men vad kommer att hända? Tillväxten, som är den avgörande
            faktorn på lång sikt för alla invånare i Sverige, kommer att minska
            successivt under de kommande åren enligt regeringens tillväxtproposition.
          </note>
          <note xml:id="i-02a6a0d6cdc5d278-0">
            Det är allvarligt.
          </note>
          <note xml:id="i-e1abb8bb55020b4f-0">
            Vi måste alltså våga att diskutera öppet och vara beredd att
            leda en och annan helig ko till slakt för att förbättra situationen
            för invandrarna, och även för arbetsmarknaden i övrigt.
          </note>
          <note xml:id="i-ea1714dd7ced62d2-0">
            Det gäller t.ex. frågor om skattetryckets betydelse för möjligheten
            att skapa jobb inom servicesektorn, avdrag för kostnader för hemservice,
            arbetsrätten, förlängd provanställning, lönebildningen, möjligheter
            att kombinera socialbidrag med krav på motprestationer, lån i
            stället för bidrag, att se över diskrimineringslagen och mycket
            annat.
          </note>
          <note xml:id="i-ff04b0a1ebea4d5b-0">
            En del av dessa åtgärder tas upp i det delbetänkande som Invandrarpolitiska
            kommittén lagt fram.
          </note>
          <note xml:id="i-43c727f2b453897b-0">
            Det är inte ett betänkande med förslag, bortsett från några punkter,
            utan det är ett försök att få i gång en öppen och ärlig diskussion
            där vi kan ha litet olika åsikter. Ändå måste vi förenas kring
            detta med att se vad som är bäst för landet och för våra invandrare.
          </note>
          <note xml:id="i-6976435814a28359-0">
            En stor fråga när det gäller just invandrare är avvägningen mellan
            säråtgärder och generella åtgärder -
          </note>
          <note xml:id="i-048bf6438a014ddf-0">
            dvs. vad som är generell politik för hela landet och vad som
            är särskilt inriktat på invandrarna. Ju färre generella åtgärder
            och förändringar, desto större blir behovet av riktade åtgärder.
          </note>
          <note xml:id="i-bdcc5e42cae02c26-0">
            Eftersom regeringen inte tycks vara öppen för nödvändiga generella
            åtgärder skulle det vara intressant att höra statsrådets åsikt
            om vilka säråtgärder som kan bli nödvändiga i hans tankevärld.
            Det behöver inte vara så mycket av bindningar så här långt, men
            vissa tankegångar finns kanske.
          </note>
          <note xml:id="i-1c4efa682c717b51-0">
            Tänker sig statsrådet att införa s.k. positiv särbehandling?
            Ett sådant förslag har lagts fram. Jag reserverade mig, eftersom
            jag inte tror på det. Men förslaget lades fram därför att det
            var bråttom - vi ryckte ut den här saken, just därför att det
            var bråttom. Det hade således varit kul om det under hösten hade
            kommit någonting om detta.
          </note>
          <note xml:id="i-8d6af3d77d623a85-0">
            Planeras andra säråtgärder? När ett antal säråtgärder skall sättas
            in finns alltid risken att det blir en
          </note>
          <note xml:id="i-06b1804c17d287a0-0">
            "orgie" i social ingenjörskonst och projektverksamhet.
          </note>
          <note xml:id="i-6e8e631d297683fc-0">
            Vi menar att det viktigaste är att diskutera vilka generella
            åtgärder som är bra för Sverige, och därmed också för invandrarna.
            Vi i vårt parti är också beredda att diskutera säråtgärder som
            kan vara nödvändiga.
          </note>
          <note xml:id="i-37e32c05578c1b5a-0">
            Något måste ju göras även på kort sikt. Vi kan inte vänta på
            det fullkomliga samhället om 10, 15, 20 eller
          </note>
          <note xml:id="i-60557bddba878b6c-0">
            25 år, utan vi måste vara beredda att diskutera också saker på
            kort sikt. Från vårt håll är vi beredda att göra det. Vi är alltså
            gärna konstruktiva. Men ni måste också titta på de heliga korna
            och leda en och annan till slakt!
          </note>
          <note xml:id="i-2112c25b2ca72ecf-0">
            Anf. 5 MARIANNE ANDERSSON (c)
          </note>
          <note xml:id="i-dec7dd739871a9ba-0">
            Fru talman! Också jag tackar för svaret.
          </note>
          <note xml:id="i-4f76188a76d6845b-0">
            Alla vet att situationen på arbetsmarknaden är fortsatt mycket
            svår. Svårast är den för invandrarna.
          </note>
          <note xml:id="i-1d42abf331675234-0">
            Liksom Juan Fonseca och Gustaf von Essen sitter också jag med
            i Invandrarpolitiska kommittén, vilken har i uppgift att underlätta
            invandrarnas delaktighet och integration i det svenska samhället.
            Den viktigaste förutsättningen för det är naturligtvis att man
            har ett arbete.
          </note>
          <note xml:id="i-57be0e15c869d09c-0">
            Redan under 80-talet, då det var en överhettad arbetsmarknad,
            hade invandrare svårt att få arbete.
          </note>
          <note xml:id="i-5c9c500e489cc6cf-0">
            Särskilt gällde det akademiker - även de som hade utbildats i
            Sverige. Under de senaste åren med hög arbetslöshet har klyftorna
            mellan svenskars och invandrares arbetslöshet ökat.
          </note>
          <note xml:id="i-dcac1e19c15a9081-0">
            I det delbetänkande som nämns i svaret har vi i kommittén mycket
            tydligt beskrivit detta. Vi skulle behöva få 111 000 fler invandrare
            i arbete för att nå den nivå som gäller för svenskar, vilken inte
            heller är särskilt bra.
          </note>
          <note xml:id="i-c55fddb481583344-0">
            Vi har försökt att beskriva de ekonomiska och, naturligtvis,
            sociala konsekvenserna för samhället och för den enskilde för
            att alla skall inse vidden av det här problemet och för att nå
            förståelse för att någonting verkligen måste göras.
          </note>
          <note xml:id="i-b1cb04751fbe1056-0">
            Fru talman! Vi har här det kanske allra allvarligaste samhällsproblemet
            i Sverige. Vi sitter på en krutdurk som hotar att explodera i
            form av utanförskap, segregation och motsättningar mellan svenskar
            och invandrare. Det finns en mängd tecken som tyder på det.
          </note>
          <note xml:id="i-88130bd5d668a14c-0">
            Alltför länge har problemen ändå på något sätt sopats under mattan
            - ofta i jämlikhetens namn. Socialdemokraterna har inte någon
            särskilt lysande historia där. Det var ju under stort motstånd
            från er socialdemokrater som t.ex. invandrarpraktiken under förra
            mandatperioden infördes. Motivet var att undvika särbehandling.
            Men problemet är bara att negativ särbehandling rådde då - och
            en sådan råder också nu.
          </note>
          <note xml:id="i-cb6ab183958d4a62-0">
            Det är naturligtvis bra med de åtgärder som arbetsmarknadsministern
            beskriver i svaret, men det här är långt ifrån tillräckligt. Projekt
            är gott och väl, men viktigast av allt måste ändå vara att släppa
            loss den kraft som finns hos invandrarna själva.
          </note>
          <note xml:id="i-1eb49b2d63d8b208-0">
            Vi vet ju att många av dem som kommer till vårt land är initiativrika
            personer som ofta har stora kunskaper som skulle kunna vara till
            mycket stor nytta för det svenska samhället. Vi tar dock inte
            vara på det. Vi måste ge dem möjligheter att använda nämnda förmåga
            och kraft. Det skulle vara tillväxtfrämjande!
          </note>
          <note xml:id="i-28a19aa647007152-0">
            I betänkandet Arbete åt invandrare finns det några sådana förslag.
            En del kan tycka att det är fråga om särbehandling, social ingenjörskonst
            och vad det nu är som nämnts här. Jag tror dock att det är viktigt
            att göra något av det slaget. Jag tänker särskilt på förslaget
            om en särskild bankgaranti för invandrare som vill starta företag.
            Det är då fråga om låga belopp; just för att man skall få låna
            pengar så att man har en chans att starta företag då ingen ställer
            upp för en. Det är ju mycket svårt på kreditmarknaden i dag.
          </note>
          <note xml:id="i-695b6c8e5563bf13-0">
            Jag är besviken över att tillväxtpropositionen inte innehåller
            något sådant. Självklart är det svårt att föregripa remissbehandling
            o.d. Men med tanke på situationens allvar skulle det ha varit
            en värdefull signal om åtminstone något av förslagen i det aktuella
            betänkandet hade funnits med i tillväxtpropositionen.
          </note>
          <note xml:id="i-836d974538fc8e57-0">
            Jag ställde i våras en fråga till arbetsmarknadsministern om
            just bankgarantin. Det gällde då ett liknande förslag. Svaret
            var då mycket vagt och undvikande.
          </note>
          <note xml:id="i-e57666ea31868a83-0">
            Nu vill jag fråga: Vilken inställning har arbetsmarknadsministern
            till just det förslag som nu föreligger?
          </note>
          <note xml:id="i-b22b95090fc68965-0">
            Det finns också en del andra förslag i betänkandet.
          </note>
          <note xml:id="i-5d0cfbb46f80db25-0">
            Det gäller då stöd för att gynna tillkomsten av konsultföretag
            som invandrare kan driva för att hjälpa svenska företag med import
            och export beträffande länder som invandrare har större kunskaper
            om - ett område där invandrarna har större kompetens - än vi i
          </note>
          <note xml:id="i-174bbfb75b015f3d-0">
            Sverige har.
          </note>
          <note xml:id="i-22b978a9f9785810-0">
            Det gäller också program för både privata och offentliga arbetsgivare,
            så att en större andel invandrare kan nås. Det talas även om kvotering.
            Inte heller jag tycker om ordet kvotering. Som jag ser detta är
            det inte fråga om kvotering. Det är mera fråga om att sätta sig
            ner och fundera över vilken kompetens vi faktiskt kan finna hos
            invandrare. Dessutom gäller det att litet bredare titta på frågan
            om vad kompetens egentligen är. Då blir det ett annat innehåll
            i förslaget, och det är det som är i varje fall min avsikt med
            detta.
          </note>
          <note xml:id="i-7c81590be7175731-0">
            Vidare finns det ett förslag om lönebidrag till invandrare som
            har särskilt svårt att få sysselsättning på ordinarie arbetsmarknad.
            Kanske kan man säga att den som är till åren kommen och som har
            svårt med språket och som har dålig utbildning är lika arbetshandikappad
            som den som har ett fysiskt handikapp.
          </note>
          <note xml:id="i-9d9139ee5c76f784-0">
            Sedan finns det förslag om t.ex. lokala sysselsättningsprojekt
            för invandrare. Det är naturligtvis inte tillräckligt för att
            vi skall kunna nå en balans på arbetsmarknaden. Kommittén kommer
            att jobba vidare med dessa frågor, eftersom det behövs otraditionella
            åtgärder för att vi skall kunna komma till rätta med problemet.
            Men något borde faktiskt ha gjorts nu i höst. Det är synd att
            inte något sådant finns med.
          </note>
          <note xml:id="i-a87c17e320e40d27-0">
            Också i övrigt är svaret vagt. Förslagen kan komma att utmynna
            i en arbetsmarknadspolitisk proposition till våren, sägs det.
            Jag vill då ställa den konkreta frågan:
          </note>
          <note xml:id="i-b5ca8d96cad3a643-0">
            Blir det några förslag, och har regeringen några andra egna tankar
            när det gäller att underlätta arbetsmarknaden för invandrare?
          </note>
          <note xml:id="i-4d38a77f5fbe1069-0">
            Anf. 6 Arbetsmarknadsminister ANDERS
          </note>
          <note xml:id="i-7006d299faa7f0d7-1">
            SUNDSTRÖM (s)
          </note>
          <note xml:id="i-f23fb7ec5e43d69f-0">
            Fru talman! Jag börjar bakifrån med Marianne
          </note>
          <note xml:id="i-94a28bcffdbc3c29-0">
            Andersson för att så småningom landa hos Juan Fonseca.
          </note>
          <note xml:id="i-d5ff213ca9705738-0">
            Till att börja med vill jag säga att det jobb som Invandrarpolitiska
            kommittén gör är väldigt bra. Framför allt vågar man ta ut svängarna
            och komma med litet nya idéer och tankar. Det är mycket som man
            aldrig vågar prata om. Det är sällan man försöker sig på något
            nytt. Ibland är det väldigt "tvättat" redan i kommittéerna, men
            här försöker man verkligen hitta litet nya grepp.
          </note>
          <note xml:id="i-aa5d12c60a629024-0">
            I regeringen är det den ansvarige ministern, Leif
          </note>
          <note xml:id="i-92d499f42f9d355d-0">
            Blomberg, som bereder detta. De förslag som kommit rör i huvudsak
            näringspolitikens område. Det handlar om bankgarantier, etableringsstöd
            och utvecklingsprogram. Det finns också ett par förslag som berör
            arbetsmarknadspolitiken.
          </note>
          <note xml:id="i-437f44aa539b13c3-0">
            Dessa förslag jobbas det med hos Leif Blomberg.
          </note>
          <note xml:id="i-f36bf99f3689550f-0">
            Jag tror att det är för tidigt att i dag säga vilka av förslagen
            som kan bli verklighet i Sveriges riksdag.
          </note>
          <note xml:id="i-3d9a5f848e0d25d0-0">
            Jag tycker ändå att mycket av det här är idéer som för mig känns
            väldigt riktiga. Många är prövade inom andra områden. Det finns
            liknande situationer, framför allt inom det område som jag har
            ansvar för, nämligen regionalpolitiken. Där finns det samma problembild
            som invandrarområdet. I den meningen tycker jag att det här känns
            vettigt.
          </note>
          <note xml:id="i-150b476d65134f8b-0">
            Marianne Andersson berör frågan om bankgarantier eller statliga
            säkerheter utöver det som marknaden kan erbjuda. Detta har - med
            stor framgång faktiskt -
          </note>
          <note xml:id="i-7bef971e16099cc8-0">
            använts i den typen av verksamhet.
          </note>
          <note xml:id="i-8814a2c2c0672956-0">
            Sedan tänker jag kommentera Gustaf von Essens inlägg på några
            punkter. Jag känner inte igen mig beträffande detta med att regeringen
            inte skulle vilja satsa på generella åtgärder. Jag vill göra Gustaf
            von
          </note>
          <note xml:id="i-1c7e8b65ffcb9f4e-0">
            Essen uppmärksam på att denna regering lägger mer av generella
            åtgärder inom den ekonomiska politiken än vad den förra regeringen
            gjorde. Jag har t.ex. på det område som jag har ansvar för genomfört
            ganska omfattande besparingar som har överförts till andra politikområden.
            Jag tänker på sådant som är av mer generell karaktär. Den största
            generella insatsen är ju budgetsaneringen.
          </note>
          <note xml:id="i-72bace4f6454c71d-0">
            Jag vill också säga att jag inte känner igen mig i den beskrivning
            Gustaf von Essen ger av mig som socialdemokrat. Vi socialdemokrater
            skulle inte förstå företagandets villkor. Jag tror att det är
            viktigt att komma ihåg att om vi tittar över en litet längre tid
            så har Socialdemokraterna under långa perioder faktiskt varit
            det näst största företagarpartiet. Vi var ett väldigt stort företagarparti
            i det senaste valet och det har funnits val då vi t.o.m. har varit
            större som företagarparti än vad Gustaf von Essens parti har varit.
          </note>
          <note xml:id="i-844a6f0e92f09913-0">
            Det har att göra med att många av de små företagarna har en mycket
            stark koppling till den privata konsumtionen. Det gäller t.ex.
            entreprenörer som jobbar mot hushållen. Jag tror alltså att det
            finns en väldigt stor förståelse.
          </note>
          <note xml:id="i-789b44ff09b7d6ad-0">
            Gustaf von Essen nämner några exempel på sådant som vi ger oss
            på. I fråga om socialbidragen säger vi exempelvis att vi kommer
            med ett nytt förslag. Inom mitt område vill vi samordna resurser
            när det gäller socialbidrag, försäkringskassa, arbetslöshetsförsäkring
            och arbetsmarknadspolitik. Vi försöker alltså att balansera detta
            med med åtgärder på kort och lång sikt och detta med generella
            och selektiva åtgärder.
          </note>
          <note xml:id="i-47e631e2e1ec71e4-0">
            Sten Andersson säger att dagens politik har misslyckats. Jag
            skulle litet överraskande kunna säga ja där. Jag anser att vår
            generation politiker på en viktig punkt har misslyckats. Vi är
            nämligen den första generationen riksdagsmän, också Sten Andersson,
            som har vallat upp en statsskuld till sina barn. Det måste vara
            väldigt tungt för Sten Andersson att åka hem från riksdagen och
            lämna efter sig en enorm statsskuld. I den meningen har Sverige
            i förhållande till exempelvis Norge misslyckats. Detta ägnar åtminstone
            jag mycket tid åt att försöka få oss ur. Jag hoppas att jag, när
            jag åker hem, kan visa att åtminstone jag har varit med om att
            vända utvecklingen.
          </note>
          <note xml:id="i-5276513caee7ceeb-0">
            Däremot tycker jag inte att Sten Andersson är med och försöker
            lösa detta. Jag uppfattar honom som en kategorisk nej-sägare till
            allt som innebär selektiva insatser. Det tror jag är fel. Det
            har visat sig att de samhällen där marknadsekonomin fullt ut får
            råda blir brutala, hårda klassamhällen. Det behövs selektiva åtgärder.
            Det behövs särskilda insatser för dem som far illa. Jag tycker
            alltså inte att Sten Andersson pekar på några bra lösningar.
          </note>
          <note xml:id="i-843d5d3f9a659980-0">
            Sedan över till Juan Fonseca, som ju egentligen har framställt
            denna interpellation och som borde få mer av svaret - jag skall
            ägna mer av mitt nästa inlägg åt det. De exempel som Juan Fonseca
            pekar på är för mig väldigt riktiga. Det handlar om kunnande och
            kompetens. Det handlar om entreprenörskap bland invandrare - som
            ju ofta är väldigt duktiga entreprenörer. Det handlar om långsiktighet
            - om näringspolitik, utbildningspolitik, skattepolitik och kompetens.
          </note>
          <note xml:id="i-a0c8ca192143a32d-0">
            Det handlar naturligtvis också om arbetsmarknadspolitik, och
            vad jag vill bidra med är framför allt att se till att vi kan
            samköra de olika stöd som finns såsom kommunernas socialbidrag
            och socialministerns försäkringsstöd. Mina områden där är arbetsmarknadspolitiken
            och arbetslöshetsförsäkringen.
          </note>
          <note xml:id="i-318b8c27604288a3-0">
            Därför har jag i tillväxtpropositionen lagt fram ett förslag
            om att få i gång en sådan försöksverksamhet där vi ser över dessa
            sektorer som helhet.
          </note>
          <note xml:id="i-d9a50c21ca7fc3d3-0">
            Anf. 7 JUAN FONSECA (s)
          </note>
          <note xml:id="i-9c69d735cac8aaa9-0">
            Fru talman! Låt mig ta upp två saker som jag tycker är viktiga
            i den här debatten. Den ena är att vi någon gång måste bestämma
            oss för att höja blicken när det gäller invandrarfrågor. Någonstans
            måste vi bestämma oss för att för en gångs skull inte betrakta
            dessa grupper som tillfälliga gäster som är utanför det svenska
            samhället. Vi är en grupp som lever här och som kommer att leva
            här. Vi har barn och vi växer här.
          </note>
          <note xml:id="i-816ccb4ecf4725d2-0">
            Man måste titta på hur den totala arbetsmarknadspolitiken skall
            passa in när det gäller de här grupperna och på hur man skall
            ta vara på den idérikedom och skaparkraft som finns i dessa grupper.
            Vi måste bejaka den mångfald som finns för att kunna utveckla
            arbetsmarknaden. Arbetsmarknaden kommer att se annorlunda ut om
            några år. Det är vad det handlar om.
          </note>
          <note xml:id="i-af5bc1cc0538cd47-0">
            Jag tror att vi genom att betrakta dessa grupper som en stor
            skaparkraft i vårt land också skulle börja se dem som en konkret
            grupp som kommer att bidra med egna idéer, initiativ och företag
            för att utveckla
          </note>
          <note xml:id="i-5761e3262b9cd9c2-0">
            Sverige. Det kan hända att Sverige kommer att se annorlunda ut
            jämfört med hur det har gjort fram till i dag. Detta är viktigt
            att ta med i sammanhanget.
          </note>
          <note xml:id="i-4c8acc8e7896d427-0">
            Sedan gäller det själva särbehandlingsdebatten.
          </note>
          <note xml:id="i-567a7491982389af-0">
            Detta har diskuterats, och det har lagts olika typer av förslag
            om att positivt särbehandla olika grupper i vårt land. Man diskuterar
            satsningar för ungdomar som är arbetslösa. Kvinnor skall kunna
            få låna pengar för att starta eget osv. Men när frågan om invandrare
            kommer upp, reagerar alltid Sten Andersson otroligt kraftigt.
            Det känner jag till.
          </note>
          <note xml:id="i-b0d563104360c6fa-0">
            Det förslag som den parlamentariska kommittén lägger fram är
            ganska enkelt. Jag skulle gärna vilja rekommendera Sten Andersson
            att läsa kommitténs konkreta förslag; det får inte skapas något
            slags förvirring om vad det egentligen är för förslag vi lägger
            fram. Det står att privata och offentliga arbetsgivare bör upprätta
            och genomföra särskilda program som resulterar i att invandrare
            skall anställas i större utsträckning än i dag. Detta är ingenting
            annat än en utmaning till näringslivet att anställa människor.
          </note>
          <note xml:id="i-4ffb1ac3b115c982-0">
            När det gäller allt det som Gustaf von Essen har redovisat vill
            jag säga att ingen av oss som sitter i kommittén egentligen tycker
            att kvoteringen måste förverkligas. Vi har dock insett att vi
            i Sverige har hamnat i en situation där stora grupper av invandrare
            fullständigt står utanför arbetsmarknaden. Vi har en arbetslöshet
            som bland en del grupper är uppe i 50-
          </note>
          <note xml:id="i-5f6291f384538020-0">
            60 %. Detta förslag visar bara på tillståndet i landet.
          </note>
          <note xml:id="i-885bb099502de9fc-0">
            Anf. 8 MARIANNE ANDERSSON (c)
          </note>
          <note xml:id="i-650879672b683634-0">
            Fru talman! Apropå det här med särbehandling vill jag säga att
            den debatt som var efter det att delbetänkandet hade lagts i somras
            egentligen bara visade att de som debatterade inte hade läst vad
            som står i betänkandet. Det verkade på debatten som om det fanns
            med en mängd stödåtgärder - det gällde stora belopp
          </note>
          <note xml:id="i-250a953dc32207ac-0">
            - och att man nu skulle stödja invandrare på ett alldeles exceptionellt
            sätt. Men det handlar inte om det i de förslag som är lagda, utan
            det handlar om precis sådana åtgärder som vi har vidtagit för
            många andra grupper tidigare.
          </note>
          <note xml:id="i-244b53f457908c14-0">
            Jag vill återkomma till det svar som jag fick av arbetsmarknadsministern
            när det gäller frågan om bankgaranti. Arbetsmarknadsministern
            säger att detta har använts på andra områden med mycket bra resultat.
            Då är det ju beprövat! Således borde det inte vara så förtvivlat
            svårt att i alla fall införa denna ganska enkla åtgärd inom det
            här området, där situationen är så akut.
          </note>
          <note xml:id="i-00a11cf80aed1e5a-0">
            Sedan gömmer sig arbetsmarknadsministern litet grand bakom att
            det här hör till Näringsdepartementets område. Men jag är alldeles
            övertygad om att regeringen samarbetar när det gäller t.ex. tillväxtpropositionen,
            så den frågan, som faktiskt inte behövde vara så komplicerad,
            borde man ha kunnat diskutera.
          </note>
          <note xml:id="i-9b61f11327175b98-0">
            Det rör sig alltså om små belopp. Det handlar om människor som
            vill starta en egen verksamhet för att kunna komma i gång, men
            som inte kan få borgen eller något sådant så att de kan få låna
            pengar. Det är alltså ganska enkelt egentligen.
          </note>
          <note xml:id="i-674dbf67d0e36825-0">
            Jag tycker att det är synd att inte några av våra förslag tagits
            med i tilläggspropositionen. Jag upprepar det. Jag skulle vilja
            fråga arbetsmarknadsministern om det inte är möjligt att komma
            med något särförslag som gäller just detta, i stället för att
            vänta till långt fram i vår när det eventuellt skall komma en
            stor arbetsmarknadspolitisk proposition. Jag fick inte svar på
            den frågan heller.
          </note>
          <note xml:id="i-221ad349d511b8b0-0">
            Man borde kunna göra någonting snabbt. Vi befinner oss i en akut
            situation, och jag är mycket oroad för vad som kommer att hända
            i Sverige om vi inte visar att vi gör någonting och att vi uppmuntrar
            den egna kraften hos de människor som har kommit till vårt land.
            Det är detta det handlar om.
          </note>
          <note xml:id="i-afbdaa57c5c8acdd-0">
            Anf. 9 STEN ANDERSSON (m)
          </note>
          <note xml:id="i-f19222d06d0ba9cc-0">
            Fru talman! Först vill jag vända mig till Juan Fonseca som alltid
            schabloniserar när jag är med i debatten. Jag var faktiskt på
            Kockums under 70-talet och under sju år heltidsengagerad på en
            avdelning där majoriteten icke var svenskar. Jag blev omvald sju
            år i rad, så min kontakt med verkligheten är kanske inte fullt
            så begränsad som Juan Fonseca tror.
          </note>
          <note xml:id="i-d52e72d894be8506-0">
            Fru talman! På 60-talet hade vi en enorm invandringsvåg till
            Sverige. De som kom hit fick faktiskt inte mycket hjälp av det
            svenska samhället. Man kom kanske med båt till Malmö eller Göteborg,
            steg i land vid Eriksbergs varv en söndagkväll och började jobba
            ett par dagar senare. Det var inte helt problemfritt för de människorna
            att komma till ett nytt land. Men de klarade sig förhållandevis
            bra.
          </note>
          <note xml:id="i-35dbcb14f8e91e7b-0">
            Jag har fått den uppfattningen, som Gustav von
          </note>
          <note xml:id="i-b784a587191bc85e-0">
            Essen säger, att ju mer vi politiker med vår ingenjörskonst har
            lagt oss i problemen, desto större har de faktiskt blivit. I stället
            borde vi ha lärt oss av en del positiva ting som är baserade på
            60-talets invandrarvåg och applicerat dem på den situation som
            råder i dag.
          </note>
          <note xml:id="i-8b6b7b3acad7ba16-0">
            Jag är ingen konsekvent nej-sägare. Jag är, både som människa
            och som politiker, för förändringar.
          </note>
          <note xml:id="i-04a060905936d051-0">
            Men jag tycker att en förändring skall baseras på positiva erfarenheter.
            Man skall inte förändra för förändrandets egen skull.
          </note>
          <note xml:id="i-8ca07f7a4cd16549-0">
            Låt oss som exempel när det gäller att få kredit eller banklån
            ta två personer, en svensk och en icke svensk, som vill starta
            taxiföretag. De är alltså på samma marknad. Skall då den som inte
            är svensk få bättre villkor på banken? Skall han kunna köpa sin
            bil billigare? Då har han helt klart en konkurrensfördel.
          </note>
          <note xml:id="i-61842409dda94e1f-0">
            Det är sådant vi måste komma fram till.
          </note>
          <note xml:id="i-06514aa6bed9ccc6-0">
            Till sist, fru talman och herr statsråd, är jag mycket väl medveten
            om min del i den ekonomiska skulden. Det känns tungt att jag har
            hjälpt till att skapa den situation som vi har i dag. Men det
            går inte att säga att man inte kan göra som andra samhällen där
            det råder full marknadsekonomi, därför att det där är så hårt
            och kallt. Jag tycker att statsrådet borde gå utanför detta hus.
            Är det något samhälle som i dag är hårt och kallt är det faktiskt
            Sverige.
          </note>
          <note xml:id="i-ce21f230f2083ca6-0">
            Anf. 10 GUSTAV VON ESSEN (m)
          </note>
          <note xml:id="i-25241de11f9712d4-0">
            Fru talman! Herr statsråd! Vi talade om generella åtgärder och
            företagsklimat. Visst har den nuvarande riksdagsmajoriteten och
            regeringen vidtagit en rad generella politiska åtgärder. Det skulle
            ha varit fruktansvärt om så inte hade skett. Det är bara fråga
            om vilken riktning de har.
          </note>
          <note xml:id="i-c2cddab983d4a837-0">
            När man talar om att skapa bra klimat för företagandet och företagarna
            har vi mest kunnat se höjda skatter, höjda arbetsgivaravgifter
            och det här momsinbetalningseländet som nu skall genomföras. Jag
            tror faktiskt inte att de socialdemokratiska företagarna tycker
            att just den delen av den socialdemokratiska politiken är särskilt
            bra. Jag tror till och med att socialdemokratiska företagare är
            rätt intresserade av att förändra arbetsrätten. Men i era led
            är LO mycket viktigare än företagarna. Därför blir det bara återställare
            och knappast några förändringar. Det är det som är det tragiska,
            och det var det jag sade var tragiskt för landet.
          </note>
          <note xml:id="i-053c5d4f8fe6d38b-0">
            Vi behöver nya grepp. Vi behöver generella åtgärder av en ny
            typ. Då får politikerna se något tillbaka.
          </note>
          <note xml:id="i-15f8b7459891607f-0">
            Det är klart att det är fråga om heliga kor. Det gäller arbetsrätten,
            det är frågan om hur vi skall få tjänstesektorn att fungera bättre
            genom att sänka kostnaderna för skatt, arbetsgivaravgifter och
            sådant. Det är fråga om att kanske ge lån i stället för bidrag
            till den som utbildar sig. Det kanske är fråga om att ställa ökade
            krav på invandrarna också, i så motto att man skall bryta passiviteten
            och att de själva skall ta ett större ansvar för sin egen integration.
            Det är kanske att växla socialbidrag mot prestationer.
          </note>
          <note xml:id="i-5b51d3de9dd3d630-0">
            Jag noterar med intresse statsrådets funderingar på att försöka
            samordna bidragssystemen. Det tror jag är viktigt. Man måste titta
            på detta.
          </note>
          <note xml:id="i-1078c6ecf4f352d9-0">
            Jag vill också säga något om generella åtgärder och besparingar
            inom statsrådets område. En av de stora besparingsposterna som
            statsrådet har lyckats med är, som jag förstår det, misslyckandet
            med RAS.
          </note>
          <note xml:id="i-4774243852f84366-0">
            Det var där man häromdagen i tidningen såg att de stora pengarna
            hämtades in och att det inte blev så stora kostnader. Det är en
            besparing i sig och kanske är den bra för ränteutvecklingen.
          </note>
          <note xml:id="i-a165177845030c71-0">
            Jag tror att vi måste diskutera dessa heliga och svåra saker.
            Vi måste också, som jag sade tidigare, vara beredda att titta
            på säråtgärder och pröva dem positivt. Jag vill verkligen understryka
            att jag inte är emot att vi också tar upp detta till ordentlig
            diskussion i kommittéarbetet, så får vi se vad som händer sedan.
          </note>
          <note xml:id="i-f058ea22ac6227ad-0">
            Anf. 11 Arbetsmarknadsminister ANDERS
          </note>
          <note xml:id="i-7006d299faa7f0d7-2">
            SUNDSTRÖM (s)
          </note>
          <note xml:id="i-0b5479fd3657487f-0">
            Fru talman! Jag börjar med att vända mig till Juan
          </note>
          <note xml:id="i-a6623ea3efe6e29a-0">
            Fonseca som har startat den här interpellationsdebatten. Jag
            tror att den enskilt absolut viktigaste åtgärden för att skapa
            jobb är tillväxt. Det finns ingen annan åtgärd som alls har samma
            kraft som tillväxt.
          </note>
          <note xml:id="i-0c526f2376eaadd4-0">
            När vi pratar om de framgångsrika 50- och 60-
          </note>
          <note xml:id="i-0d119a13122e4662-0">
            talen, när man kunde gå direkt från båten och få jobb, skall
            vi komma ihåg att under 50-talet fördubblades reallönerna. Sedan
            gjordes den bravaden om en gång till på 60-talet. Det är klart
            att det i skenet av detta också fanns väldigt många jobb.
          </note>
          <note xml:id="i-dda7cb65cad52225-0">
            Jag anser att det huvudsakliga, som också är regeringens politik,
            är att gå bort från detta gigantiska budgetunderskott. Det som
            vi pekar på i tillväxtpropositionen, lägger fram en mängd förslag
            om och anger inriktningar för handlar om att öka tillväxten.
          </note>
          <note xml:id="i-9d0352af5bd46bb4-0">
            Det handlar om att få ned räntan, det handlar om lönebildning,
            det handlar om konkurrens inom de sektorer som i dag inte är utsatta
            för konkurrens, det handlar om utbildning och kompetens, för att
            nämna ett område som Juan Fonseca tog upp. Bara inom arbetsmarknadspolitikens
            område avsätts tillsammans med EU 3½ miljarder kronor under perioden
            1995-
          </note>
          <note xml:id="i-f2022b9263827eba-0">
            1999 för att öka kompetensen hos alla dem som har just den svaga
            utbildning som Juan Fonseca pratar om.
          </note>
          <note xml:id="i-898dd6891cdd07e5-0">
            Det handlar om internationaliseringen, som Juan
          </note>
          <note xml:id="i-27a9d9968d11d37a-0">
            Fonseca var inne på och som jag också vill betona, nämligen just
            detta att se till att en betydligt större andel av den svenska
            befolkningen på ett naturligt sätt kan röra sig i en internationell
            miljö. Varför då inte utnyttja alla de människor som har denna
            egenskap, denna begåvning och denna kunskap med sig redan när
            de kommer till vårt land? Internationaliseringen har en oerhörd
            betydelse för tillväxten.
          </note>
          <note xml:id="i-3e966bcbdf9ce9a3-0">
            På alla de här områdena känner jag att vi driver frågan om tillväxt.
            Det handlar om generella åtgärder, men det handlar också om speciella
            åtgärder.
          </note>
          <note xml:id="i-875b5dc03591d5a0-0">
            Frågan om positiv särbehandling skulle jag kunna knyta ihop med
            Sten Anderssons beskrivning av hur man får låna pengar. Jag måste
            få säga att när Sten
          </note>
          <note xml:id="i-3e9f28f7676ecf8e-0">
            Andersson beskriver hur man får en kredit i svenskt banksystem
            tycker jag att han faktiskt är litet naiv.
          </note>
          <note xml:id="i-b742b84627b8d96d-0">
            En bankförbindelse bygger ofta, det vet alla, på en ganska lång
            relation. Det finns en omfattande dokumentation om att invandrare,
            även om de har en lika bra eller bättre affärsidé, har problem
            med att få låna pengar. Den svenske taxichaufför som Sten Andersson
            tar som exempel, som har ett svenskt namn, som har sina släktingar
            på orten, som har en lång meritlista att peka på har naturligtvis
            långt mycket större möjligheter att få kredit i banken än en människa
            som är helt okänd och som kommer från ett annat land.
          </note>
          <note xml:id="i-a9412b22fc9498c8-0">
            Man behandlas inte lika i dag. Jag tror att alla känner till
            det. Alla, i vart fall vi som kommer från vanliga familjer och
            vanliga förhållanden, och det gör ju Sten Andersson, har också
            personligen upplevt förändringen att gå in på en bank under en
            tid i förvandling, när man fått nya jobb och hamnat i andra positioner
            i samhället.
          </note>
          <note xml:id="i-83f5c2f3e16c8fcb-0">
            Jag tror alltså att det behövs särskilda åtgärder. Då de söker
            jobb sorteras många uppenbarligen bort när arbetsgivaren läser
            namnet, och banker är inte bättre än arbetsgivare i det fallet.
            Positiv särbehandling innebär i sak att man skall försöka åstadkomma
            att invandrare får samma behandling som alla andra.
          </note>
          <note xml:id="i-b7a576bba0cf28cd-0">
            Positiv särbehandling ger intrycket att de skall få en bättre
            behandling, men det innebär att åtgärder vidtas som gör att de
            får ungefär samma behandling som alla andra. Det får de inte i
            en bank i dag, för att ta det exemplet.
          </note>
          <note xml:id="i-2c1399bb39961bd7-0">
            Marianne Andersson tar upp frågan varför en del av de förslag
            som kommittén levererade inte finns med i tillväxtpropositionen.
            Bakom detta ligger att de förslag som ni lade fram fortfarande
            var föremål för hantering och beredning i kanslihuset och att
            man även ville lyssna på remissinstansernas synpunkter.
          </note>
          <note xml:id="i-2aff690d840e8736-0">
            Jag kan inte i dag svara på i vilken takt era förslag kommer
            att lämnas till riksdagen eller vilka som sorteras bort. Den beredningen
            pågår.
          </note>
          <note xml:id="i-6e578278be5c83e9-0">
            Det kan kännas som ett otillfredsställande svar, men det är ett
            korrekt svar, för så är det. Vi får se hur mycket av detta som
            kan läggas fram.
          </note>
          <note xml:id="i-a1fb9fd21bb2a680-0">
            Sten Andersson säger att det är politiken som har skapat problemet
            med klyftorna i samhället. När medborgarna får mer inflytande,
            när politiken får ett större inflytande växer klyftorna i samhället.
            Jag skulle vilja veta vilken kunskap och vilken vetenskap
          </note>
          <note xml:id="i-451e14e1bcd0681c-0">
            Sten Andersson lutar sig mot när han säger detta. Det skulle
            vara väldigt intressant att få veta vad han bygger den iakttagelsen
            på, vilka samhällen han relaterar till. Han säger att ju mer av
            politiskt inflytande som finns i samhället desto större blir orättvisorna.
            Det skulle vara oerhört intressant att få det dokumenterat.
          </note>
          <note xml:id="i-7b217e58f4a6b383-0">
            Gustav von Essen tar upp en allmänpolitisk fråga som jag försökte
            besvara i mitt förra anförande. Jag håller inte med honom. Jag
            tycker att socialdemokratin har skapat möjligheter för många småföretagare
            genom ett fint välfärdssamhälle.
          </note>
          <note xml:id="i-974f5976a5c06de0-0">
            Anf. 12 JUAN FONSECA (s)
          </note>
          <note xml:id="i-f20d7f9ac4b2cb71-0">
            Fru talman! Jag skall avsluta den här debatten med att säga att
            vi befinner oss i en situation där vi någonstans måste välja.
            Vi måste bestämma oss för att på allvar få in de grupper på arbetsmarknaden
            som i dag står utanför. Annars kommer vårt samhälle att präglas
            av enorma sociala konflikter. De barn med invandrarbakgrund som
            känner att de inte är välkomna på den svenska arbetsmarknaden
            därför att de ser annorlunda ut i jämförelse med mig eller andra
            kommer aldrig att acceptera att det land de tillhör diskriminerar
            dem.
          </note>
          <note xml:id="i-843cb56740d2a11d-0">
            Om vi inte förstår det allvar som finns i dag - jag vet att Anders
            Sundström förstår, men möjligen finns det andra här som inte förstår
            - kommer vi att få enorma problem i vårt land.
          </note>
          <note xml:id="i-8415df7d3b3a207b-0">
            Ett integrerat Sverige kräver nya lösningar, nya visioner och
            förändringar av institutioner och myndigheter vilka i dag inte
            motsvarar det nya samhället.
          </note>
          <note xml:id="i-ebca6bac8a994cd7-0">
            Det kan hända att det nya Sverige kommer att se mycket annorlunda
            ut. Jag kan ge en del exempel. Vi kommer kanske inte att ha alla
            jobb inom det gamla näringslivet, inom gamla typer av näringar
            i industrin.
          </note>
          <note xml:id="i-397ce2ed0d1ba7fb-0">
            I stället kommer vi kanske att ha en tredje sektor som måste
            utvecklas, och i den sektorn måste också invandrarna kunna få
            plats, med sin kunskap, sitt företagande och mycket annat.
          </note>
          <note xml:id="i-ff31da1b107c0ae7-0">
            Vi måste höja kunskap och kompetens bland de grupperna. Vi måste
            se till att det inte bara är det svenska språket det hela handlar
            om. Det gäller också att se till att människor som i dag bor i
            fattiga områden kan hänga med i högteknologiska utbildningar,
            högteknologisk kompetens och mycket annat, så att de också kan
            få del av kunskapssamhället.
          </note>
          <note xml:id="i-48c2107fb5286cdb-0">
            Vi måste också kunna positivt särbehandla. Om det är så att man
            inte ger jobb till invandrare och situationen förvärras måste
            vi på allvar börja prata om kvotering.
          </note>
          <note xml:id="i-e646fd2d0855efa9-0">
            Det kanske skall gå att ha egna företag bland de här grupperna.
            Det kanske är så att de bestämmer sig för att driva en egen bank.
            Why not, höll jag på att säga. När t.ex. italienarna kom till
            USA bildade de en bank, Bank of Italy, som i dag är Bank of America.
          </note>
          <note xml:id="i-90f31149b27c02a5-0">
            Det visade sig att den typen av bank också utvecklade det amerikanska
            samhället. Turkarna har en egen bank i Tyskland. Men när vi tar
            upp den här typen av frågor i Sverige betraktas vi som negativa.
          </note>
          <note xml:id="i-e596bf4fc947a60b-0">
            Vi måste decentralisera institutioner till kommunerna. Vi måste
            se till att arbetsförmedlingen, försäkringskassan och socialtjänsten
            samordnas. Vi måste se till att det blir mera fart på det här.
          </note>
          <note xml:id="i-1c45a2d4fd4f757f-0">
            Avslutningsvis tror jag att det viktigaste är att göra invandrarna
            till subjekt i arbetsmarknadspolitiken, inte objekt som fallet
            är i dag. Vi måste ge bemyndigande till de grupper som i dag saknar
            möjligheter till inflytande.
          </note>
          <note xml:id="i-ab748aa65c371042-0">
            Anf. 13 MARIANNE ANDERSSON (c)
          </note>
          <note xml:id="i-6485b889de8fefaf-0">
            Fru talman! Jag håller med om att svaret inte var särskilt tillfredsställande.
            Jag förstår detta med remissbehandling, men det här var ju faktiskt
            ett beprövat förslag. Jag hoppas verkligen att regeringen ser
            till att det händer någonting så att åtminstone några av de här
            förslagen blir genomförda.
          </note>
          <note xml:id="i-82f336a1736b53ff-0">
            När det gäller invandrarpolitiken i stort är egentligen delaktighet
            det absolut viktigaste honnörsordet.
          </note>
          <note xml:id="i-5b535f9eb2bea0d0-0">
            Vi har pratat om valfrihet och jämlikhet. Men delaktighet - att
            känna att man är med i samhället - är det absolut viktigaste enligt
            min uppfattning.
          </note>
          <note xml:id="i-671d51b6b14e4ff0-0">
            Delaktig blir man inte om man inte får ta ansvar, om det inte
            ställs krav på en så att man känner att folk faktiskt förväntar
            sig något av en. Man skall inte bara sitta och vänta på att något
            skall hända.
          </note>
          <note xml:id="i-1d0747381ea18a67-0">
            Vi måste bryta passiviteten. Vi har varit valhänta i
          </note>
          <note xml:id="i-ff9c7de4a79fd45e-0">
            Sverige på alla håll i den tidigare invandrarpolitiken.
          </note>
          <note xml:id="i-e03835772b658ece-0">
            Det har lett till en passivitet. Vi har haft någon sorts tycka-synd-om-tendens
            som jag inte alls tror är bra utan skadlig.
          </note>
          <note xml:id="i-3dadd99e647b1b33-0">
            Jag skulle önska att de människor som kommer till
          </note>
          <note xml:id="i-c96369b50699bb30-0">
            Sverige och får asyl här får följande signal från svenska folket
            och från samhället:
          </note>
          <note xml:id="i-0d511009bc25a476-0">
            Du är välkommen hit. Vi har ett ganska bra land.
          </note>
          <note xml:id="i-7da5e7b313ba0789-0">
            Vi har också problem, och det är inte alltid så lätt. Vi önskar
            att vi skall kunna hjälpas åt att leva i det här landet, att vi
            kan ta ansvar tillsammans för att lösa våra problem och göra något
            bra. Vi skall göra det gemensamt. Det kommer att kräva stora ansträngningar
            också av dig som kommer hit. Du kommer att få jobba ganska hårt
            med att lära dig svenska och att utbilda dig och annat. Vi har
            krav och förväntningar på dig. Du har också möjligheter, och vi
            skall göra vad vi kan för att underlätta för dig så att din förmåga
            kommer till sin rätt här i vårt land.
          </note>
          <note xml:id="i-547d26ad3b5feaa2-0">
            Jag tycker att det bör vara utgångspunkten för allt arbete med
            integration och invandrarfrågor över huvud taget samt också för
            Invandrarpolitiska kommittén. Jag tycker också att vi i kommittén
            diskuterar ganska mycket utifrån dessa förutsättningar. Jag hoppas
            att regeringen också tar till sig just det synsättet, för jag
            tror att det är det som är möjligheten för att lösa problemen.
          </note>
          <note xml:id="i-259f6925b43d034c-0">
            Anf. 14 GUSTAF VON ESSEN (m)
          </note>
          <note xml:id="i-e2b7a306d4dbdc7e-0">
            Fru talman! Herr statsråd! Jag har den åsikten att det finns
            en klar och entydig underliggande diskriminering av invandrare
            i Sverige.
          </note>
          <note xml:id="i-421e57cd07c66202-0">
            Väldigt många invandrare är i underläge, inte för att de har
            mindre utbildning eller lägre kompetens utan just för att de är
            invandrare. Det krävs kompensatoriska åtgärder för att utjämna
            detta underläge och få upp det på ett nolläge ungefär som statsrådet
            själv uttryckte det tidigare. Sådana åtgärder, vad det nu kan
            vara, är jag beredd att pröva i utredningen. Men jag tror däremot
            inte på en direkt kvotering eller liknande.
          </note>
          <note xml:id="i-5671d0b78877b02a-0">
            Däremot är jag beredd att pröva mildare former för att se vad
            man kan komma fram till.
          </note>
          <note xml:id="i-e84a6a0c3d8fda85-0">
            De nya jobben kommer ju ändå att behöva skapas inom tjänstesektorn
            i dess helhet. Då måste man naturligtvis försöka se vad det finns
            för hinder att utveckla tjänstesektorn. Där har vi från vårt håll
            pekat på en rad olika saker som man skulle kunna göra för att
            få i gång tjänstesektorn. Det finns massor av arbetsuppgifter
            som i dag inte utförs därför att det är för dyrt eller så utförs
            de svart. Detta är naturligtvis något som vi måste ta till oss.
            De nya jobben kommer inte inom tillverkningsindustrin, inte på
            sjukhusen, i dagisverksamheten eller i den offentliga sektorn
            över huvud taget, utan de kommer i den nya tjänstesektorn.
          </note>
          <note xml:id="i-2cfb2eada7969e1a-0">
            Jag tycker också att vi skall försöka bygga vidare på det engagemang
            som också finns på frivillighetens grund. Jag vill exempelvis
            peka på det initiativ som näringslivet har tagit, Sverige 2000,
            vars representanter Juan Fonseca och jag träffade häromdagen.
            Man kan se att många företagare från de större företagen nu medvetet
            går ut och försöker arbeta med dessa frågor i anställningssituationer.
            Det gäller frågan om att utbilda personalchefer etc., för att
            de skall gå igenom ansökningarna ordentligt och inte lägga undan
            alla som är undertecknade med konstiga namn. Bara det är ett första
            steg.
          </note>
          <note xml:id="i-1b784d8f7fc80ab1-0">
            I grunden handlar det om att upprätta en värdighet hos människorna,
            att människan känner att hon har en värdighet och betyder något.
            Då först kan man växa och känna att man deltar i ett samhällsliv.
            Det gäller nu att upprätta invandrarnas värdighet i det svenska
            samhället.
          </note>
          <note xml:id="i-ef381325eb10e6bc-0">
            Anf. 15 STEN ANDERSSON (m)
          </note>
          <note xml:id="i-f6aacc39e4d6e9c8-0">
            Fru talman! Jag vet mycket väl att det inte är korrekt att alltid
            jämföra situationen på 60-talet med läget i dag. Det är helt klart
            så, som statsrådet säger, att vi då hade helt andra ekonomiska
            förutsättningar under
          </note>
          <note xml:id="i-89b09848e8f10a7b-0">
            50- och 60-talen.
          </note>
          <note xml:id="i-a122ce627d94d54a-0">
            De invandrare som då kom hit och fick jobb fick ta en betydligt
            större del av eget personligt ansvar än vad de fått göra under
            de senaste åren. Under ett antal år ställdes inga krav alls. Men
            nu har man återigen börjat skärpa kraven. Jag tycker inte att
            det skall vara det ena eller det andra utan en lagom mix. Agerandet
            får inte skifta från dag till dag, som det har gjort när det gäller
            svensk invandrarpolitik.
          </note>
          <note xml:id="i-dfc6e2c44657b580-0">
            Jag måste gratulera statsrådet som säger att han har lyckats
            få mig att begripa att en positiv särbehandling inte är det som
            jag trodde att det var. Nu talar han om att det är samma sak som
            likabehandling.
          </note>
          <note xml:id="i-9031cdff00852c35-0">
            I det fallet är vi helt överens. Där delar jag hans uppfattningar.
          </note>
          <note xml:id="i-6f092711e9ce4da9-0">
            Det har här nämnts banker i Italien, banker som har skapats av
            utländska medborgare i USA och i andra länder. Som vi vet har
            det gått bra. Men de har inte fått en krona i statligt stöd, utan
            de har skapat bankerna själva. Det går säkert att göra i Sverige
            också om viljan, resurserna och förmågan finns. Det togs också
            exempel när det gäller banker, om den ena eller den andra fick
            lån eller ej.
          </note>
          <note xml:id="i-ac218363e7e69056-0">
            Om vi tänker oss att det står två taxibilar vid taxikön på Arlanda.
            Den ena har ett nytt taxikort och slipper att betala in moms under
            tre månader. Då är det svårt att konkurrera. Sådana metoder använder
            man i dag, och de skapar bara problem.
          </note>
          <note xml:id="i-4501cbf19b6376f2-0">
            Slutligen frågade statsrådet mig om jag tycker att det är fel
            att det är så mycket politik i samhället. Jag tycker att vi skall
            ha mindre av politik och mer av ansvar från människorna själva.
            Vi kan ju se att vi inte direkt har lyckats i dag, för om man
            ser till väljarnas uppfattning om oss politiker så är det tyvärr
            inget som man kan hedras av i alla fall.
          </note>
          <note xml:id="i-e1fce7208d275839-0">
            Anf. 16 Arbetsmarknadsminister ANDERS
          </note>
          <note xml:id="i-7006d299faa7f0d7-3">
            SUNDSTRÖM (s)
          </note>
          <note xml:id="i-e5098b74e0334b18-0">
            Fru talman! När vi använder ordet positiv särbehandling vill
            jag understryka att en sådan behandling syftar till att se till
            att de som är utsatta får samma behandling som alla andra, dvs.
            att resultatet blir likvärdig behandling. Men för det krävs någon
            form av politik.
          </note>
          <note xml:id="i-e511ddf1aba68d67-0">
            Jag tycker att Sten Andersson tog ett väldigt bra exempel om
            just banksystemet, för det finns inget system som är så tydligt
            på den punkten. När man lånar pengar i en bank, bygger det på
            att man har en relation med banken. I just det exemplet är det
            oerhört vanligt att den som ingen relation har lånar med en växel
            hos bilhandlaren, medan den som har en relation med en bank lånar
            till en bra ränta på banken. Då gäller det att se till att den
            som lånar med en växel får samma möjlighet till lån som den som
            lånar på banken. Detta känner faktiskt många taxiförare till.
          </note>
          <note xml:id="i-b62409a904d82c73-0">
            Jag har stor respekt för er som jobbar i den invandrarpolitiska
            kommittén. Ni är djupt engagerade och kunniga på ert område. Därför
            läser jag det ni producerar med stort intresse och stor glädje.
            Det är väldigt viktigt att en grupp riksdagsmän ägnar tid och
            kraft åt denna fråga. På något sätt är invandringen toppen av
            det isberg som klyftorna i samhället utgör, för det finns ändå
            stora orättvisor kvar i ett samhälle som trots allt är ganska
            fint. Dessa klyftor är inget som är specifikt för Sverige, utan
            det ser ut på det här sättet runt hela världen. Det gör det till
            en ännu större utmaning för oss att lyckas åstadkomma något.
          </note>
          <note xml:id="i-5407756293e2bbe1-0">
            Vad kan vi då göra? Ja, först och främst det som vi har pratat
            om och som vi tycks vara helt överens om, att se till att vi har
            höga tillväxttal. Det känns som det mest centrala.
          </note>
          <note xml:id="i-9357855e0f0d2a85-0">
            Sedan vill jag gärna understryka det som Gustaf von Essen säger,
            att de nya jobben huvudsakligen kommer i tjänstesektorn. Men jag
            är kanske inte lika övertygad om att man skall subventionera vissa
            delar av tjänstesektorn, därför att man skall komma ihåg att mycket
            mer än hälften av alla jobb är ett resultat av hushållens efterfrågan.
            Det är ju inte säkert att man åstadkommer ett nettosysselsättningstillskott
            genom att subventionera en typ av hushållstjänster. Därför är
            jag mycket tveksam till en sådan åtgärd.
          </note>
          <note xml:id="i-5672e09db5e456f4-0">
            Men jag tror på en generös och generell välfärd.
          </note>
          <note xml:id="i-c0c802aec27a1530-0">
            Det tror jag är viktigt, och jag vill se mycket mer av decentralisering.
            Jag vill alltså att beslut i mycket större utsträckning skall
            flyttas från den nationella till den lokala nivån.
          </note>
          <note xml:id="i-d90bd3f43de4a8d1-0">
            Jag hör till dem som också tror att välfärdssamhället behöver
            en uppstramning och en tydligare återgång till devisen från arbetarrörelsens
            ungdom - Gör din plikt, kräv din rätt, som det står på fanorna.
            Den gäller fortfarande, i alla fall där jag lever. Det tror jag
            är oerhört viktigt.
          </note>
          <note xml:id="i-662539a81d71f1c5-0">
            Överläggningen var härmed avslutad.
          </note>
          <note xml:id="i-b14f1d2b77406d72-0">
            3 § Svar på interpellation 1995/96:8 om
          </note>
          <note xml:id="i-51fa4792278ff4ba-0">
            Stockholm som kulturhuvudstad 1998
          </note>
          <note xml:id="i-eb3f9a187706041d-0">
            Anf. 17 Kulturminister MARGOT
          </note>
          <note xml:id="i-84e60520d9104bb3-0">
            WALLSTRÖM (s)
          </note>
          <note xml:id="i-970e3a656d091a17-0">
            Fru talman! Birgitta Wistrand har frågat mig vilka åtgärder jag
            avser att vidta för att skapa förutsättningar för en satsning
            på kultur i hela landet inklusive den planerade satsningen på
            Stockholm som kulturhuvudstad.
          </note>
          <note xml:id="i-f49b6c315a335565-0">
            Låt mig först konstatera att kultur är något som berör oss alla.
            Kulturens källa skall vara tillgängliga för alla att ösa ur, oavsett
            ålder, kön eller boendeort.
          </note>
          <note xml:id="i-1675b89990b5bcb8-0">
            Det är därför ett viktigt kulturpolitiskt mål att skapa förutsättningar
            för en kulturell mångfald med god geografisk spridning. I dag
            intar Stockholm en särställning i svenskt kultur- och samhällsliv.
            Detta är i sig naturligt. Stockholm är landets huvudstad och centrum
            i landets mest befolkningstäta region. Nästan hälften av statens
            satsningar på kultur över Kulturdepartementets huvudtitel avser
            institutioner i Stockholm. Inom museiområdet är koncentrationen
            särskilt påtaglig. Drygt 80 % av de totala museianslagen går till
            Stockholmsregionen. När det gäller teater och dans går cirka hälften
            av statens satsningar till institutioner i Stockholm. När det
            gäller satsningar inom övriga områden är resursfördelningen jämnare.
          </note>
          <note xml:id="i-42e4110a5157799e-0">
            1998 är Stockholm Europas kulturhuvudstad. Under året ges Stockholm
            en unik möjlighet att visa upp allt det fina som finns här. Europas
            ögon kommer under ett helt år att vara riktade mot Stockholm -
          </note>
          <note xml:id="i-72b1353df5cab9ca-0">
            hoppas vi i alla fall. Det är självklart att även övriga
          </note>
          <note xml:id="i-12b06b9f0d870afb-0">
            Kultur-Sverige drar fördel av uppmärksamheten och att vi kan
            räkna med ett särskilt intresse för kultursatsningar runt om i
            landet under 1998 och åren däromkring. Regeringen har också, för
            att understryka detta, i sin regeringsförklaring deklarerat att
            1998
          </note>
          <note xml:id="i-f13a6d6249e7ac77-0">
            skall vara kulturens år i hela Sverige. Jag ser absolut ingen
            motsättning mellan regeringens uttalande och
          </note>
          <note xml:id="i-0cbcae14db9fbbfe-0">
            Stockholms egen planering för kulturhuvudstadsåret.
          </note>
          <note xml:id="i-aaa19aa07fcb28ad-0">
            Tvärtom finns det ett uttalat stöd för en kultursatsning på bred
            nationell front från projektledningen för
          </note>
          <note xml:id="i-774a78c5cd5913e3-0">
            Stockholm - Europas kulturhuvudstad 1998. 1998
          </note>
          <note xml:id="i-07bdbb7aab5a2ba2-0">
            skall, för att använda Carin Fischers egna ord, bli en
          </note>
          <note xml:id="i-a57cb418e9d22950-0">
            "hävstång" för kulturen i hela landet.
          </note>
          <note xml:id="i-08534c9ac4896fb9-0">
            Som svar på Birgitta Wistrands fråga vill jag anföra följande.
            Inom mitt departement pågår för närvarande ett intensivt arbete
            med planeringen inför 1998.
          </note>
          <note xml:id="i-fd94dbbbc4b556e7-0">
            Arbetet har nyligen påbörjats, varför jag av naturliga skäl inte
            i detalj kan besvara de frågor Birgitta Wistrand ställer.
          </note>
          <note xml:id="i-e322bd1a3ac6f65d-0">
            Anf. 18 BIRGITTA WISTRAND (m)
          </note>
          <note xml:id="i-54774c3a868f2c1f-0">
            Fru talman! Jag tackar för svaret från kulturministern.
          </note>
          <note xml:id="i-20718754d0ec32e0-0">
            Svaret gör mig litet orolig - för Stockholm och för kulturen
            i Sverige. Kulturministern säger bl.a. att kulturen är viktig
            för alla och att kultur är någonting som måste finnas för alla
            - det håller jag helt med om. De källorna skall vara tillgängliga
            för alla, som det står i svaret. Men det skall inte vara vilken
            kultur som helst utan kultur av viss kvalitet.
          </note>
          <note xml:id="i-03cf6b0bfaf65f68-0">
            Häromdagen diskuterade jag den här interpellationen med en chefredaktör.
            Han sade då att han hade blivit rädd för teater sedan han hade
            sett en oerhört dålig barnteaterpjäs i skolan. Jag menar att barns
            kulturintresse måste väckas genom att de får kultur av hög kvalitet.
            Det viktiga är inte den geografiska spridningen. Vi kan aldrig
            sätta den geografiska spridningen före kvaliteten. Med det menar
            jag inte att vi inte skall se till att det finns kultur över hela
            landet, men jag tror att man hamnar helt fel om man har spridningen
            som huvudmål. Det sade redan granskarna från Europarådet för några
            år sedan.
          </note>
          <note xml:id="i-e2483ed010ceff25-0">
            Ett annat orosmoment i svaret är att kulturministern säger att
            Stockholm i dag intar en särställning. Är det så att Stockholm
            inte skall inta en särställning i morgon? Är det bara tillfälligt?
            Skall vi tänka oss att fortsätta den utveckling som vi kan ana
            i Kulturutredningen, där man har förslag som säger att resurserna
            till Stockholm kan minska för att man skall kunna skicka ut mer
            pengar till landet i övrigt?
          </note>
          <note xml:id="i-249e6b5a0f9b51dc-0">
            Stockholm kan enligt min mening inte ses som en stad som skall
            konkurrera med andra städer i Sverige.
          </note>
          <note xml:id="i-bc854648c8c01f78-0">
            Stockholm är ju vår huvudstad, och jag tycker att
          </note>
          <note xml:id="i-a4d36d2cc9981b9d-0">
            Stockholm skall vara vår profil ute i världen, som huvudstad.
            Konkurrensen gäller då inte Göteborg,
          </note>
          <note xml:id="i-68f6aa2a629172df-0">
            Malmö och Umeå, utan den gäller Helsingfors, Paris,
          </note>
          <note xml:id="i-3f384e8c1791a163-0">
            Rom, Oslo, New York, osv. Jag tycker inte att vi skall följa
            Marockos exempel - där har man fyra huvudstäder. Jag tycker att
            vi skall behålla Stockholm som huvudstad.
          </note>
          <note xml:id="i-348317386d5fa2cf-0">
            Från andra sammanhang vet vi att det är dyrt att bo i Stockholm,
            att vi har svåra sociala problem och att vi har trängsel. Men
            det finns saker som uppväger dessa nackdelar med att bo i en storstad.
            Det är bl.a.
          </note>
          <note xml:id="i-85340502e4864285-0">
            kulturen som drivmotor i staden. Därför tror jag att det är oerhört
            viktigt att den här kampanjen mot
          </note>
          <note xml:id="i-4d6004db664d3058-0">
            Stockholm, som minsann inte startade med Kulturutredningens förslag
            utan har pågått länge, på något sätt stoppas. Jag skulle vilja
            att kulturministern förklarade för mig vilken inställning hon
            har till Stockholm som huvudstad också för kulturen.
          </note>
          <note xml:id="i-8497595493184b64-0">
            Jag tror inte att vi kan fortsätta att ge resurser till övriga
            landet på Stockholms bekostnad. Det är ju faktiskt så att Stockholm
            har fått minskade resurser ända sedan 70-talet. Samtidigt har
            antalet regionala teatrar mer än fördubblats sedan 1970. Jag skulle
            därför gärna vilja höra hur kulturministern ser på
          </note>
          <note xml:id="i-3c3992bffcd4a077-0">
            Stockholm som kulturhuvudstad.
          </note>
          <note xml:id="i-6cf604920db19b2b-0">
            Anf. 19 MARIANNE ANDERSSON (c)
          </note>
          <note xml:id="i-10dc6f5c5a35c868-0">
            Fru talman! Nog ser vi alla fram emot att Stockholm skall bli
            kulturhuvudstad. Det blir väl något fantastiskt! Jag är alldeles
            säker på att det blir en hävstång för hela landets kulturpolitik
            - svenskarna är intresserade av vad som händer i Stockholm. Det
            visar inte minst alla de skaror som åker hit och deltar i det
            kulturliv som finns här. Det är fantastiskt bra - det vill jag
            säga.
          </note>
          <note xml:id="i-911eefe61ec7e502-0">
            Däremot tycker jag inte att det på något sätt är ett tecken på
            Stockholmsfientlighet att man i Kulturutredningen föreslår en
            viss liten utjämning mellan
          </note>
          <note xml:id="i-6e354abfe6fb1b28-0">
            Stockholm och övriga landet när det gäller resurserna till kultur.
            Det handlar om att även människor ute i landet skall få sitt kulturintresse
            tillgodosett. Då kommer de också hit och tar del av kulturen.
          </note>
          <note xml:id="i-9c465b7da734473c-0">
            Det handlar också om att Stockholm får stora inkomster genom
            alla de människor som kommer hit för att delta i det kulturliv
            som finns här. Vilka kostnadseffekterna blir kan alltid diskuteras.
            Det är ju fråga om nytta också. Det är viktigt att man tar ett
            ansvar för kulturlivet överallt i landet. Naturligtvis är det
            enklast för stockholmarna att delta i det kulturliv som finns
            här, och man har som sagt också inkomster av det.
          </note>
          <note xml:id="i-06957b2dfdbf0d7c-0">
            Jag tycker att det är synd att debatten har fokuserat på något
            slags motsättning mellan Stockholm och övriga landet. Jag tycker
            att det är fel - jag tror inte att det är på det sättet. Jag tror
            inte att det finns något sådant motstånd mot kulturen i Stockholm
            i exempelvis Göteborg eller Malmö, men man vill känna att det
            finns ett levande kulturliv där också. Det tror jag att vi klarar
            i Sverige. Vi behöver verkligen det.
          </note>
          <note xml:id="i-a3fdaff8fe5b8748-0">
            När Centern befann sig i regeringsställning visade vi att vi
            brydde oss väldigt mycket om vad som händer i Stockholm. Jag kan
            som exempel nämna nationalstadsparken. Det är viktigt att stockholmarna
            själva också fattar sådana beslut att man bevarar det kulturarv
            som finns, den naturmiljö som finns och de fina miljöer som finns
            kvar i Stockholm och värnar om dem. Det är ett riksintresse, men
            det är stockholmarna själva som har det största ansvaret för att
            göra det.
          </note>
          <note xml:id="i-a5d2c07b4b172e75-0">
            Jag skall inte ge mig in i någon stor diskussion om
          </note>
          <note xml:id="i-04fa89015c66c445-0">
            Stockholm som kulturhuvudstad - jag tror att vi är eniga där.
            Att Stockholm är kulturhuvudstad 1998 tror jag kommer att bli
            en fantastisk upplevelse för hela
          </note>
          <note xml:id="i-5ed8267f44c6916a-0">
            Sverige och en oerhört fin inkörsport till nästa århundrade.
          </note>
          <note xml:id="i-859ad720c475080a-0">
            Runt förra sekelskiftet hade vi ett fantastiskt levande kulturliv.
            Många stora konstnärer och många stora författare verkade vid
            den tiden. Samtidigt gjordes de stora uppfinningar som svenskt
            näringsliv till stor del lever på än i dag.
          </note>
          <note xml:id="i-4be675f4955c4c3d-0">
            Det är någonting att fundera på om det då inte var en miljö som
            gjorde att tänkandet var fritt och att allt det nya kunde komma
            fram. Jag vill säga att det är ett nyvaknat kulturintresse - det
            kanske inte är riktigt, rätt men ett ökat intresse - överallt
            i landet, i näringslivet och bland allmänheten, som jag hoppas
            kan leda till någonting liknande inför det här sekelskiftet. Det
            är en dröm, och jag hoppas att det också skall bli verklighet.
          </note>
          <note xml:id="i-ec32e66df3ff8cc0-0">
            Anf. 20 Kulturminister MARGOT
          </note>
          <note xml:id="i-84e60520d9104bb3-1">
            WALLSTRÖM (s)
          </note>
          <note xml:id="i-4dd7908f83bda552-0">
            Fru talman! Den här debatten har sin upprinnelse i
          </note>
          <note xml:id="i-cf0fff0702c71bd3-0">
            Kulturutredningen. Utredningens omfattande betänkande är ute
            på remiss till mitten av december och skall sedan leda till en
            proposition från vår sida i mars. Kulturutredningen har behandlat
            i stort sett hela kulturområdet, och det har lett till att vi
            har fått ett helt spektrum av olika förslag. Risken med ett så
            omfattande underlag är att man förlorar sig i detaljer, missar
            helheten eller enbart ser till vissa frågor.
          </note>
          <note xml:id="i-bf0473093e9ae5e1-0">
            Jag tycker att det är väldigt olyckligt om debatten skall präglas
            av provinsialism och oro där stockholmarna skall känna sig hotade
            av bondläpparna. Jag tror att det är precis som Marianne Andersson
            sade, att de som bor ute i landet är stolta över huvudstaden och
            vill att det där skall finnas ett fantastiskt utbud.
          </note>
          <note xml:id="i-523a15e2525f4b50-0">
            Jag är övertygad om att stockholmare vill att det skall finnas
            kultur i hela landet. Egentligen borde det inte finnas någon motsättning.
          </note>
          <note xml:id="i-5447115a9c30f536-0">
            Som kulturminister företräder jag hela landet. Jag tänker inte
            finna mig i en debatt som blir "vi mot dem". Vi måste se till
            kulturpolitiken i stort, och vi måste framför allt våga diskutera
            det som betänkandet handlar om: kulturpolitikens inriktning och
            målen för kulturpolitiken under de närmaste åren.
          </note>
          <note xml:id="i-53bbe2f44bb2e08b-0">
            När det gäller arrangemangen 1998 kan vi räkna med att även övriga
            regioner i landet vill satsa litet extra på kulturen. Det ser
            jag som mycket positivt och helt naturligt. För att på bästa sätt
            samordna olika resurser är det viktigt att det inleds en dialog
            mellan berörda institutioner, organisationer och företrädare för
            kulturen i hela landet. Det är också viktigt att alla kan skaffa
            sig erfarenheter av det arbete som gjorts av projektledningen
            för Stockholm Europas kulturhuvudstad 1998. Mina kontakter med
            projektledningen kommer också att intensifieras under året som
            kommer.
          </note>
          <note xml:id="i-81a3fa731400adf3-0">
            Jag kan bara upprepa vad jag sade till Birgitta
          </note>
          <note xml:id="i-4161ec0e5545b979-0">
            Wistrand i svaret, att jag inte ser någon motsättning mellan
            regeringens uttalande och Stockholms egen planering för kulturhuvudstadsåret.
            Jag räknar med att det skall finnas både-och under 1998. Jag vill
            för klarhets vinnande fråga om det inte är så att man missförstod
            Birgitta Wistrand om man tolkade henne så att kvalitet bara skulle
            finnas i Stockholm.
          </note>
          <note xml:id="i-f45d48bc83372bac-0">
            Anf. 21 BIRGITTA WISTRAND (m)
          </note>
          <note xml:id="i-b113383df6a5e335-0">
            Fru talman! Jag tar den kastade handsken först.
          </note>
          <note xml:id="i-c5781955e6f1a050-0">
            Jag menar självklart att kvalitet skall finnas i all kultur,
            i Stockholm och i övriga landet. Det är oerhört viktigt att kvaliteten
            går före den geografiska spridningen. Då föredrar jag kvalitet
            ute i landet före dålig kvalitet i Stockholm.
          </note>
          <note xml:id="i-25d93937215f07b3-0">
            Vad jag vill komma åt är det resonemang som minsann inte startade
            i och med Kulturutredningen utan som fanns även tidigare med uppvaktningar
            hos den förra kulturministern om Stockholms roll när det gäller
            att få statliga subventioner. Det är väldigt viktigt att vårda
            och värna de nationella institutionerna.
          </note>
          <note xml:id="i-9e1a7716b9c012ee-0">
            De måste ta fram vårt nationella kulturarv. De finns i
          </note>
          <note xml:id="i-9f9b7c6555ec26f6-0">
            Stockholm, och de kan inte spridas ut över landet. Vi kan inte
            dela upp Vasavarvet och skicka olika delar ut över landet bara
            för att visa upp det. Det går inte. Det är den diskussionen jag
            syftar på. Vi får inte säga att vårt nationella arv inte behövs
            här utan att det skall vi sprida ut över landet. Naturligtvis
            skall vi arbeta tillsammans. Som det sägs i Kulturutredningen
            behövs både-och.
          </note>
          <note xml:id="i-f099e88cd21c3432-0">
            Jag visste som ledamot från Stockholm inte om motståndet mot
            Stockholm. När jag kom in i riksdagen och hörde hur debatten gick
            blev jag förvånad.
          </note>
          <note xml:id="i-da453b8aa40756b6-0">
            Jag tycker att landet behöver Stockholm som motor.
          </note>
          <note xml:id="i-46f9ba3b8525fe0e-0">
            Det sägs ofta att vi i Stockholm lever på övriga landet. Men
            Stockholmsregionens invånare betalar
          </note>
          <note xml:id="i-ef67b99ca19ab9f8-0">
            30 % av de samlade skatterna i kungariket Sverige.
          </note>
          <note xml:id="i-faad89a0c6cc579e-0">
            Över 16 miljarder kronor fördelas direkt ut till övriga landet.
            Stockholmarna hjälper verkligen till. Därför tycker jag att det
            är viktigt att diskussionerna, i Stockholm och i övriga landet,
            har den innebörden att vi vill behålla Stockholm som huvudstad
            för vårt nationella kulturarv. Dessutom skall vi ha ett kulturår.
          </note>
          <note xml:id="i-ddc68f3e3a7e0af5-0">
            Det var detta jag ställde min fråga om med anledning av regeringsdeklarationen.
          </note>
          <note xml:id="i-33fa5d28c05e1e65-0">
            Kulturministern vet precis som jag att Stockholms kommun har
            satsat 100 miljoner kronor extra. Dessutom satsar kommunen ungefär
            700 miljoner per år på kultur. Det är inte så att kommunen drar
            sig undan sitt ansvar, utan kommunen tar sitt ansvar. Men vi i
          </note>
          <note xml:id="i-13ecda313a19ee5d-0">
            Stockholm upplever att intentionen att värna både det ena och
            det andra, som kulturministern har, inte finns.
          </note>
          <note xml:id="i-4ffa1367a6bad9ea-0">
            Det är detta jag ville påpeka. Stockholm skall fortsätta att
            vara vår kulturhuvudstad.
          </note>
          <note xml:id="i-968d84bfb92f9b6a-0">
            Anf. 22 MARIANNE ANDERSSON (c)
          </note>
          <note xml:id="i-49b02b18de3f3aa3-0">
            Fru talman! Jag vet inte riktigt vem jag debatterar med. Jag
            förstår egentligen inte Stockholms starka reaktioner. Det är ingen
            som påstår att vi skall flytta ut nationalscener och de statliga
            museerna. Det pågår en diskussion om Sjöhistoriska museet huruvida
            det skall byggas ett nytt i Stockholm eller om det skall vara
            ute i landet. Men det skall byggas nya fina museer i Stockholm,
            och detta råder det ingen oenighet om.
          </note>
          <note xml:id="i-cb0307c7c92bf4bd-0">
            Någon motsättning finns egentligen inte. Jag tycker att det är
            synd att det blossats upp i pressen, i Stockholmstidningarna.
            Det är ganska intressant för allmänheten. Medierna är naturligtvis
            intresserade av motsättningar. Jag tror att den här diskussionen
            till stor del är en produkt av det.
          </note>
          <note xml:id="i-e83be922d4d40f06-0">
            Jag upplever det som så att alla tycker att det är väldigt bra
            att det finns mycket bra kultur i Stockholm. Det är jättebra att
            staden nu satsar mycket, för den skall ju bli kulturhuvudstad.
            Det kommer att ge oerhört bra PR för Stockholm och för hela Sverige.
          </note>
          <note xml:id="i-38bdc299ad355ecc-0">
            Precis som kulturministern sade kommer det att tas en mängd initiativ
            ute i landet. Det finns en kraft och ett stort intresse ute i
            landet. Trots dåliga ekonomiska förutsättningar ute i kommunerna
            satsas det ändå på kultur. Det tycker jag är fantastiskt glädjande.
          </note>
          <note xml:id="i-7d6a343d0035445c-0">
            Diskussionen om finansieringen kommer naturligtvis alltid att
            pågå, för vi kommer alltid att ha litet resurser. Man kan försöka
            finna nya finansieringsformer och diskutera hur det hela skall
            fördelas, och det kommer inte att vara lätt. Nya idéer dyker ständigt
            upp. Men alla måste ta sitt ansvar, vara med och betala för det
            utbud som finns. Men man får också en hel del inkomster vid stora
            arrangemang och när man har ett så levande kulturliv som Stockholm
            har med alla sina institutioner. Det leder ju också till stora
            inkomster för staden i form av övernattningar, resor, restaurangbesök
            m.m.
          </note>
          <note xml:id="i-326b7714b9631357-0">
            Jag vill inte att debatten skall handla om det här utan att den
            skall handla om helheten i Kulturutredningen när det gäller Stockholm
            och övriga landet.
          </note>
          <note xml:id="i-e2b911721399031a-0">
            Det är faktiskt en helhet att ha ett bra kulturliv i hela landet,
            och jag hoppas att den här debatten kommer att avslutas så att
            vi kan diskutera de övriga förslag som finns i Kulturutredningen.
          </note>
          <note xml:id="i-4ec3b3402402cab7-0">
            Anf. 23 Kulturminister MARGOT
          </note>
          <note xml:id="i-84e60520d9104bb3-2">
            WALLSTRÖM (s)
          </note>
          <note xml:id="i-cd29edf458d31a7d-0">
            Fru talman! Jag tror att vi egentligen talar om två saker samtidigt
            här. Å ena sidan talar vi om det mycket konkreta som är kulturhuvudstadsprojektet
          </note>
          <note xml:id="i-616dc8e51b89f94a-0">
            1998. Det är självklart att inte en satsning på kultur i hela
            landet 1998 skall gå ut över det projektet. Å
          </note>
          <note xml:id="i-dddb9721698a3129-0">
            andra sidan talar vi om Kulturutredningens förslag, och den syn
            på vad som skall vara nationellt och vad som skall finnas i huvudstaden.
            Jag trodde nog att jag uttryckte mig tydligt: Vi måste värna både
            det ena och det andra.
          </note>
          <note xml:id="i-8416aeb72769b7bb-0">
            Jag anser dessutom att vi, som riksdagspolitiker och regeringspolitiker,
            har ett stort ansvar för att balansera den här debatten. Vi måste
            akta oss så att vi inte sprider fördomar eller myter om Kulturutredningens
            förslag. Det finns inga förslag om att splittra nationalscenerna
            eller föra ut kulturskatterna i landet eller göra något annat
            av det slaget.
          </note>
          <note xml:id="i-56e2f314c0f15158-0">
            Det förs ett resonemang om Stockholms särställning och om hur
            mycket kommunerna runt omkring
          </note>
          <note xml:id="i-2a70489c7c572686-0">
            Stockholm satsar jämfört med övriga landet. Dessa siffror och
            det faktaunderlag som kulturutredningen arbetar med har ifrågasatts,
            och därför har vi också sagt att om man påstår att de här siffrorna
            är felaktiga gäller det att vi får de riktiga siffrorna. Därför
            låter vi en liten grupp på departementet samla in sådana uppgifter
            och se till att vi har ett bra beslutsunderlag när vi skall ta
            ställning till Kulturutredningens förslag och till de remissynpunkter
            som kommer in.
          </note>
          <note xml:id="i-3908ab060c80628b-0">
            Jag hoppas att vi skall kunna balansera den här debatten och
            få ut någonting vettigt av den. Jag tror inte att kulturen är
            betjänt av att vi ställer oss så att säga "vi mot dem" ute i landet.
            Det är kulturen som vi har att värna och slåss för, kultur i hela
            landet: både i huvudstaden, som naturligtvis också i fortsättningen
            kommer att ha en särställning och där vi vill bli bjudna det yppersta,
            och ute i landet. Vi måste kunna erkänna att det också där kan
            hända en hel del när det gäller nytänkande och utveckling på kulturområdet,
            och att det det yppersta ibland kan hittas också där.
          </note>
          <note xml:id="i-95313dcbb7dd99a1-0">
            Låt oss mötas där någonstans, så kan vi få en vettig diskussion
            kring kulturen och kulturens ställning,
          </note>
          <note xml:id="i-4eb584e6a6cce536-0">
            1998 och i framtiden.
          </note>
          <note xml:id="i-bb8b48276dfb3721-0">
            Anf. 24 BIRGITTA WISTRAND (m)
          </note>
          <note xml:id="i-3a1375ce4aadf21d-0">
            Fru talman! Jag börjar med att instämma i vad kulturministern
            har sagt.
          </note>
          <note xml:id="i-e4059025578c2f71-0">
            Jag talar från den utgångspunkten att vi ser hur
          </note>
          <note xml:id="i-b98047643824354b-0">
            Stockholm hela tiden blir illa behandlat. Om man talar allmänt
            om statsbidrag kan man konstatera att vi i Stockholm har förlorat
            ungefär 4 miljarder i minskade statsbidrag under slutet av 1980-talet
            och början av
          </note>
          <note xml:id="i-92a085754c086eda-0">
            1990-talet.
          </note>
          <note xml:id="i-c551671f16f37a46-0">
            Vi kan känna oss som lillebror eller lillasyster här i Stockholm
            eftersom vi betalar mycket skatt och får minskade statsbidrag
            och man talar om att vi har för mycket resurser. Då vill vi säga:
            "Hallå, Stockholm behöver också."
          </note>
          <note xml:id="i-a6c0fe9c4b7772ea-0">
            Det är inte det att vi missunnar någon annan, tvärtom. Jag håller
            helt med om att det här handlar om vårt politiska ansvar för hela
            landet. Det handlar också om att Stockholm skall få fortsätta
            att vara kulturhuvudstad. Vi är inte oeniga, men jag ville med
            anledning av det som stod i regeringsdeklarationen ta upp den
            här diskussionen för att hålla den levande.
          </note>
          <note xml:id="i-276d8788cd95b496-0">
            Eftersom vi i Stockholm känner så här hela tiden är det inte
            bara någonting som vi hittar på, och därför tror jag att det är
            bra att vi balanserar det här. Tack så mycket.
          </note>
          <note xml:id="i-662539a81d71f1c5-1">
            Överläggningen var härmed avslutad.
          </note>
          <note xml:id="i-d44e7d3e503f9b43-0">
            4 § Hänvisning av ärenden till utskott
          </note>
          <note xml:id="i-1ec23ad98f8fb51d-0">
            Föredrogs och hänvisades
          </note>
          <note xml:id="i-b6220a784e7fc3de-0">
            Proposition
          </note>
          <note xml:id="i-c79694d5465ec354-0">
            1995/96:104 till skatteutskottet
          </note>
          <note xml:id="i-cc3f867a0eea0b99-0">
            Motioner
          </note>
          <note xml:id="i-c749442aedec7d38-0">
            1995/96:Bo3-Bo5 till bostadsutskottet
          </note>
          <note xml:id="i-19e372650150e4c5-0">
            5 § Bordläggning
          </note>
          <note xml:id="i-6c5d81c2a611e775-0">
            Anmäldes och bordlades
          </note>
          <note xml:id="i-b6220a784e7fc3de-1">
            Proposition
          </note>
          <note xml:id="i-72021f17c720bdac-0">
            1995/96:109 Skattelättnad för riskkapital, m.m.
          </note>
          <note xml:id="i-cc3f867a0eea0b99-1">
            Motioner
          </note>
          <note xml:id="i-cc9a6e592eb267f7-0">
            med anledning av prop. 1995/96:91 Vägverkets produktionsdivision
          </note>
          <note xml:id="i-a9f62cd511aba05b-0">
            1995/96:T28 av Ulla Löfgren (m)
          </note>
          <note xml:id="i-ee0e4e16da13516f-0">
            1995/96:T29 av Karin Starrin (c)
          </note>
          <note xml:id="i-47a206a21a411b9e-0">
            1995/96:T30 av Mats Odell m.fl. (kds,m,fp)
          </note>
          <note xml:id="i-c607dcb131448125-0">
            med anledning av prop. 1995/96:96 Anställning med lönebidrag
          </note>
          <note xml:id="i-d6c5408de9a1ef06-0">
            1995/96:A2 av Dan Ericsson m.fl. (kds)
          </note>
          <note xml:id="i-7573de408c29b205-0">
            1995/96:A3 av Elver Jonsson m.fl. (fp)
          </note>
          <note xml:id="i-e452ac1c48b714eb-0">
            1995/96:A4 av Sigge Godin (fp)
          </note>
          <note xml:id="i-9217db5ca48d5320-0">
            1995/96:A5 av Kjell Ericsson och Lennart Brunander
          </note>
          <note xml:id="i-b155421d3cabea28-0">
            (c)
          </note>
          <note xml:id="i-f5a68b95ec12f234-0">
            1995/96:A6 av Elving Andersson m.fl. (c)
          </note>
          <note xml:id="i-ac603329c43a3815-0">
            1995/96:A7 av Bengt Lindqvist m.fl. (s)
          </note>
          <note xml:id="i-f4682e279fb25a68-0">
            1995/96:A8 av Barbro Johansson m.fl. (mp)
          </note>
          <note xml:id="i-46cd77e2b9662103-0">
            1995/96:A9 av Lisbeth Staaf-Igelström m.fl. (s)
          </note>
          <note xml:id="i-f001de8ebeb71bc9-0">
            1995/96:A10 av Johnny Ahlqvist m.fl. (s)
          </note>
          <note xml:id="i-494841208991ac05-0">
            Konstitutionsutskottets betänkande
          </note>
          <note xml:id="i-35acfc7b4c3be134-0">
            1995/96:KU7 Lagstiftningsprocessen
          </note>
          <note xml:id="i-8cb0cb6fa56fcb6e-0">
            Socialutskottets betänkanden
          </note>
          <note xml:id="i-41103afce1a70c86-0">
            1995/96:SoU1 Allergi och andra folkhälsofrågor
          </note>
          <note xml:id="i-a2ea3a846b6c5d9e-0">
            1995/96:SoU2 Äldreomsorg m.m.
          </note>
          <note xml:id="i-74fc4d132d318152-0">
            Kulturutskottets betänkanden
          </note>
          <note xml:id="i-b977b70bf9eda593-0">
            1995/96:KrU3 Tornedalsfrågor
          </note>
          <note xml:id="i-d743e6c6f27c4b96-0">
            1995/96:KrU5 Arkeologiska frågor
          </note>
          <note xml:id="i-b7a2b5dd3825506a-0">
            Jordbruksutskottets betänkanden
          </note>
          <note xml:id="i-5e0a75268455b45d-0">
            1995/96:JoU1 Trestickla nationalpark
          </note>
          <note xml:id="i-4fd3bf28de31802e-0">
            1995/96:JoU2 Miljölagstiftningen m.m.
          </note>
          <note xml:id="i-69079d3d305e35a9-0">
            1995/96:JoU3 Skogspolitik
          </note>
          <note xml:id="i-1e9d744c1a88bd4f-0">
            6 § Anmälan om interpellationer
          </note>
          <note xml:id="i-acc5440dfea18aa5-0">
            Anmäldes att följande interpellationer framställts
          </note>
          <note xml:id="i-caa4e856914b51de-0">
            den 9 november
          </note>
          <note xml:id="i-465e78f00faef1d6-0">
            1995/96:20 av Göte Jonsson (m) till miljöministern om allemansrätten
          </note>
          <note xml:id="i-5664c83d18409dfe-0">
            den 10 november
          </note>
          <note xml:id="i-69d6d8707ed995f8-0">
            1995/96:21 av Olle Lindström (m) till försvarsministern om flygräddningstjänsten
            i Norra Sverige
          </note>
          <note xml:id="i-5a2402d6a112ecac-0">
            1995/96:22 av Gudrun Lindvall (mp) till försvarsministern om
            naturreservatet Torhamns udde och försvarets naturvårdshänsyn
          </note>
          <note xml:id="i-b75b5f65ebc73e5d-0">
            Interpellationerna redovisas i bilaga som fogas till riksdagens
            snabbprotokoll tisdagen den 14 november.
          </note>
          <note xml:id="i-e34e66e98eea6afc-0">
            7 § Anmälan om frågor
          </note>
          <note xml:id="i-38bf92a19f1cd999-0">
            Anmäldes att följande frågor framställts
          </note>
          <note xml:id="i-caa4e856914b51de-1">
            den 9 november
          </note>
          <note xml:id="i-01753d4d4cd5fff9-0">
            1995/96:91 av Patrik Norinder (m) till jordbruksministern om
            kodressörer och djurhälsan
          </note>
          <note xml:id="i-246d3d45eb8de0a3-0">
            1995/96:92 av Lennart Rohdin (fp) till utrikesministern om förändringar
            i CFE-avtalet
          </note>
          <note xml:id="i-072bc0fa99ea1ec5-0">
            1995/96:93 av Ragnhild Pohanka (mp) till utrikesministern om
            Tibet
          </note>
          <note xml:id="i-04e19ac7710d42db-0">
            1995/96:94 av Erik Arthur Egervärn (c) till utbildningsministern
            om ökning av antalet professurer
          </note>
          <note xml:id="i-1670803376d0284e-0">
            1995/96:95 av Ingrid Burman (v) till statsrådet Leif
          </note>
          <note xml:id="i-8689772c04ed512e-0">
            Blomberg om anställningsskydd av gravida
          </note>
          <note xml:id="i-5664c83d18409dfe-1">
            den 10 november
          </note>
          <note xml:id="i-d25b8a9aa5d7fd92-0">
            1995/96:96 av Eva Goës (mp) till utrikesministern om
          </note>
          <note xml:id="i-d029f316ea86cb78-0">
            Förenta Nationernas resolution om kärnvapenprov
          </note>
          <note xml:id="i-34eb38ff3fd7a78b-0">
            1995/96:97 av Gudrun Lindvall (mp) till miljöministern om klorerade
            lösningsmedel
          </note>
          <note xml:id="i-dc5dc463acd70e6c-0">
            1995/96:98 av Rose-Marie Frebran (kds) till arbetsmarknadsministern
            om utnyttjandet av arbetsmarknadspolitiska åtgärder
          </note>
          <note xml:id="i-77bf8b43bbc4ddb6-0">
            1995/96:99 av Laila Bjurling (s) till statsrådet Anna
          </note>
          <note xml:id="i-526477f77c93458e-0">
            Hedborg om nedsatt sjukpenning
          </note>
          <note xml:id="i-6b63454197637cf0-0">
            1995/96:100 av Laila Bjurling (s) till statsrådet Anna
          </note>
          <note xml:id="i-cad49d51f333c2f0-0">
            Hedborg om folkpension för gifta pensionärer
          </note>
          <note xml:id="i-97b6663f7238be07-0">
            1995/96:101 av Martin Nilsson (s) till statsrådet Jan
          </note>
          <note xml:id="i-30498cf0f638d2ce-0">
            Nygren om krigsmaterielexport
          </note>
          <note xml:id="i-b24b3b796b25905b-0">
            1995/96:102 av Karin Pilsäter (fp) till finansministern om beskattningen
            av bilförmån
          </note>
          <note xml:id="i-06ba999376c8e6b6-0">
            1995/96:103 av Karin Pilsäter (fp) till statsrådet Leif
          </note>
          <note xml:id="i-49539570fd253d44-0">
            Blomberg om beaktande av barns situation vid beslut om uppehållstillstånd
          </note>
          <note xml:id="i-f39e0d67926f72b5-0">
            1995/96:104 av Karin Pilsäter (fp) till justitieministern om
            hets och våld mot homosexuella
          </note>
          <note xml:id="i-e697971ad939adbc-0">
            Frågorna redovisas i bilaga som fogas till riksdagens snabbprotokoll
            tisdagen den 14 november.
          </note>
          <note xml:id="i-7ca3295b39108c0c-0">
            8 § Kammaren åtskildes kl. 10.37.
          </note>
          <note xml:id="i-fdb8cecabdf0d6b9-0">
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
