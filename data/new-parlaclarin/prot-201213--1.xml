<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--1</head>
          <docDate when="2012-09-18">2012-09-18</docDate>
        </div>
      </front>
      <body>
        <div>
          <note xml:id="i-be4c8fcca118883d-0">
            ﻿
          </note>
          <note xml:id="i-6977cbfd1529e074-0">
            Riksdagens protokoll
          </note>
          <note xml:id="i-f73055ae4275a4a2-0">
            2012/13:1
          </note>
          <note xml:id="i-92483d848cfe8564-0" type="date">
            Tisdagen den 18 september
          </note>
          <note xml:id="i-2719567db67af356-0">
            Kl. 11:00 - 11:43
          </note>
          <note xml:id="i-3125595244b23078-0">
            1 § Parentation
          </note>
          <note xml:id="i-8bec67b268c6f22c-0">
            Anf. 1 TALMANNEN:
          </note>
          <note xml:id="i-0884707c54f58559-0">
            Ärade riksdagsledamöter! Jag vill hälsa er välkomna till dagen
            då det nya riksdagsåret formellt börjar. Men i år är det annorlunda
            då denna dag har ett starkt drag av sorg över sig.
          </note>
          <note xml:id="i-4885777569841e63-0">
            I mitten av augusti nåddes vi av två tragiska besked att ledamöterna
            Johnny Munkhammar och Carina Moberg hade avlidit, båda efter en
            tids sjukdom. Några veckor senare fick vi ytterligare ett dödsbud
            att ledamoten William Petzäll hade gått bort.
          </note>
          <note xml:id="i-f016f83735bcd99e-0">
            I dag står deras platser i kammaren tomma och påminner oss om
            att tre människor har ryckts bort alldeles för tidigt. Vi är många
            här i dag som känner sorg och saknad över att plötsligt ha förlorat
            tre kamrater och kolleger.
          </note>
          <note xml:id="i-1d124de956e9925a-0">
            Ärade ledamöter! Den 13 augusti fick vi veta att Johnny Munkhammar
            hade lämnat oss. Våra tankar går i denna stund till Johnnys anhöriga
            och närmaste, hans hustru Linda och deras två mycket små döttrar.
          </note>
          <note xml:id="i-d5dd3a20e50a0d0f-0">
            Johnny Munkhammar föddes den 24 september 1974 och var hemmahörande
            i Österskär. Han utbildade sig till statsvetare och nationalekonom
            vid Uppsala universitet och verkade länge som debattör, författare
            och opinionsbildare innan han 2008 blev medlem i Moderaterna och
            kom in i riksdagen 2010.
          </note>
          <note xml:id="i-c9bc7f8fd9c39e66-0">
            Under nuvarande mandatperiod var Johnny suppleant och verksam
            i skatteutskottet där han för Moderaternas del ansvarade för frågor
            som rörde europeiska skattefrågor och sociala skattereformer såsom
            nystartszoner. Han var även ordförande för skatteutskottets utvärderingsgrupp.
          </note>
          <note xml:id="i-bad0ab27eb933748-0">
            Johnnys engagemang för att förändra Sverige började tidigt. Att
            han var en varm anhängare av frihetliga idéer gjorde honom, redan
            innan han blev riksdagsledamot, till en väl etablerad debattör
            och författare. Få som följt svensk politisk debatt under 2000-talet
            har kunnat undgå att lägga märke till Johnny.
          </note>
          <note xml:id="i-66d8b36363b16c10-0">
            Hans målsättning var att bygga ett bättre Sverige, och hans vision
            var att skapa ett samhälle där alla fullt ut har möjligheten att
            utveckla sitt liv oavsett bakgrund och härkomst. Frågor som social
            rörlighet, välfärd och ekonomisk frihet blev därför centrala frågor
            för Johnny att arbeta med.
          </note>
          <note xml:id="i-571a412703c92271-0">
            Johnny beskrev sig själv som en principfast pragmatiker, och
            han ville som riksdagsledamot kombinera en stark idépolitisk övertygelse
            med välgrundade och konkreta reformförslag. Det var något han
            lyckades väl med, inte minst i utvecklingsarbetet med Moderaternas
            ekonomiska politik.
          </note>
          <note xml:id="i-ec29f5f71a0de93f-0">
            För Johnny var det internationella perspektivet alltid närvarande,
            och han var en stor Europavän. Öppenheten och samarbetet mellan
            länder var centralt för honom. Hans idéer och reformengagemang
            gjorde därför inte enbart avtryck i Sverige utan väckte även internationellt
            intresse. Under sin tid som riksdagsledamot reste han bland annat
            till ett flertal länder, som USA och Sydkorea, för att debattera
            för och inspirera till fler reformer.
          </note>
          <note xml:id="i-19988bdae85b8f9b-0">
            Med ett brinnande engagemang, nyfikenhet och breda sakkunskaper
            vann han respekt och vänner i breda läger och över partigränser.
            Hans debattlust var stor, och han deltog med iver i kammarens
            debatter, alltid övertygad om det goda argumentets betydelse och
            vikten av sakliga och intensiva debatter.
          </note>
          <note xml:id="i-a4bd0959c27584b0-0">
            Men lika skarp som Johnny var i talarstolen, lika varm var han
            som människa. Han sågs ofta skratta med sina motståndare efter
            en tuff debatt. Skrattet och omtanken låg aldrig långt borta.
          </note>
          <note xml:id="i-e32469340527850a-0">
            Johnny var en fighter. När han fick det ödesdigra beskedet om
            sin sjukdom valde han att tackla det på samma sätt som han antog
            andra utmaningar i livet: med energi, kämpaglöd och optimism.
            Även under hans envisa kamp mot den svåra sjukdomen en kamp som
            vi andra kunde följa på Facebook höll han humöret och energin
            uppe. Han var verksam in i det absolut sista och en inspiration
            för oss alla. Även i den svåra tid när de egna krafterna avtog
            var han den som gav energi och kraft till sin omgivning.
          </note>
          <note xml:id="i-e33eb8efda62bdbd-0">
            Ständigt aktiv. Ständigt verksam. Johnny hann med mycket under
            sina nästan 38 år i livet. Han var författare, pr-konsult, ledarskribent,
            tankesmed, företagare och riksdagsman. Titlarna, uppdraget och
            arbetsgivare kunde variera, men hans fokus och arbete var ändå
            desamma. Han var en liberal folkbildare med outtröttlig energi
            och ständig framtidstro.
          </note>
          <note xml:id="i-a9b9bf3be0d3763b-0">
            Johnny Munkhammar var en mycket uppskattad kollega och vän och
            inte minst en stolt familjefar. Han lämnar ett mycket stort tomrum
            efter sig.
          </note>
          <note xml:id="i-60cb5399f50cea37-0">
            Ärade ledamöter! Våra tankar går också i denna stund till Carina
            Mobergs anhöriga och närmaste hennes make Johnny och deras små
            barn. Den 15 augusti nåddes vi av det dystra beskedet att en stark
            politisk kraft, en driven person som gick in för sitt demokratiska
            uppdrag med både mod och pliktkänsla, gått ur tiden.
          </note>
          <note xml:id="i-b5d6e359f038aa52-0">
            Carina Moberg föddes den 17 april 1966 och var hemmahörande i
            Huddinge kommun. Hon utbildade sig till sjukgymnast och engagerade
            sig politiskt. Hon började sin politiska karriär i SSU i början
            av 1980-talet och kom in i riksdagen 1994. Under innevarande mandatperiod
            var Carina ledamot i riksdagsstyrelsen och suppleant i ledamotsrådet,
            skatteutskottet samt EU-nämnden. Hon var också Socialdemokraternas
            gruppledare under perioden 20112012.
          </note>
          <note xml:id="i-932d41a15e478ea9-0">
            Carina var en mycket erfaren riksdagsledamot. Under sina 18 år
            i riksdagen hade hon många tunga uppdrag, till exempel som ordförande
            i civilutskottet och som vice ordförande i trafikutskottet.
          </note>
          <note xml:id="i-2ed764f14433a9d5-0">
            Men det var kanske i rollen som gruppledare som vi fick se Carina
            blomma ut. Som gruppledare representerade hon sitt parti i samrådsfrågor
            kring ledningen av riksdagens arbete. I den här för riksdagen
            utomordentligt arbetstyngda och centrala rollen var Carina alltid
            aktiv och engagerad. Hon fick hantera såväl komplicerade frågor
            som frågor av mer praktisk art. För mig som talman är samarbetet
            med gruppledarna mycket betydelsefullt. Kontakterna och samarbetet
            med Carina i den här rollen satte jag stort värde på.
          </note>
          <note xml:id="i-186a23c183459545-0">
            Carina var en person som verkligen stod upp för de värden hon
            trodde på. Hon var rak, ärlig och kunnig. Bakom hennes ofta strikta
            och professionella yta bultade ett mycket stort hjärta. Det är
            många som har fått uppleva det. Carinas tid med oss i riksdagen
            blev som sagt nästan 18 år. Många av de brev som kommit in till
            oss visar att hon var uppskattad och omtyckt både inom sitt parti
            Socialdemokraterna och över partigränserna av sina kolleger här
            i kammaren. Ord som återkommer hela tiden är integritet och värme.
          </note>
          <note xml:id="i-dfc0e9978f072793-0">
            Hon engagerade sig tidigt i bostadsfrågor och drev dem som ledamot
            och sedan som ordförande i civilutskottet. Hon brann för upprustningen
            av miljonprogrammen och arbetade med många organisationer som
            utvecklade områdena och stred för utbildning och arbete.
          </note>
          <note xml:id="i-097855e7162e1396-0">
            Många av oss som jobbat med Carina lyfter också fram att hon
            aldrig tog något för givet. Hon var tacksam för varje tjänst och
            varje del i arbetet. Carina lade stor vikt vid att aldrig tappa
            kontakten med livet utanför riksdagens väggar. Hon personifierade
            det fina med svensk demokrati jordnära stod hon mitt i vardagen
            samtidigt som hon axlade rollen att fatta svåra politiska beslut.
          </note>
          <note xml:id="i-0cde05d1f04237e9-0">
            Vi vet också att med samma passion som hon tog sig an politiken,
            försvarade hon tiden med sina barn. Hon skjutsade dem till skolan
            varje morgon för att få träffa och tala med dem och var otroligt
            engagerad i deras liv och intressen.
          </note>
          <note xml:id="i-ecac4f0ce7f68104-0">
            Carina engagerade sig också personligen i grannars och bekantas
            levnadsöden och levde efter tydliga principer om medmänsklighet
            och solidaritet. Hon var den som stod längst på torget och delade
            flygblad, den som gav sig ut för att möta människor både i med-
            och motgång.
          </note>
          <note xml:id="i-5002dd7b684ab11a-0">
            Vi kommer ihåg Carina som en social och ambitiös kollega, en
            oerhört hjälpsam person som vi nu tackar och hyllar för hennes
            insatser i riksdagen och samhället. När en kollega går ur tiden
            påminns vi alla om livets förgänglighet. Sorgen drabbar oss. Carina
            Moberg kunde se det goda i människor, och hon tog verkligen vara
            på livet det är unika och beundransvärda förmågor.
          </note>
          <note xml:id="i-fb9fd0833b1216e2-0">
            Vi har förlorat en uppskattad kollega, en stor värme, och en
            respekterad och älskad vän, mamma och hustru.
          </note>
          <note xml:id="i-51d2f36fbb6d1736-0">
            Ärade riksdagsledamöter! Våra tankar går även till William Petzälls
            anhöriga och närmaste, hans mamma Annika och hans pappa Hans och
            deras närstående.
          </note>
          <note xml:id="i-e8a9c34d0d5ae5d4-0">
            William Petzäll, en talangfull och engagerad politiker, lämnade
            oss plötsligt den 1 september. När en ung människa dör är sorgen
            oövervinnerlig.
          </note>
          <note xml:id="i-1a155fe6f7547413-0">
            William Petzäll föddes den 26 augusti 1988 och var hemmahörande
            i Borås kommun. William började sin politiska bana tidigt i livet.
            Nyss fyllda 18 år drev han på egen hand ett kampanjarbete för
            att ta sitt parti Sverigedemokraterna in i kommunfullmäktige i
            Borås. Dag efter dag fick Boråsborna bekanta sig med den unge
            killen som invid de övriga partiernas valstugor på Stora torget
            i Borås ställde upp sitt bord med flygblad, skrifter och kaffe.
          </note>
          <note xml:id="i-7dba79c2ba2c523c-0">
            År 2010 kom William in i riksdagen där han blev ersättare i flera
            utskott.
          </note>
          <note xml:id="i-0128a8f78c24435a-0">
            William var en politisk naturbegåvning, en person med stark karisma
            och politisk vilja. Helt utan hjälp eller träning hade han en
            retorisk förmåga som få, och han hade en oerhört stark inre drivkraft
            att göra skillnad och att våga lyfta frågor som andra gärna tystar.
            Hans debattglädje, engagemang och verbala förmåga syntes inte
            minst här i kammaren.
          </note>
          <note xml:id="i-c90f89a99bbee674-0">
            William var ung, bara 22 år, när han kom in i riksdagen, men
            han tog för sig i politiken och gillade att utmana. Denna djärvhet
            visade han redan tidigt i livet. När han som liten grabb började
            i en judoklubb valde han att ta sig an den största killen i träningslokalen.
            När han åkte skidor var det bara de svarta backarna som gällde.
          </note>
          <note xml:id="i-4eb2a1f08f89f105-0">
            I september 2011 gick William och Sverigedemokraterna skilda
            vägar, men han valde att stanna kvar i riksdagen. Ambitionen var
            att använda sin riksdagsplats som en plattform för att driva frågor
            kring beroendevård. I sina anföranden och under debatterna i kammaren
            resonerade William ofta kring den undergång och förstörelse som
            missbruk kan leda till. Och han gjorde det med en skoningslös
            skärpa. Han satte ord på vad det innebär att vara beroende och
            berättade om de mörka sidorna hos en missbrukare. Han återkom
            ofta till att han talade av egen erfarenhet, och han tog upp den
            totala utsatthet en missbrukare upplever.
          </note>
          <note xml:id="i-e5f3a9c0f4b46e4b-0">
            William valde att vara öppen med sitt missbruk. Det är inget
            lätt val för en ung riksdagsledamot som ständigt är påpassad.
            Det är en mörk sida som många nog helst inte vill ska nå offentlighetens
            ljus. Men William hade mod och integritet att spela med öppna
            kort. Och så här efter hans bortgång kan man konstatera att den
            debatt som han initierade nu har nått långt utanför riksdagens
            kammare.
          </note>
          <note xml:id="i-bf2dad369cf88f54-0">
            Samtidigt som William brottades med sig själv och sitt inre var
            han mån om att inte göra sin omgivning besviken. Han kämpade och
            höll god min och uppträdde självsäkert utåt. Samtidigt som han
            kämpade med sig själv månade han om sina medmänniskor, inte minst
            sin mamma.
          </note>
          <note xml:id="i-efb27de385baa2e8-0">
            Många minns William som en kille med stort hjärta och stark inlevelse.
            En bra mentor och kompis som uppmuntrade både ledamöter och kanslipersonal
            till att se möjligheter och växa i sina roller. En person med
            mycket humor och som gärna bjöd på sig själv. En kille som alltid
            hade ett leende på läpparna och ett särskilt sinne för det roliga
            i livet.
          </note>
          <note xml:id="i-632f9f3a7fd46941-0">
            William kämpade för att bli kvitt sitt missbruk. Det var en kamp
            som han tyvärr inte vann. I september nåddes vi alltså av beskedet
            att en samhällsengagerad ung mans liv slocknat.
          </note>
          <note xml:id="i-a6e116f46c771d43-0">
            William Petzäll brände sitt ljus i båda ändar och rycktes bort
            alldeles, alldeles för tidigt. Han blev bara 24 år.
          </note>
          <note xml:id="i-f81543b3b07ed91a-0">
            Vi har förlorat en politisk talang, en uppskattad vän, en djupt
            älskad son och ett kärt barnbarn.
          </note>
          <note xml:id="i-7fbc3f6b61695901-0">
            Vi hedrar nu Johnny Munkhammar, Carina Moberg och William Petzäll
            med en tyst minut.
          </note>
          <note xml:id="i-2fb365165ee69eea-0">
            Ajournering
          </note>
          <note xml:id="i-096f9591d653b6f4-0">
            Kammaren beslutade kl. 11.18 på förslag av talmannen att ajournera
            sammanträdet till kl. 11.30.
          </note>
          <note xml:id="i-b25044896f7f4ebc-0">
            Återupptagna förhandlingar
          </note>
          <note xml:id="i-ec4cb670d806572c-0">
            Sammanträdet återupptogs kl. 11.30.
          </note>
          <note xml:id="i-ccd9e2816cad2d4c-0">
            Meddelande om tillgänglighet till riksdagens debatter
          </note>
          <note xml:id="i-74e942c40d0f71ef-0">
            Anf. 2 TALMANNEN:
          </note>
          <note xml:id="i-fcdd8d8b4c797c2f-0">
            Innan vi börjar med uppropet vill jag passa på att berätta om
            en nyhet i riksdagen.
          </note>
          <note xml:id="i-84aba7681345e006-0">
            Nytt för det här riksmötet är att ni kommer att kunna följa alla
            riksdagens debatter direkt i era mobiler och senare under hösten
            pekplattor. Och det kommer självklart allmänheten också att kunna
            göra. Redan nu sitter kanske någon på tåget och tittar på oss
            via riksdagen.se i sin mobil. Det här blir ett ytterligare steg
            för en ökad öppenhet och tillgänglighet av riksdagens arbete och
            beslut.
          </note>
          <note xml:id="i-9a70783d1bab918a-0">
            2 § Ledigheter från dagens sammanträde
          </note>
          <note xml:id="i-9bea8f7de93a9013-0">
            Talmannen anmälde att följande ledamöter beviljats ledighet från
            dagens sammanträde:
          </note>
          <note xml:id="i-d11c71b82a925e87-0">
            Jan R Andersson (M), Leif Pagrotsky (S) och Johan Pehrson (FP).
          </note>
          <note xml:id="i-72bd96d344175df4-0">
            3 § Upprop
          </note>
          <note xml:id="i-35b550135dedc32b-0">
            Företogs upprop av kammarens ledamöter.
          </note>
          <note xml:id="i-a008bdb23f8a5e9b-0">
            Kammaren hade denna dag följande sammansättning:
          </note>
          <note xml:id="i-5e464a46dfc65d69-0">
            4 § Avsägelser
          </note>
          <note xml:id="i-4d071db4307709e3-0">
            Talmannen meddelade att Liselott Hagberg (FP) anhållit om entledigande
            från uppdragen som ledamot av riksdagen och som tredje vice talman
            från och med den 1 oktober 2012.
          </note>
          <note xml:id="i-dde3437a109ffa83-0">
            Kammaren biföll denna anhållan.
          </note>
          <note xml:id="i-ce42625de3eecf66-0">
            Talmannen meddelade att Sven-Erik Österberg (S) anhållit om entledigande
            från uppdraget som ledamot av riksdagen från och med den 1 oktober
            2012.
          </note>
          <note xml:id="i-dde3437a109ffa83-1">
            Kammaren biföll denna anhållan.
          </note>
          <note xml:id="i-9541d79378e1edae-0">
            5 § Meddelande om val av tredje vice talman
          </note>
          <note xml:id="i-5068d88bf704f8d1-0">
            Talmannen meddelade att val av tredje vice talman skulle äga
            rum onsdagen den 19 september efter voteringen kl. 16.00 .
          </note>
          <note xml:id="i-52c381776459d483-0">
            6 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-196b6d7f55177755-0">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note xml:id="i-445d961854123739-0">
            KOM(2012) 430
          </note>
          <note xml:id="i-5285a46a4ed60e24-0">
            KOM(2012) 351
          </note>
          <note xml:id="i-ea294fef79c464b8-0">
            7 § Hänvisning av ärenden till utskott
          </note>
          <note xml:id="i-24a12601a4dc86b4-0">
            Föredrogs och hänvisades
          </note>
          <note xml:id="i-991be0a4576d698d-0">
            den 8 november
          </note>
          <note xml:id="i-a08d530c1f06b320-0">
            8 § Förnyad bordläggning
          </note>
          <note xml:id="i-db5d9ae686cbc4c7-0">
            Föredrogs och bordlades åter
          </note>
          <note xml:id="i-e62c9e1830bd5a93-0">
            9 § Bordläggning
          </note>
          <note xml:id="i-16656e3240c9cf38-0">
            Anmäldes och bordlades
          </note>
          <note xml:id="i-9440121c3b839235-0">
            10 § Anmälan om frågor för skriftliga svar
          </note>
          <note xml:id="i-ac622cec5490a9e7-0">
            Anmäldes att följande frågor för skriftliga svar framställts
          </note>
          <note xml:id="i-7471d6e76e0a6316-0">
            den 14 september
          </note>
          <note xml:id="i-de32caca9c8f2fc5-0">
            Anders Karlsson
          </note>
          <note xml:id="i-4af7f137e1f82333-0">
            Peter Hultqvist
          </note>
          <note xml:id="i-60a8ff969bec58e7-0">
            den 17 september
          </note>
          <note xml:id="i-196d6f2563484d6d-0">
            Christina Höj Larsen
          </note>
          <note xml:id="i-ad9648af584348f5-0">
            Frågorna 2011/12:770 och 771 redovisas i bilaga som fogats till
            detta protokoll.
          </note>
          <note xml:id="i-499687d4af70ce52-0">
            Fråga 2011/12:772 redovisas i bilaga som fogats till riksdagens
            snabbprotokoll tisdagen den 2 oktober.
          </note>
          <note xml:id="i-6864a3744ae7b025-0">
            11 § Anmälan om skriftliga svar på frågor
          </note>
          <note xml:id="i-39a92b6136762464-0">
            Anmäldes att skriftliga svar på följande frågor inkommit
          </note>
          <note xml:id="i-7471d6e76e0a6316-1">
            den 14 september
          </note>
          <note xml:id="i-f4c37145a6bf3ab6-0">
            Carina Hägg
          </note>
          <note xml:id="i-60a8ff969bec58e7-1">
            den 17 september
          </note>
          <note xml:id="i-661caa47d7783b79-0">
            Jens Holm
          </note>
          <note xml:id="i-6e187857dce4ed05-0">
            Lars Mejern Larsson
          </note>
          <note xml:id="i-ce8045c15e6979f4-0">
            den 18 september
          </note>
          <note xml:id="i-de32caca9c8f2fc5-1">
            Anders Karlsson
          </note>
          <note xml:id="i-1dad398380a3708b-0">
            Catharina Bråkenhielm
          </note>
          <note xml:id="i-c308783052e7b588-0">
            Svaren redovisas i bilaga som fogats till riksdagens snabbprotokoll
            tisdagen den 2 oktober.
          </note>
          <note xml:id="i-8614b3b262dc11f5-0">
            12 § Kammaren åtskildes kl. 11.43.
          </note>
          <note xml:id="i-602b348605bca02a-0">
            Förhandlingarna leddes av talmannen.
          </note>
          <note xml:id="i-f1fa8b71c9f4829b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
