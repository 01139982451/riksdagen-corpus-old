<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--52</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-0bd164aa4b5f7dec-0">
            Det justerade protokollet beräknas utkomma om 3 veckor
          </note>
          <note xml:id="i-9d2e526c76dcdb25-0"/>
          <note xml:id="i-6c3d4a02ef63de1f-0">
            -----------------------------------------------------------------------
          </note>
          <note xml:id="i-9d2e526c76dcdb25-1"/>
          <note xml:id="i-51962abd693f734f-0">
            1 § Meddelande om utrikespolitisk debatt
          </note>
          <note xml:id="i-62a243164740fce3-0">
            Tredje vice talmannen meddelade att meddelande om utrikespolitisk
            debatt onsdagen den 14 februari kl. 9.00 hade delats ut till ledamöterna.
          </note>
          <note xml:id="i-bf6556d19767d0a4-0">
            2 § Meddelande om svar på interpellationer
          </note>
          <note xml:id="i-7626fad23e3166ad-0">
            Till riksdagen hade inkommit följande skrivelser:
          </note>
          <note xml:id="i-224e68f75844fe20-0">
            Interpellation 1995/96:46
          </note>
          <note xml:id="i-50c03f2962f9c44d-0">
            Till riksdagen
          </note>
          <note xml:id="i-3347ff0c756035c2-0">
            Interpellation 1995/96:46 av Viola Furubjelke om finansieringen
            av de multilaterala utvecklingsaktiviteterna.
          </note>
          <note xml:id="i-c41cc4071c0d31d9-0">
            Interpellationen kommer att besvaras torsdagen den 22 februari
            1996.
          </note>
          <note xml:id="i-c1e5d2328a9dac15-0">
            Skälet till dröjsmålet är att en debattdag som passar både interpellanten
            och mig inte har gått att finna under denna fyraveckorsperiod.
          </note>
          <note xml:id="i-9049a3fec6bcccd5-0">
            Stockholm den 6 februari 1996
          </note>
          <note xml:id="i-740758ce6f5f557e-0">
            Pierre Schori
          </note>
          <note xml:id="i-f09ab92d6e0a08f2-0">
            Interpellation 1995/96:65
          </note>
          <note xml:id="i-50c03f2962f9c44d-1">
            Till riksdagen
          </note>
          <note xml:id="i-1a986442690ed0dd-0">
            Beträffande interpellation 1995/96:65 Perssonplanen och kommunernas
            ekonomi av Lennart Hedquist
          </note>
          <note xml:id="i-35d39cd24ae68da6-0">
            (m) får jag meddela att jag inte kan besvara den inom föreskrivna
            fyra veckor.
          </note>
          <note xml:id="i-958e92ab19f74c1e-0">
            Skälet härtill är att vi inte funnit någon debattdag som passar
            interpellanten och mig.
          </note>
          <note xml:id="i-4ec85bf64a61dd69-0">
            Jag kommer att besvara interpellationen den
          </note>
          <note xml:id="i-71a4866ee288d410-0">
            5 mars 1996.
          </note>
          <note xml:id="i-99441b62994ea614-0">
            Stockholm den 5 februari 1996
          </note>
          <note xml:id="i-2ac0df9a3bb3570f-0">
            Göran Persson
          </note>
          <note xml:id="i-0e3d96080ddf520d-0">
            3 § Svar på interpellation 1995/96:33 om mervärdesskatteregler
          </note>
          <note xml:id="i-55f136410c102636-0">
            Anf. 1 Finansminister GÖRAN
          </note>
          <note xml:id="i-fd6f2fe5c956a55e-0">
            PERSSON (s)
          </note>
          <note xml:id="i-d994acbfe6bd99a7-0">
            Herr talman! Ulla Löfgren har, mot bakgrund av de av riksdagen
            under år 1995 beslutade reglerna om mervärdesskatt vid handel
            med begagnade varor, frågat mig vilka förändringar jag är beredd
            att vidta för att undvika vissa effekter för hemslöjden.
          </note>
          <note xml:id="i-4bbab7a2ca6706e1-0">
            Riksdagen beslutade i juni 1995 att anta de förslag på mervärdesskatteområdet
            som regeringen lagt fram i proposition 1994/95:202 om mervärdesskatten
            på omsättning av begagnade varor, m.m. De nya mervärdesskattereglerna
            trädde enligt riksdagsbeslutet i kraft den 1 november 1995. De
            innebär i huvudsak en teknisk anpassning till det regelsystem
            för handeln med begagnade varor som EU-länderna efter flera års
            komplicerade förhandlingar kunde enas om under år
          </note>
          <note xml:id="i-70fe05bc90b9c3a9-0">
            1994. Vid försäljning av begagnade varor skall enligt de nya
            reglerna beskattningsunderlaget utgöras av skillnaden mellan återförsäljarens
            försäljningspris och inköpspriset för den aktuella varan.
          </note>
          <note xml:id="i-4790d035adcc0027-0">
            Tidigare tillämpades i Sverige ett system för handel med begagnade
            varor som tekniskt sett var något annorlunda utformat. Avdrag
            medgavs nämligen för s.k. fiktiv skatt redan vid inköp av en begagnad
            vara. I
          </note>
          <note xml:id="i-062cef0d3f6b5d66-0">
            huvudsak medförde denna annorlunda teknik samma beskattningsresultat
            som det nu beslutade systemet, nämligen att beskattningen vid
            försäljning av begagnade varor sker med beaktande av att skatt
            tidigare betalats.
          </note>
          <note xml:id="i-03f2bf6a6bfd738f-0">
            De tidigare reglerna om avdrag för fiktiv skatt fick emellertid
            tillämpas även i vissa andra situationer, t.ex. vid inköp av bär
            och svamp från privatpersoner.
          </note>
          <note xml:id="i-b73f60cac75a4f3a-0">
            De kan också ha använts vid inköp av nya, hemtillverkade föremål
            om dessa tillverkats i en hobbyverksamhet och tillverkaren inte
            själv var mervärdesskatteskyldig för verksamheten. Som angavs
            i propositionen kan den tidigare avdragsrätten för fiktiv skatt
            i dessa fall närmast ha ansetts innebära ett stöd till verksamheter
            av detta slag, givet inom mervärdesskattens ram. I propositionen
            angavs vidare att denna typ av mervärdesskatteanknutna åtgärder
            inte är möjliga när vårt mervärdesskattesystem skall anpassas
            till EG-
          </note>
          <note xml:id="i-8a3fcf056520484a-0">
            reglerna.
          </note>
          <note xml:id="i-b244da376a496c44-0">
            Om hemslöjdsbutiker köpt in slöjdföremål från slöjdare som inte
            bedrivit sin verksamhet yrkesmässigt, kan således tidigare fiktiva
            mervärdesskatteavdrag ha skett. Jag har inte några uppgifter om
            i vilken utsträckning detta förekommit. Klart är emellertid att
            avdrag av detta slag inom mervärdesskattens ram inte är förenliga
            med gällande EG-regler. Jag anser dem heller inte skattetekniskt
            motiverade. Att återinföra sådana regler för handeln med hemslöjdsföremål
            är därför inte aktuellt.
          </note>
          <note xml:id="i-5c4a3f05543651e5-0">
            Det kan tilläggas att hemslöjdare i många fall torde få anses
            bedriva sin verksamhet på sådant sätt att den är yrkesmässig.
            Det innebär, nu liksom tidigare, att hemslöjdaren skall ta ut
            mervärdesskatt på sin försäljning till hemslöjdsaffären, samtidigt
            som full avdragsrätt för ingående mervärdesskatt föreligger såväl
            hos hemslöjdaren som hos butiken.
          </note>
          <note xml:id="i-372701ca697d1b00-0">
            Anf. 2 ULLA LÖFGREN (m)
          </note>
          <note xml:id="i-c37a591c198ad8c5-0">
            Herr talman! Jag ber att få tacka finansministern för svaret.
            Jag tycker att det på ett klart sätt belyser att förändringarna
            i reglerna om mervärdesskatt inte bygger på några egna överväganden
            från regeringens sida, utan helt och hållet på ett okritiskt anammande
            av EU:s regler. Det här har regeringen gjort utan att närmare
            utreda konsekvenserna vare sig för svensk tradition eller för
            statskassan.
          </note>
          <note xml:id="i-abefabb2b40e9d80-0">
            Jag förmodar att den snabba EU-anpassningen i det här fallet
            har föranletts av att finansministern vid ett snabbt överslag
            sett möjligheten för staten att öka skatteintäkterna genom att
            göra enskilda affärsidkare till skattepoliser. Jag är i så fall
            ledsen att behöva säga att finansministern snarare kan räkna med
            mindre skatteintäkter än mer. Jag skall förklara varför.
          </note>
          <note xml:id="i-bca1339c0d6893dc-0">
            Det går att belysa med exempel från bär- och svampplockningen,
            men det antar jag att Olle Lindström kommer att göra i en senare
            interpellationsdebatt. Men om jag tar svensk hemslöjdsrörelse
            som exempel, eftersom jag har hängt upp min interpellation på
            den, ser den grovt beskriven ut på följande sätt:
          </note>
          <note xml:id="i-dedfef5012b57957-0">
            Den är uppdelad i två delar, en ideell gren som ingår i den nationella
            kulturpolitiken och som med statliga och till viss del kommunala
            medel bedriver en omfattande verksamhet för att uppmuntra och
            stötta slöjd som bygger på den svenska kulturtraditionen.
          </note>
          <note xml:id="i-7a95e60d1d81b0b0-0">
            Denna verksamhet vänder sig både till slöjdare som kan anses
            bedriva yrkesmässig verksamhet och slöjdare som får anses bedriva
            hobbyverksamhet.
          </note>
          <note xml:id="i-30e14e9d61f0bd4d-0">
            Att även slöjdare som bedriver sin verksamhet som hobby anses
            viktiga beror på att de ofta tillverkar bruksföremål som det tar
            lång tid att färdigställa.
          </note>
          <note xml:id="i-3078bad37a5157b2-0">
            Timpenningen blir därmed låg, men föremålen anses kulturhistoriskt
            viktiga. Kunskapen om tillverkningsmetoder och annat anses värdefull
            att hålla vid liv. De är och kommer aldrig att bli kommersiella
            produkter, likväl uppmuntrar staten detta genom sin kulturpolitik.
          </note>
          <note xml:id="i-5edd13c7df1dc23f-0">
            Den andra grenen av hemslöjdsrörelsen är den kommersiella. Det
            är hemslöjdsbutikerna som finns runt om i landet och som saluför
            hemslöjdsprodukter.
          </note>
          <note xml:id="i-90c77f120061b74a-0">
            Hemslöjdsbutikerna skall vara ett slags garanter för hög kvalitet
            och för marknadsföring av hemslöjdsprodukter som en del av svenskt
            kulturarv. Jag skall ta ett exempel.
          </note>
          <note xml:id="i-ae07f5f5de5fdc64-0">
            Det jag håller i handen är ett traditionellt bruksföremål, en
            sockerskål, tillverkad i björkrot. Det är en kvinna som har gjort
            den. Hon har åkt ut till en plats där det finns lämpliga björkrötter.
            Med hacka och spade har hon grävt upp rötterna. Sedan har hon
            åkt hem, spolat och rengjort dem, rensat dem och fått fram ett
            litet antal rötter som hon kan använda. Hon har sedan trätt den
            här korgen.
          </note>
          <note xml:id="i-3ab86993a8b88580-0">
            Den här proceduren har tagit minst två dagar. Vad får hon då
            för det här arbetet? Hon har fått 500 kr, före den 1 november
            1995 i alla fall. Efter avdrag för omkostnader har hon alltså
            fått mellan 25 och 30 kr i timmen brutto. Det säger sig självt
            att den verksamheten inte kan bedrivas yrkesmässigt.
          </note>
          <note xml:id="i-9cd8c06136bce5cf-0">
            Före den 1 november 1995 kostade den här sockerskålen 900 kr
            i butiken. Den marknad som finns för en sådan här produkt är rätt
            begränsad. Men även för den exklusiva marknad som finns är en
            25-procentig höjning av priset, dvs. från 900 kr till 1 125 kr,
            som de nya momsreglerna föranleder, rätt magstark, om man säger
            så.
          </note>
          <note xml:id="i-72b9c3fc55cff245-0">
            Jag antar att finansministern inte tillhör det marknadssegment
            som efterfrågar traditionella, kulturella bruksföremål. Men om
            så vore undrar jag om Göran
          </note>
          <note xml:id="i-d86a1782cbbd4e5a-0">
            Persson vore villig att betala 1 125 kr för den här sockerskålen,
            detta oavsett om herr Persson tycker att en timpenning på 25 kr
            är skälig eller ej.
          </note>
          <note xml:id="i-fc821e761b681406-0">
            Dock har herr Persson i statens budget 1996 stött att dylik verksamhet
            skall uppmuntras, således stöttar staten med den ena handen och
            stöter omkull med den andra.
          </note>
          <note xml:id="i-c721085fb740d787-0">
            Resultatet av detta dilemma kan bli följande: Antingen sänker
            slöjdaren sin timpenning ordentligt för att produkten skall bli
            säljbar i butik. En sänkning av butikernas marginaler är otänkbar,
            eftersom de flesta butiker redan i dag balanserar på gränsen till
            vad som är möjligt. Eller också avstår slöjdarna från att leverera
            till butik och säljer sina alster själva - i hemmet eller på marknader.
            Eftersom det i det senare fallet inte finns några mellanhänder
            som behöver agera polis förefaller det som en mera trolig lösning.
          </note>
          <note xml:id="i-4bec35fc0da63a9d-0">
            För statens del får detta minst två konsekvenser.
          </note>
          <note xml:id="i-d72779c5c8c0e97a-0">
            För det första faller momsintäkterna totalt bort, för det andra
            uteblir den kvalitetskontroll som finns inbyggd i hemslöjdsrörelsen.
            Vad finns det sedan för motiv för statlig medverkan?
          </note>
          <note xml:id="i-cba2775a5e983076-0">
            För Göran Persson i egenskap av finansminister i
          </note>
          <note xml:id="i-91fa61c92b04fb04-0">
            Sverige är detta förmodligen ingen stor fråga. Jag kan tänka
            mig att varken finansministern eller tjänstemännen på Finansdepartementet
            ens snuddade vid tanken på att en harmonisering av momsreglerna
            till EU
          </note>
          <note xml:id="i-210cb8ef4d65d83b-0">
            skulle få någon inverkan på den svenska kulturen. Jag antar att
            uteblivna momsintäkter från den hobbyinriktade hemslöjden är peanuts
            i relation till statsskuld och budgetunderskott.
          </note>
          <note xml:id="i-dca0882970bc6ef5-0">
            För Göran Persson i egenskap av blivande statsminister i Sverige
            hoppas jag dock att den svenska traditionen har en stor betydelse,
            och jag hoppas att
          </note>
          <note xml:id="i-326327909624f832-0">
            Göran Persson som statsminister kan tänka sig att påverka sin
            kommande finansminister att delta aktivt i ministerrådsmötena
            och driva igenom ett EU-system med fiktiv moms. Detta borde intressera
            den nya finansministerns EU-kolleger i hög grad, eftersom det
            visat sig fungera så bra i Sverige och, vilket kommer att visa
            sig under de närmaste åren, gav större skatteintäkter till staten
            än det system som den avgående finansministern Persson anslöt
            Sverige till.
          </note>
          <note xml:id="i-4806cd01391b35bd-0">
            Anf. 3 Finansminister GÖRAN
          </note>
          <note xml:id="i-fd6f2fe5c956a55e-1">
            PERSSON (s)
          </note>
          <note xml:id="i-14864c8f949e0bf3-0">
            Herr talman! Det var ett något udda anförande som fru Löfgren
            bestod oss med. Hon landade ju faktiskt i ett konstaterande av
            att frågan inte löses här i kammaren utan i Bryssel och i de sammanhangen.
          </note>
          <note xml:id="i-bd179e7c16550a52-0">
            Mot bakgrund därav hade hon kanske kunnat bespara sig de något
            ironiska slängar som fanns om mitt eventuella kulturintresse.
            Jag kan försäkra fru Löfgren att jag har ett omfattande engagemang
            och en gedigen bakgrund i såväl folkbildning som i kommunal kulturpolitik.
            Där finns det ingen som helst tvekan.
          </note>
          <note xml:id="i-4e4ba65b1441f0f6-0">
            Det är faktiskt inga momsfrågor som vi i Finansdepartementet
            har ägnat så mycket tid och kraft som de som berör den här sektorn.
            Det är utomordentligt svåra avvägningar. Hit hör också eventuell
            momsbeläggning och momsbeläggning på film- och teaterbesök, idrottsarrangemang
            och folkbildning. Allt detta har också funnits med i denna debatt.
          </note>
          <note xml:id="i-31d5bbbf07139bd8-0">
            När det gäller diskussionen om moms och EU-
          </note>
          <note xml:id="i-40da9d3c9e261e4a-0">
            anpassning har den inom Finansdepartementet i väldigt hög grad,
            nästan uteslutande vad gäller problemlösning, handlat om de här
            frågorna. Vi har haft att kryssa inom ett regelverk och inom det
            försöka tänja så mycket som möjligt för att ta maximal hänsyn
            till våra svenska intressen och vår speciella kulturtradition.
            Inte minst har det gällt inom folkbildningens område.
          </note>
          <note xml:id="i-5b517a0d723664db-0">
            Slutligen vill jag framhålla att om man skall stödja en verksamhet
            är jag anhängare av principen att man skall stödja den synligt
            och öppet via anslag och inte dolt via ett skattesystem.
          </note>
          <note xml:id="i-28bf59b902fbd325-0">
            Anf. 4 ULLA LÖFGREN (m)
          </note>
          <note xml:id="i-2ca047c2648b35ee-0">
            Herr talman! Jag ber finansministern så mycket om ursäkt om jag
            uttryckte mig illa i kammaren. Det skall man givetvis inte göra.
          </note>
          <note xml:id="i-4a855b6871681cb5-0">
            Jag tycker ändå att momsfrågan hör hemma här.
          </note>
          <note xml:id="i-745e87566830ca00-0">
            Jag kan förstå synpunkten att man skall stötta ett sådant här
            system öppet och inte via momsen, men jag tycker inte heller att
            det är via momsen man stöttar det. Med det gamla systemet fick
            staten in åtminstone hälften av momsintäkterna. Nu kommer man
            att gå miste om allt. Det är ju det som är knuten i detta.
          </note>
          <note xml:id="i-af81d71108842d94-0">
            Förutom att staten går miste om alla momsintäkter kommer vi att
            gå miste om andra värden. Det här förstår man om man ser till
            de människor som levererar varor till hemslöjden, åtminstone i
            stil med den lilla skål jag tidigare visade upp.
          </note>
          <note xml:id="i-b60c14481250a6bc-0">
            Vi kan ta trasmattor som ett annat exempel: Tant
          </note>
          <note xml:id="i-fa697e1831953afc-0">
            Pettersson, med folkpension, väver 20 meter trasmattor om året.
            Hon känner sig kontrollerad och kränkt av dessa poliser som står
            i butikerna och funderar över hur hon har det med momsen.
          </note>
          <note xml:id="i-97f582e61d4aa5e1-0">
            Jag vore glad om jag kunde få finansministern att säga här i
            kammaren att ni kommer att fortsätta driva den här frågan i EU.
            Det är klart att det är där den skall drivas, men jag hävdar bestämt
            att systemet med fiktiv moms var bra! Det var bra för statens
            intäkter, och det var ett lätt system att hantera. Det borde vara
            intressant även för andra länder än för Sverige.
          </note>
          <note xml:id="i-64ab9845524aeb48-0">
            Överläggningen var härmed avslutad.
          </note>
          <note xml:id="i-bb4b0a3c25e48d96-0">
            4 § Svar på interpellation 1995/96:41 om Kommuninvest
          </note>
          <note xml:id="i-c0b8ef8e0ad7e656-0">
            Anf. 5 Finansminister GÖRAN
          </note>
          <note xml:id="i-fd6f2fe5c956a55e-2">
            PERSSON (s)
          </note>
          <note xml:id="i-22c22a8596fa0468-0">
            Herr talman! Christel Anderberg har frågat mig om vilka åtgärder
            jag tänker vidta med anledning av att Kommuninvest har ansökt
            om bankoktroj för Sveriges Kommunbank AB
          </note>
          <note xml:id="i-d358a925cecf0153-0">
            Kommuninvest i Sverige AB är i dag ett kreditmarknadsbolag som
            står under Finansinspektionens tillsyn. Kommuninvest ingav i oktober
            1995 en ansökan till Finansinspektionen om att få oktroj för bankverksamhet
            under firma Sveriges Kommunbank
          </note>
          <note xml:id="i-6e67568b8d8b389e-0">
            AB. Ansökan avser bankrörelse i traditionell bankaktiebolagsform.
            Ärendet är för närvarande under beredning hos Finansinspektionen
            och kommer därefter att prövas av regeringen. Jag kan därför inte
            yttra mig i det enskilda ärendet.
          </note>
          <note xml:id="i-3c00ce095a5e8f1d-0">
            Vid regeringens prövning skall - utöver en formell prövning -
            bedömas om den planerade verksamheten kan antas komma att uppfylla
            kraven på en sund bankverksamhet. I denna bedömning ingår bl.a.
            att pröva huruvida bankens verkställande ledning och större ägare
            uppfyller de kunskapsmässiga krav och är så omdömesgilla i sitt
            handlande som erfordras för att de på ett långsiktigt och stabilt
            sätt skall kunna driva en sund bankverksamhet.
          </note>
          <note xml:id="i-f26dbe6817108336-0">
            När det gäller frågan om Kommuninvests nuvarande verksamhet och
            dess förenlighet med den kommunala kompetensen kan följande sägas.
            Syftet med Kommuninvests verksamhet är främst att förmedla billiga
            lån till föreningens medlemmar. I samband med en kommuns ansökan
            om medlemskap i
          </note>
          <note xml:id="i-1ce5f985dc4210a4-0">
            Kommuninvest gör Kommuninvest en granskning av kommunens ekonomi.
            De kommuner som inte har en tillräckligt stabil ekonomisk ställning
            nekas medlemskap.
          </note>
          <note xml:id="i-aa67faab8ba699cc-0">
            De kommuner och landsting som blir medlemmar i Kommuninvest ansvarar
            solidariskt, såsom för egen skuld, för Kommuninvests förpliktelser.
          </note>
          <note xml:id="i-e744d7c755377bca-0">
            Det har hävdats att det solidariska borgensansvaret strider mot
            kommunallagens regler om den kommunala kompetensen och då framför
            allt den s.k. lokaliseringsprincipen. Jag vill därför här erinra
            om den dom som Regeringsrätten meddelade den 4 oktober 1994
          </note>
          <note xml:id="i-3740013dbf32394e-0">
            och som innebär att en kommuns åtagande i form av medlemskap
            i Kommuninvest och solidariskt borgensansvar för Kommuninvests
            förpliktelser inte står i strid med kommunallagens regler. Regeringsrätten
            uttalade särskilt att föremålet för bolagets verksamhet inte har
            visat sig falla utanför ramen för den kommunala kompetensen.
          </note>
          <note xml:id="i-29ac7032840bef05-0">
            Regeringsrätten har i domen gjort bedömningen att ett borgensåtagande
            kommer att innefatta ett visst ansvar för andra föreningsmedlemmars
            skulder men att risktagandet är begränsat. Regeringsrätten gör
            denna bedömning dels därför att endast kommuner, kommunalförbund
            och landsting - och inga enskilda subjekt - kan vinna inträde
            i föreningen, dels därför att antalet medlemmar i föreningen beräknas
            bli så stort att risken kommer att få en omfattande spridning.
          </note>
          <note xml:id="i-4e68437f9068908d-0">
            Jag vill här påpeka att en kommun vid ett eventuellt medlemskap
            naturligtvis bör göra en egen riskbedömning för den händelse att
            ett borgensåtagande måste infrias.
          </note>
          <note xml:id="i-432bba3ccb6ee60f-0">
            Med hänvisning till vad jag nu sagt ser jag inga skäl att vidta
            några åtgärder med anledning av Kommuninvests nuvarande verksamhet
            eller på grund av att Kommuninvest ansökt om bankoktroj.
          </note>
          <note xml:id="i-61b7d2497f4215e4-0">
            Anf. 6 CHRISTEL ANDERBERG (m)
          </note>
          <note xml:id="i-c7a9f34f452d8e90-0">
            Herr talman! Seden bjuder att man inleder med att tacka statsrådet
            för svaret. Men jag vet inte vad etiketten föreskriver för de
            fall där man inte får något svar eller i varje fall inte svar
            på den fråga man har ställt.
          </note>
          <note xml:id="i-76a7f656c47f3f69-0">
            Jag hade faktiskt förväntat mig ett svar från en politiker och
            inte en nonchalant tjänstemannaprodukt.
          </note>
          <note xml:id="i-a1837f0ddb365b4e-0">
            Jag vet att Kommuninvest står under tillsyn av Finansinspektionen.
            Det gjorde också de banker som tillsammans orsakade en bankkris
            för några år sedan.
          </note>
          <note xml:id="i-28939ab477ddaba5-0">
            Finansinspektionen bevakar säkert sitt revir. Men eftersom Kommuninvest
            bygger hela sin verksamhet på solidarisk proprieborgen från partskommunerna
            är väl risken för ett fallissemang i Kommuninvest inte så stor.
          </note>
          <note xml:id="i-4a8ea8b7f3ec6b9e-0">
            Min drivkraft i denna fråga är emellertid en genuin oro för ett
            fallissemang i ett antal kommuner. Det är inte Finansinspektionens
            huvudvärk, men det borde vara finansministerns.
          </note>
          <note xml:id="i-d265d3cf35d7a9d1-0">
            Jag är också väl medveten om att Regeringsrätten i oktober 1994
            ansett att ett medlemskap i Kommuninvest och därmed följande solidariskt
            borgensansvar inte faller utanför ramen för den kommunala kompetensen.
            Men min fråga till statsrådet Göran Persson är: Om så skulle vara
            fallet, kan det anses vara lämpligt eller önskvärt? Bör det vara
            en kommunal angelägenhet att bedriva bankverksamhet och gå i solidarisk
            borgen för andra kommuners lån såsom för egen skuld?
          </note>
          <note xml:id="i-68aecb36ad8e8313-0">
            Jag är något förvånad över att interpellationssvaret till stor
            del endast refererar till Regeringsrättens dom.
          </note>
          <note xml:id="i-f95065fc84d9907e-0">
            Domstolarna gör ju sitt bästa för att tolka den lag som gäller
            - något som i det här fallet tydligen inte var så lätt, eftersom
            Regeringsrättens dom inte är enhällig.
          </note>
          <note xml:id="i-4c1a46ccd03ceef4-0">
            Politikerna och lagstiftarna å sin sida hänvisar till domstolarnas
            tolkning. Detta börjar ju likna katten på råttan och råttan på
            repet.
          </note>
          <note xml:id="i-5fb4822f69f78cdc-0">
            Vem tar det politiska ansvaret? Det, herr talman, anser jag att
            finansministern måste göra, och det måste han göra nu, medan problemet
            fortfarande är hanterligt.
          </note>
          <note xml:id="i-7284e93338b27171-0">
            Ödets ironi ville att Regeringsrättens dom gällde just Katrineholms
            kommun. Nu är det min hemkommun Säter som har beslutat att ansöka
            om medlemskap i Kommuninvest. Mot detta har jag tillsammans med
            två moderata kolleger anfört kommunalbesvär.
          </note>
          <note xml:id="i-ebff8509d03e7e97-0">
            Vi anser nämligen inte att saken är slutligt avgjord.
          </note>
          <note xml:id="i-7f599a676af23f27-0">
            Av formella skäl kunde Regeringsrätten inte pröva frågan i dess
            helhet vid förra tillfället. Dessutom har det inträffat nya omständigheter
            sedan Katrineholm var aktuellt.
          </note>
          <note xml:id="i-c486643e6cb75f5e-0">
            Dels har Sverige blivit medlem i EU och är underkastat dess konkurrensregler.
            EU:s regler om förbud mot och kontroll av statsstöd är stränga.
            Begreppet statsstöd har en vid tolkning.
          </note>
          <note xml:id="i-4c2063a47c26d13a-0">
            Anser finansministern att det är förenligt med
          </note>
          <note xml:id="i-1db84e0d264bf8b1-0">
            EU:s konkurrensregler att en aktör på kreditmarknaden, i motsats
            till alla andra, kan bygga hela sin affärsidé på solidarisk kommunal
            proprieborgen? Snedvrider det inte konkurrensen att en aktör,
            till följd av det solidariska borgensåtagandet, har direkt access
            på skattebetalarnas pengar och därmed kan tillåtas ha en täckningsgrad
            på 0,27 %, när bankrörelselagen kräver
          </note>
          <note xml:id="i-5846c3709ef8c2b3-0">
            8 % av de övriga?
          </note>
          <note xml:id="i-43c5933180b4d95c-0">
            Dels har det ursprungliga syftet med Kommuninvest förfallit.
            Syftet var att förmedla billiga lån till kommunerna. Numera har
            det emellertid visat sig att kostnaderna för att försäkra sig
            mot valutakursförluster har blivit så höga att Kommuninvest, trots
            solidarisk proprieborgen som säkerhet och därmed sammanhängande
            hög rating, inte kan ge bättre villkor än den reguljära kreditmarknaden.
          </note>
          <note xml:id="i-94b753c64f91bf80-0">
            Alltså ger ett medlemskap i Kommuninvest inte ens kortsiktigt
            några fördelar som står i någon som helst rimlig proportion till
            den riskexponering som borgensåtagandet ger upphov till. Kan detta
            anses vara att driva sund bankverksamhet?
          </note>
          <note xml:id="i-bf8524c43c74a896-0">
            Kommuninvest prövar visserligen kommunens ekonomi i samband med
            ansökan om medlemskap.
          </note>
          <note xml:id="i-1852b1d467445f6a-0">
            Finansministern vet emellertid lika bra som jag att det finns
            många lik i de kommunala garderoberna som kommer att ramla ut
            vilken dag som helst. Eller hur skall vi annars tolka regeringens
            beslut den 16 november 1995 att tillsätta en utredare för att
            lämna förslag till hur man skall hantera problemen när en kommun
            hamnar på obestånd?
          </note>
          <note xml:id="i-b9ffacfc6cd3a746-0">
            Det som oroar mig och som oroar landets skattebetalare är att
            företeelsen solidarisk proprieborgen leder till att en kommuns
            oförmåga att fullgöra sina förpliktelser snabbt fortplantar sig
            till en stor och växande andel av hela den kommunala sektorn.
            Ingen kommun har budgeterat för sådana förluster som ett infriande
            av borgensåtagandet kan medföra. Detta innebär ju inte ett visst
            ansvar för andras skulder.
          </note>
          <note xml:id="i-2bcdd023f19a57c4-0">
            Solidarisk borgen såsom för egen skuld innebär ett totalt obegränsat
            förstahandsansvar. Som ekonomin ser ut i våra kommuner kan regressrätten
            dessutom visa sig vara tämligen illusorisk.
          </note>
          <note xml:id="i-b8dac719ab1dc247-0">
            Anf. 7 JOHAN LÖNNROTH (v)
          </note>
          <note xml:id="i-ac6cc2d9b6951546-0">
            Herr talman! Jag skall tacka finansministern för ett bra svar.
          </note>
          <note xml:id="i-51ffbae69f37a847-0">
            Jag begärde ordet därför att jag tyckte att det kunde vara lämpligt
            med litet balans i den här debatten.
          </note>
          <note xml:id="i-afc194273347ef36-0">
            Christel Anderberg säger bl.a. i sin interpellation att vi alla
            är överens om att staten inte bör äga banker.
          </note>
          <note xml:id="i-12e6a7c0ceb74bdf-0">
            Det är inte riktigt sant. Jag företräder exempelvis den åsikten
            att staten mycket väl kan äga banker. Jag har också den bestämda
            uppfattningen att det elände som pågick i gamla Nordbanken, och
            även i många privatbanker, började i och med att man delprivatiserade
            och släppte in Erik Pensers Carnegie i den gamla PK-
          </note>
          <note xml:id="i-a0c6bbee8a6d41d9-0">
            banken och därmed införde en kultur som denna ganska byråkratiska
            statliga bank inte klarade.
          </note>
          <note xml:id="i-ed3c6a4e05463035-0">
            Christel Anderberg har också en annan, mycket lustig formulering
            i sin interpellation. Hon säger att det som driver kommuner att
            söka medlemskap i
          </note>
          <note xml:id="i-4462ca763b6d1731-0">
            Kommuninvest är en naturromantisk föreställning om att man därigenom
            skulle göra sig oberoende av marknaden. Det skulle vara intressant
            att höra vad
          </note>
          <note xml:id="i-c9cdce57e47b2d17-0">
            Christel Anderberg menar med naturromantisk. Jag har inte sett
            att det begreppet har använts i just sådana här sammanhang.
          </note>
          <note xml:id="i-e173f3a1190d4c25-0">
            Detta är också litet oförskämt mot Christel Anderbergs partikamrater
            i Borlänge, där man enligt uppgift var fullständigt enig om att
            söka medlemskap i Kommuninvest. Borlänge ligger väl inte så långt
            från Säter, om jag minns geografin rätt.
          </note>
          <note xml:id="i-5cffa02ff03e060a-0">
            Anledningen till att jag är mycket positiv till det som håller
            på att hända, genom att kommunerna bygger sin egen bank, är de
            erfarenheter jag har från min hemstad Göteborg. När jag satt i
            kommunstyrelsen i
          </note>
          <note xml:id="i-7846ea3a4c6749b1-0">
            Göteborg hade bankerna, inklusive Nordbanken, en kartell där
            det var väldigt svårt för kommunen att få rimliga villkor. Det
            var stor skillnad mellan utlåningsränta och inlåningsränta.
          </note>
          <note xml:id="i-ddc8217a1bc84a32-0">
            Jag kan inte riktigt förstå varför Christel Anderberg är så negativ
            till den ökade konkurrens och den ökade valfrihet som det skulle
            betyda att kommuner kan välja inte bara mellan stora, privata
            banker utan också kan välja en kommunägd bank. Man får självklart
            se allvarligt på risker och sådant, men vad det handlar om är
            ju vikten av att kommunen också har tillgång till en egen bank,
            att man kan välja det alternativet om det finns kartellbildningar
            och andra problem, som lätt uppstår på en marknad som domineras
            av ett antal stora privata aktörer. Det är jättebra att kommunen
            då har tillgång till en sådan här egen bankverksamhet.
          </note>
          <note xml:id="i-5fec812cea8b6bac-0">
            Anf. 8 Finansminister GÖRAN
          </note>
          <note xml:id="i-fd6f2fe5c956a55e-3">
            PERSSON (s)
          </note>
          <note xml:id="i-f41ec7bd69822d8a-0">
            Herr talman! Jag är naturligtvis sorgsen över det faktum att
            Christel Anderberg inte är nöjd med mitt svar. Jag är sorgsen
            i den meningen att jag valde att ge ett formellt svar på en väldigt
            hårt och aggressivt politiskt vinklad interpellation, där känslorna
            kanske drog i väg litet väl mycket. Vi har ju fått förklaringen:
          </note>
          <note xml:id="i-7ec24f2a9f88447e-0">
            Christel Anderberg är uppenbarligen själv inblandad i en besvärsprocess
            omkring just den sakfråga vi nu står och diskuterar i riksdagens
            talarstol. Det kan också vara en omständighet värd att ha i minne.
          </note>
          <note xml:id="i-d9badd465dbd4fa3-0">
            När det handlar om EU-regelverket, ser jag i det sammanhanget
            inget hinder för Kommuninvest att fortsätta att verka. Det skulle
            vara intressant att höra en djupare analys från Christel Anderberg
            av hur
          </note>
          <note xml:id="i-5ab81e7813adf561-0">
            EU:s regelverk skulle kunna komma att hindra Kommuninvests framtida
            verksamhet. Vi har inte sett någon anledning att fördjupa oss
            i frågan. Christel
          </note>
          <note xml:id="i-c108a24abf16d35a-0">
            Anderberg kanske har någon ny information på den punkten. Den
            är jag i så fall nyfiken på.
          </note>
          <note xml:id="i-beb126f7114c0ce1-0">
            Det sker en kreditprövning innan man kommer in i denna förening,
            Kommuninvest. Det är en kreditprövning där de tidigare medlemmarna
            faktiskt indirekt sätter en mycket hög kommunalekonomisk standardgräns.
            Vi får inom den kommunala sektorn en egen verksamhet där man pressar
            varandra mot mer av kreditvärdighet och mer av sunda kommunala
            finanser. Jag tycker att det är en bra ordning, och den bidrar
            definitivt till att upprätthålla kvaliteten i den kommunala ekonomiska
            verksamheten.
          </note>
          <note xml:id="i-5566d2d5a6f05174-0">
            Långt ifrån alla kommuner är medlemmar. Det är ett sjuttiotal
            - ett par landsting - som är medlemmar.
          </note>
          <note xml:id="i-2c03505be9390f81-0">
            Medlemsantalet växer. När beslut om medlemskap fattas i kommunfullmäktige
            har man i bland, i vissa kommuner, den typ av politisk debatt
            som man har haft i Katrineholm och i Säter. Men på många andra
            ställen fattar man enhälliga beslut. Det sker i sin tur mot bakgrund
            av att kommunerna vid enhälliga beslut söker ytterligare en aktör
            för att på så sätt öka konkurrenstrycket på marknaden.
          </note>
          <note xml:id="i-f3de4e7c812f8950-0">
            Med den bakgrund jag har i kommunal verksamhet är jag fullständigt
            övertygad om att kommunerna omedelbart överger Kommuninvest den
            dag de inser att företaget inte erbjuder bättre villkor än vad
            som i övrigt ges på marknaden.
          </note>
          <note xml:id="i-1f89526247380e6c-0">
            Det kan ju också vara så, Christel Anderberg, att just det faktum
            att gapet har minskat mellan de lån som Kommuninvest kan erbjuda
            och vad marknaden i övrigt erbjuder är just ett resultat av att
            övriga aktörer har fått anpassa sig till den nivå som Kommuninvest
            har lagt sig på. Om det är fallet har man ju faktiskt nått en
            god framgång med sin förening.
          </note>
          <note xml:id="i-632330351b7eb685-0">
            Christel Anderberg pekar på att alla kommuner inte har en riktigt
            god ekonomisk ställning. Det är sant. Mot den bakgrunden har vi
            vidtagit åtgärder för att successivt styra upp den kommunala situationen.
          </note>
          <note xml:id="i-7412e74c81f5aadd-0">
            Jag mottog i förrgår från Bengt Hamdahl en utredning som visar
            vad vi skall göra i de fall kommuner får svårigheter att infria
            förpliktelser mot det finansiella systemet, dvs. hamnar på obestånd.
            Den frågan utreds alltså i särskild ordning.
          </note>
          <note xml:id="i-612717e231c35044-0">
            Den typen av kommuner är ju inte aktuella som medlemmar i Kommuninvest
            och kommer heller inte att vara det med den typ av arbetsmetod
            som de har valt. Hittills har deras sätt att agera inte givit
            anledning till någon oro. Tvärtom: Det jag har sett av
          </note>
          <note xml:id="i-89e9a1350fc0cf2f-0">
            Kommuninvest så här långt ger anledning att säga att de har skaffat
            sig rutiner som har visat sig vara väl fungerande.
          </note>
          <note xml:id="i-9d4d2a6254ab5505-0">
            Om man i Regeringsrätten nu tolkar kompetensfrågan är det en
            poäng att detta har skett i Regeringsrätten. Detta ligger inom
            den kommunala kompetensen. Jag ser ingen anledning att ändra i
            lagstiftningen bara därför att regeringsrätten kommer fram till
            ett ställningstagande som inte passar Christel Anderberg.
          </note>
          <note xml:id="i-a11b7ee19d267baa-0">
            Regeringsrätten kan finna att de som finns i Kommuninvest har
            gjort en bättre tolkning av kommunallagen än den som Christel
            Anderberg tycker borde vara fallet. Lagstiftningen ligger mot
            den bakgrunden fast, och jag kommer inte att föreslå några förändringar
            från regeringens sida just med hänvisning till detta regeringsrättsutslag.
          </note>
          <note xml:id="i-41d9207d82181a97-0">
            Anf. 9 CHRISTEL ANDERBERG (m)
          </note>
          <note xml:id="i-ed6bbed5978e3c32-0">
            Herr talman! Jag vill bara erinra finansministern om att hela
            den kreditexpansion som skedde i slutet av 1980-talet skedde inom
            ramen för gällande lagstiftning. Ändå ledde det till en katastrof.
            Det skedde också under Finansinspektionens tillsyn. Ändå blev
            det en katastrof. Kan vi nu kanske visa att vi någonting har lärt
            av den läxan så att vi tar tag i dessa problem? Jag ser ett embryo
            till någonting som kan bli en finansiell kris av samma magnitud
            som då men nu inom den kommunala sektorn.
          </note>
          <note xml:id="i-f869413f6a5573b8-0">
            Jag kan tyvärr inte i dag leverera någon fullständig analys av
            vad EU:s konkurrensregler innebär på det här området, men jag
            kan försäkra finansministern om att jag är i full färd med att
            förbättra mina kunskaper på det området. Om det inte är förmätet
            av mig att ge finansministern goda råd, skulle jag vilja råda
            Finansdepartementet till att göra det samma i samband med behandlingen
            av Kommuninvests ansökan om oktroj.
          </note>
          <note xml:id="i-326f2712af740ea9-0">
            Jag har inte ställt den här interpellationen därför att den på
            något sätt har betydelse för min process.
          </note>
          <note xml:id="i-114293a6f81d35b9-0">
            Jag processar inte för min egen räkning, utan jag gör det lilla
            som står i min makt för att rädda skattebetalarna i Säters kommun
            från att hamna i detta, som jag tror blir ett elände. Jag hade
            hoppats och trott att finansministern skulle vilja göra det som
            står i hans makt, som är betydligt mer, för att rädda övriga skattebetalare
            i Sverige från att få betala dyrt för det här äventyret.
          </note>
          <note xml:id="i-8aedff15fba92a45-0">
            Jag kan försäkra Johan Lönnroth om att mitt parti verkligen värnar
            om ökad konkurrens på alla områden. Men det är under förutsättning
            att det är fråga om sund konkurrens på lika villkor. Det är det
            ju inte i det här fallet, när en enda aktör på marknaden får tillgång
            till solidarisk kommunal proprieborgen, medan alla andra får nöja
            sig med traditionella säkerheter och därmed följande betydligt
            högre kapitaltäckningskrav.
          </note>
          <note xml:id="i-c5808d63aadaa678-0">
            "Naturromantisk föreställning" om "oberoende av marknaden" -
            ja, det är möjligt att det är en språklig innovation. Men jag
            tycker att det är befogat med sådana innovationer på det här området
            just nu.
          </note>
          <note xml:id="i-9a9e5ebf14d15a15-0">
            Anf. 10 JOHAN LÖNNROTH (v)
          </note>
          <note xml:id="i-a922d604829dcd66-0">
            Herr talman! Jag fick också erfarenhet av de privata finansföretagens
            verksamhet i Göteborg på
          </note>
          <note xml:id="i-aefbd0653f5e346d-0">
            1980-talet. Jag minns bolagen: Gamlestaden, Asken och allt vad
            de hette. I början av 1980-talet hade Göteborgs kommun en viss
            överlikviditet, och man placerade en del av denna överlikviditet
            i olika finansbolag. Tack och lov fanns inte dessa krediter kvar
            när de stora krascherna kom. I det läget hade det varit väldigt
            bra om vi hade haft en kommunal bank där Göteborgs kommun hade
            kunnat placera sin överlikviditet.
          </note>
          <note xml:id="i-972d1d4650a90e62-0">
            Jag skulle vilja fråga Christel Anderberg om det här med sund
            konkurrens på lika villkor. Hur var det med de privata aktörerna?
            Det var väl ändå så att det var där den stora kraschen inleddes?
            Det var i agerandet i de stora privata finansbolagen och de stora
            privata bolagen över huvud taget det började. Sedan ramlade Nordbanken
            ned i det hela. Osund konkurrens kan alltså förekomma också på
            den privata sidan.
          </note>
          <note xml:id="i-13949e67c8053021-0">
            Vad har vi lärt av 1980-talet? Det är viktigt att verkligen dra
            slutsatser. Man kan dra slutsatsen att man avreglerade för mycket.
            Man avskaffade för mycket av kreditkontrollen och den statliga
            övervakningen över det finansiella systemet.
          </note>
          <note xml:id="i-8aa196b095f6bf56-0">
            Jag är fullständigt övertygad om att kommunpolitiker, moderata
            såväl som socialdemokratiska och vänsterpartistiska, är fullt
            kapabla att själva göra bedömningar av vad som är vettigt och
            vad som inte är vettigt. Jag håller också med Göran Persson om
            bedömningen att om Kommuninvest inte kan ge så mycket fördelaktigare
            villkor i dag är det säkerligen just ett resultat av att de privata
            bankerna tvingas skärpa sig när det blir fler aktörer som arbetar
            utifrån andra förutsättningar.
          </note>
          <note xml:id="i-6e61e8e8035e2c7e-0">
            Anf. 11 CHRISTEL ANDERBERG (m)
          </note>
          <note xml:id="i-e49a26f172dc1e69-0">
            Herr talman! Johan Lönnroth vet lika väl som jag att bankkrisen
            hade sitt ursprung i att hela fastighetsmarknaden kollapsade.
            Fastighetsvärdena slutade att rusa i höjden, och så fanns det
            inga säkerheter för lånen.
          </note>
          <note xml:id="i-a4cca33b70f0ffce-0">
            Kommuninvest omfattar de kommunala bostadsbolagen. Det finns
            all anledning att misstänka att samma problem redan finns eller
            kommer att uppstå där.
          </note>
          <note xml:id="i-2a47cd2320cd733d-0">
            Finansministern skulle på ett mycket enkelt sätt kunna förhindra
            en omfattande kollaps i den kommunala sektorn genom att snabbt
            införa en ändring i kommunallagen som förbjuder en kommun att
            lämna borgen annat än för egna åtaganden, dvs. att skärpa upp
            den s.k. lokaliseringsprincipen.
          </note>
          <note xml:id="i-15b6e99133aa6242-0">
            Jag anser för övrigt att hela institutet kommunal borgen bör
            bli föremål för översyn. Det har kommit att tillämpas på ett sätt
            som leder till osund och snedvriden konkurrens, framför allt på
            bostadsmarknaden.
          </note>
          <note xml:id="i-0666557a85043bbb-0">
            Målet för en sådan översyn bör vara att inskränka möjligheterna
            för kommunerna att lämna kommunal borgen till att endast avse
            sådant som är obligatoriska uppgifter för en kommun.
          </note>
          <note xml:id="i-632e05ced6494307-0">
            "Back to basics", finansministern! Låt oss komma tillbaka till
            det läge när en kommun tillåts ta ut skatt för att bestrida sina
            egna angelägenheter, inte andras.
          </note>
          <note xml:id="i-fb6052210369d7bb-0">
            Anf. 12 Finansminister GÖRAN
          </note>
          <note xml:id="i-fd6f2fe5c956a55e-4">
            PERSSON (s)
          </note>
          <note xml:id="i-42fa715ddbfa46b4-0">
            Herr talman! Det sista var värt en kommentar.
          </note>
          <note xml:id="i-18c5c7f3640a73f8-0">
            Denna regering vidtar ju åtgärder som tydligare sätter gränserna
            för den kommunala ekonomin inte genom att inkräkta på den enskilde
            förtroendemannens eller -
          </note>
          <note xml:id="i-f0de2a5e463e2978-0">
            kvinnans situation i den enskilda kommunen, utan genom att ge
            ett tydligt regelverk för vad som gäller -
          </note>
          <note xml:id="i-7bc769db877d9043-0">
            något som kanske borde ha gjorts för flera år sedan.
          </note>
          <note xml:id="i-c520e3b4be147dcd-0">
            Vi har balanskravet - i praktiken förbud att låna till driften.
            Vi kommer att ge klara regler för kommunernas externa redovisning
            - en kommunal bokföringslag. Vi har en lagreglering som gäller
            för kommuner som riskerar att hamna på obestånd. Vi har det nya
            utjämningssystemet.
          </note>
          <note xml:id="i-616ffdbbaf2706e3-0">
            Är det någonting som vi verkligen har arbetat med så är det att
            klara ut att undvika en situation där vi skulle riskera att kommunerna
            fick en utveckling som blev okontrollerat negativ. Vi har lagt
            ned mycket tid och kraft på detta.
          </note>
          <note xml:id="i-72e4605fca30c95c-0">
            Mot den bakgrunden reagerar jag faktiskt när
          </note>
          <note xml:id="i-bc4a559783daca6c-0">
            Christel Anderberg varnar för någon jättelik kris i de kommunala
            bostadsföretagen. Jag tror också att vi har den saken under kontroll.
          </note>
          <note xml:id="i-6f70ff30bf22cdeb-0">
            Vi skall passa oss väldigt noga för att dra in den debatten i
            diskussionen kring Kommuninvest. Kommuninvest är placerat i en
            kommunal ekonomisk miljö som för första gången har ett ordentligt
            ramverk
          </note>
          <note xml:id="i-2a5f47ecfcd78368-0">
            - i vardande eller redan på plats. Jag skulle vara mycket mycket
            oroligare för Kommuninvest om vi hade haft den politik som gällde
            för tre fyra år sedan på det kommunalekonomiska området. I dag
            känner jag inte samma oro.
          </note>
          <note xml:id="i-fb39de4174608c28-0">
            Men man skall självklart aldrig vara slapp och luta sig bakåt
            och säga att ingenting kan hända. Den risken finns alltid i banksystem,
            oavsett om det finns en kommunal huvudman i bakgrunden eller en
            privat.
          </note>
          <note xml:id="i-03ceb0325f5ec927-0">
            Den risken finns. Detta har vi en finansinspektion som skall
            följa.
          </note>
          <note xml:id="i-b89eff99992e6947-0">
            Finansinspektionen har just nu ett ärende som är aktuellt rörande
            Kommuninvest. Därför diskuterar jag inte den frågan. Principiellt
            har jag gjort klart var jag står. Jag har inte samma ståndpunkt
            som Christel
          </note>
          <note xml:id="i-a503daf3a7f91a75-0">
            Anderberg.
          </note>
          <note xml:id="i-49bf2e3da44dc865-0">
            Däremot har jag gjort saker. Regeringen har vidtagit åtgärder
            på den kommunala ekonomins område som har givit mycket tydligare
            och klarare spelregler
          </note>
          <note xml:id="i-b42126a6ce2c8ed2-0">
            - sådant som tidigare ministärer uppenbarligen inte riktigt orkade
            med.
          </note>
          <note xml:id="i-64ab9845524aeb48-1">
            Överläggningen var härmed avslutad.
          </note>
          <note xml:id="i-6fc16ee5aa563494-0">
            5 § Svar på interpellation 1995/96:56 om bärplockning och momsen
          </note>
          <note xml:id="i-1139d03028de1c8c-0">
            Anf. 13 Finansminister GÖRAN
          </note>
          <note xml:id="i-fd6f2fe5c956a55e-5">
            PERSSON (s)
          </note>
          <note xml:id="i-d9a799ca2efd5ef5-0">
            Herr talman! Olle Lindström har, mot bakgrund av de av riksdagen
            under år 1995 beslutade reglerna om mervärdesskatt vid handel
            med begagnade varor m.m., frågat mig vilka förändringar jag är
            beredd att vidta i frågan om handeln med vilda bär.
          </note>
          <note xml:id="i-b15fcf8f28abf142-0">
            Riksdagen beslutade i juni 1995 att anta de förslag på mervärdesskatteområdet
            som regeringen lagt fram i proposition 1994/95:202 om mervärdesskatten
            på omsättning av begagnade varor, m.m. De nya mervärdesskattereglerna
            trädde enligt riksdagsbeslutet i kraft den 1 november 1995. Det
            innebär i huvudsak en teknisk anpassning till det regelsystem
            för handeln med begagnade varor som EU-länderna efter flera års
            komplicerade förhandlingar kunde enas om under år
          </note>
          <note xml:id="i-fa7696c98b344735-0">
            1994. Tidigare tillämpades i Sverige ett system för handel med
            begagnade varor där avdrag medgavs för s.k. fiktiv skatt. I huvudsak
            medförde denna annorlunda teknik samma beskattningsresultat som
            det nu beslutade systemet, nämligen att beskattningen vid försäljning
            av begagnade varor sker med beaktande av att skatt tidigare betalats.
            De tidigare reglerna om avdrag för fiktiv skatt fick emellertid
            tillämpas även i vissa andra situationer, t.ex. vid inköp av bär
            och svamp från privatpersoner. Som angavs i propositionen kan
            den tidigare avdragsrätten för fiktiv skatt i dessa fall närmast
            ha ansetts innebära ett stöd till verksamheter av detta slag,
            givet inom mervärdesskattens ram. I propositionen angavs vidare
            att denna typ av mervärdesskatteanknutna åtgärder inte är möjliga
            när vårt mervärdesskattesystem anpassas till EG-
          </note>
          <note xml:id="i-8a3fcf056520484a-1">
            reglerna.
          </note>
          <note xml:id="i-f63acf0acd3424cf-0">
            Klart är således att fiktiva mervärdesskatteavdrag vid inköp
            av vilda bär från privatpersoner inte är förenliga med gällande
            EG-regler. Några sådana avdrag finns inte i de länder Olle Lindström
            nämner, nämligen Finland och Tyskland. Jag anser heller inte avdragen
            skattetekniskt motiverade. Att återinföra reglerna, eller andra
            regler med motsvarande verkan, är därför inte aktuellt.
          </note>
          <note xml:id="i-c62fb345f50b7197-0">
            Anf. 14 OLLE LINDSTRÖM (m)
          </note>
          <note xml:id="i-be4863e15919b7f8-0">
            Herr talman! Tack för svaret, finansministern!
          </note>
          <note xml:id="i-4176081f24a3c846-0">
            Som jag har skrivit i min interpellation är Norrfrys/Polarica
            ett av Sveriges ledande företag inom bär- och viltbranschen. Man
            har förädlingsanläggningar i Harads, Wilhelmina, Avesta och Malung,
            förutom i Haparanda, där man har sitt säte. Dessutom finns det
            verksamhet i Finland, Ryssland och Polen, där man också har olika
            typer av anläggningar.
          </note>
          <note xml:id="i-94bf5c574d5908f3-0">
            Det finns över landet i övrigt många företag i bärbranschen.
            Det finns ett stort i Blekinge som heter
          </note>
          <note xml:id="i-2281a7459cf11dff-0">
            Olle Svensson AB.
          </note>
          <note xml:id="i-bdb15a5049837bd7-0">
            Behovet av råvara har inneburit att tusentals bärplockare har
            blivit leverantörer till de olika bärföretagen. Enbart i östra
            Norrbotten beräknades värdet av uppköpta bär 1994 motsvara ca
            100 årsarbetstillfällen.
          </note>
          <note xml:id="i-98b00f4840adb69d-0">
            Bärplockning har således inneburit ett betydande ekonomiskt tillskott
            för deltidsarbetare, arbetslösa, skolungdom och pensionärer.
          </note>
          <note xml:id="i-3e7680969f668b04-0">
            Den stora arbetslöshet vi har i dag - i går såg jag en siffra
            för Norrbotten på 15,7 % - och dessutom de lägre ersättningsnivåerna
            gör att behovet av extra inkomster i dag är större och viktigare
            än tidigare.
          </note>
          <note xml:id="i-4d9a17a0f350a7a2-0">
            I den hårda konkurrens som råder på den europeiska marknaden,
            främst från bärodligsfarmer i Kanada och USA, kan avskaffandet
            av fiktiv moms bli ödesdigert för bärbranschen i Sverige. Skulle
            man sänka plockarpriset är risken uppenbar att intresset för bärplockningen
            minskar och vår värdefulla naturresurs blir kvar i skogen. Höjer
            man priset på slutprodukten är risken stor att avsättningen blir
            sämre.
          </note>
          <note xml:id="i-91f07a60df978c3f-0">
            En av orsakerna till att fiktiv moms infördes var väl att komma
            åt den s.k. svarta handeln, vilket nu också påstås ha givit resultat.
            Om den återuppstår är det till förfång för de seriösa bärföretagen
            med förädlingsanläggningar.
          </note>
          <note xml:id="i-9d352064a2d32ef7-0">
            Finansministern säger i svaret att det inte finns några avdrag
            i Finland och Tyskland. Enligt uppgifter som jag har inhämtat
            från bär- och viltgrossister samt förädlingsföretag i Tyskland
            finns fortfarande avdrag för fiktiv moms. I Finland finns en form
            av lagerstöd som motsvarar storleken på fiktiv moms, men det är
            något annat.
          </note>
          <note xml:id="i-83680a7f818c97d2-0">
            Jag är inte för lagerstöd, men den modell som tydligen är accepterad
            i Tyskland borde vara möjlig även i Sverige.
          </note>
          <note xml:id="i-9faeed868e3987e3-0">
            Om jag har förstått de handlingar jag har fått mig tillsända
            rätt går det ut anvisningar som ger den lokala skattemyndigheten
            möjlighet att årligen efter ansökan pröva avdrag för fiktiv moms.
            Utanför Frankfurt finns t.ex. körsbärsodlingar, och bland dem
            som säljer bären finns både professionella, momsregistrerade,
            och privata, och möjligheten att årligen göra sådana här prövningar
            gör att det blir rättvist.
          </note>
          <note xml:id="i-68b4a3a36b0efa05-0">
            En sådan åtgärd skulle kanske vara avgörande för förädlingsföretagens
            råvaruförsörjning, och varslen inom bärbranschen skulle utebli
            eller i vart fall minska. I dag, när arbetslösheten snarare ökar
            än minskar, anser jag att vi inte har råd att förlora vare sig
            företag eller arbetstillfällen.
          </note>
          <note xml:id="i-c72e3b85fb5fc046-0">
            Skulle inte finansministern kunna ompröva den här frågan och
            kanske införa den tyska modellen?
          </note>
          <note xml:id="i-7f7692cb181ca9c3-0">
            Anf. 15 Finansminister GÖRAN
          </note>
          <note xml:id="i-fd6f2fe5c956a55e-6">
            PERSSON (s)
          </note>
          <note xml:id="i-1f30140fd26a7a4c-0">
            Herr talman! Jag förstår Olle Lindströms engagemang i frågan
            - det skall inte underskattas. Den förändring som har genomförts
            är viktig för många människor. Frågan är bara om vi mot bakgrund
            av det resultat vi nådde i medlemskapsförhandlingarna har utrymme
            för att göra någonting annat än det vi har gjort. Detta var ju
            inte precis någon prioriterad fråga när vi ansökte om medlemskap
            och genomförde förhandlingen.
          </note>
          <note xml:id="i-ae1e43fb4162b068-0">
            Olle Lindström pekar på Tyskland. Jag har mot bakgrund av interpellationen
            tagit del av regelverket i både Tyskland och Finland. Olle Lindström
            konstaterade själv i sitt anförande att man i Finland har en annan
            typ av stöd och att det stödet infördes just därför att vi i Sverige
            behöll vårt stöd ytterligare något år efter det att vi inträdde
            i EU. Finnarna införde något som kan kallas ett lagerstöd och
            som motsvarade en fjärdedel av det tidigare stödet. Det finska
            systemet är alltså inte längre aktuellt.
          </note>
          <note xml:id="i-50d4e571401411f8-0">
            Det system för skatteredovisning som finns i
          </note>
          <note xml:id="i-6bd45e68c0320bf0-0">
            Tyskland kan faktiskt inte enligt det tyska regelverket tillämpas
            för privatpersoner. Systemet avser uppköp från jordbrukare. De
            jordbrukare som Olle Lindström i det här sammanhanget finner anledning
            att knyta an till odlar körsbär. Vi har genom kontakter med förbundsfinansministeriet
            fått klart för oss att dessa regler över huvud taget inte kan
            tillämpas i Tyskland i fråga om uppköp av vilda bär utan enbart
            i samband med jordbruksproduktion. Sådan jordbruksproduktion kan
            i Tyskland ibland vara bärodling, exempelvis körsbär.
          </note>
          <note xml:id="i-610523416971409e-0">
            Det är dessa delikata gränsdragningar som det handlar om. Därmed
            tror jag att jag har avgränsat det skattetekniska utrymmet att
            hantera frågan inom ramen för det här momssystemet. Huruvida man
            sedan inom EU på nytt börjar resonera kring en fiktiv moms törs
            jag i dag inte uttala mig om. Momsförhandlingarna har varit ett
            av de knepigaste kapitlen i skatteförhandlingarna inom EU, och
            innan man enades om det här systemet fördes mycket långvariga
            förhandlingar.
          </note>
          <note xml:id="i-ea8759cea9c6f9d3-0">
            Att bryta upp detta och ersätta det med ett annat systemet tror
            jag således inte är särskilt realistiskt. Detta är en anpassning
            som vi nu har genomfört och som finnarna uppenbarligen också har
            genomfört, och därmed försvinner den konkurrenssnedvridning som
            har funnits i gränstrakterna. Situationen i Tyskland är som jag
            sade förut en annan. Vi tittar naturligtvis gärna en gång till
            på systemet i Tyskland, men det vi har sett hittills ger oss inte
            hopp om att kunna lösa det problem som Olle Lindström pekar på.
          </note>
          <note xml:id="i-0ca6dca0fd3ca08b-0">
            Anf. 16 OLLE LINDSTRÖM (m)
          </note>
          <note xml:id="i-f68c5e63768f0c9d-0">
            Herr talman! Min tyska är i och för sig inte så bra, men jag
            har när jag har tagit del av de anvisningar som går till de lokala
            skattemyndigheterna inte kunnat se att det är fråga om någon begränsning
            för privata bärodlare eller bärplockare. Möjligen gäller bestämmelserna
            inte i fråga om vilda bär - jag kan inte säga säkert om det är
            så. Jag är emellertid beredd att efter vår debatt överlämna dessa
            anvisningar till finansministern.
          </note>
          <note xml:id="i-20d48c2787eb13e8-0">
            Det viktiga med den fiktiva momsen var ändå att man därigenom
            kunde få ett engagemang och få fler att plocka våra bär, så att
            de inte blev kvar i skogen.
          </note>
          <note xml:id="i-5fc176db786f764a-0">
            För några år sedan ansåg bäruppköparna att man var tvungen att
            sänka priset därför att man inte klarade konkurrensen med andra
            bäruppköpare i Europa. Man försökte sänka bärplockarpriset med
            2 kr. Resultatet blev att många inte ville sälja bär och att man
            kanske sålde svart i stället. Priset på exempelvis hjortron är
            högt, och risken är då uppenbar att bären säljs på torg och att
            försäljningen sker vid sidan av förädlingsföretagen. Detta är
            inte bra, och därför borde någon form av åtgärd vidtas.
          </note>
          <note xml:id="i-8a8d91000a2f8554-0">
            Jag är som sagt medveten om de problem som uppstår i och med
            EU-reglerna. Detta kan bearbetas på olika nivåer. Jag vill ändå
            att finansministern tar till sig de här anvisningarna, och jag
            hoppas att han kanske också kan göra något åt saken. Jag tror
            att detta är något värdefullt. Jag kommer från en landsända där
            bärplockningen är av stort intresse och ger många arbetstillfällen.
            Framför allt menar jag att detta är något som behövs just nu.
          </note>
          <note xml:id="i-64ab9845524aeb48-2">
            Överläggningen var härmed avslutad.
          </note>
          <note xml:id="i-4a4772a148d8ed12-0">
            6 § Svar på interpellation 1995/96:35 om bidragsfusk
          </note>
          <note xml:id="i-4f24cd4839a4832c-0">
            Anf. 17 Statsrådet ANNA HEDBORG (s)
          </note>
          <note xml:id="i-9fa5d9ddd66c80c7-0">
            Herr talman! Margareta E Nordenvall har frågat socialministern
            bl.a. vilka konkreta åtgärder regeringen tänker vidta mot bidragsfusket.
            Arbetet inom regeringen är så fördelat att det är jag som skall
            svara på frågan.
          </note>
          <note xml:id="i-651f2e3c308dc23e-0">
            Margareta E Nordenvalls frågor är bl.a. föranledda av de rapporter
            om bidragsfusk som Riksrevisionsverket nyligen har publicerat.
            Rapporterna, som tillkom på initiativ av riksdagen (bet. 1993/94:SfU2,
            rskr. 1993/94:11), redovisar en kartläggning över omfattningen
            av fusk, överutnyttjande och systembrister i socialförsäkringssystemen
            och vilka kostnader detta för med sig.
          </note>
          <note xml:id="i-787ff68c4de83a75-0">
            Jag kan nämna att jag med anledning av Riksrevisionsverkets rapporter
            om bidragsfusk vid två tidigare tillfällen har besvarat liknande
            frågor från Gullan
          </note>
          <note xml:id="i-bad312f9379b0715-0">
            Lindblad och Kerstin Warnerbring.
          </note>
          <note xml:id="i-6d5c1eb72759bf89-0">
            Jag vill först informera om att Riksrevisionsverkets rapporter
            har varit utsända på remiss till ett trettiotal berörda myndigheter,
            organisationer, m.fl. Remisstiden gick ut den 22 december. Det
            är alltså litet väl tidigt att nu komma med konkreta förslag med
            anledning av rapporterna. För närvarande görs en remissammanställning
            inom departementet. Jag har för avsikt att med utgångspunkt från
            förslaget, remissynpunkterna och annat pågående arbete föreslå
            regeringen åtgärder för att komma till rätta med de oegentligheter
            som kunnat konstateras.
          </note>
          <note xml:id="i-0cc60bde2fa15b30-0">
            Jag vill poängtera att det är viktigt att den debatt som nu förs
            inte blir enbart en onyanserad fuskdebatt, utan att den ingår
            i den större debatt som förs om våra välfärdssystem.
          </note>
          <note xml:id="i-575b88b8e5cf7b54-0">
            Den svenska socialförsäkringen bygger i huvudsak på generella,
            inkomstrelaterade förmåner. Det är en av den generella politikens
            stora fördelar att man med den minimerar individuell inkomstprövning
            med allt vad en sådan innebär av närgången insyn och behov av
            kontroll. Försäkringarna skall ge trygghet i olika situationer.
            De är betydelsefulla för medborgarna, och det är därför också
            viktigt att de kan uppfattas som legitima. Systemen måste vara
            utformade så att drivkrafter till felaktigt eller tvivelaktigt
            utnyttjande minimeras.
          </note>
          <note xml:id="i-8431c6f53c6b3e05-0">
            Regeringen har tagit initiativ till utredningar om dels bostadsbidragssystemet,
            dels bidragsförskottssystemet. I dessa utredningar har förslag
            lämnats som betydligt förbättrar möjligheten till kontroll och
            tar bort drivkraften för icke avsett utnyttjande. Båda dessa utredningar
            har nyligen överlämnat sina rapporter. Båda rapporterna bygger
            på den viktiga principen att såväl rättigheter som skyldigheter
            för den enskilde blir mycket tydligare. Det är en viktig princip,
            som minskar utrymmet för både medvetet och omedvetet överutnyttjande
            - eller för den delen underutnyttjande av rättmätiga förmåner.
            Dessutom pågår en översyn av bl.a. sjuk- och arbetsskadeförsäkringarna
            samt förtidspensioneringen. Avsikten är också här att den nya
            ohälsoförsäkringen skall utformas på ett sådant sätt att regler
            som kan fresta till missbruk ändras. Men allra viktigast för att
            undvika överutnyttjande är att ohälsoförsäkringen aktivt samspelar
            med arbetsmiljöoch rehabiliteringsansvariga.
          </note>
          <note xml:id="i-9da0ebab1f961a9a-0">
            Inom Socialdepartementet har även påbörjats en översyn av registerlagarna
            på socialförsäkringsområdet. Översynen görs för att förbättra
            effektiviteten.
          </note>
          <note xml:id="i-0c28370a8c5462e0-0">
            Behovet av förbättrad kontroll kommer att beaktas, samtidigt
            som respekten för integriteten upprätthålls.
          </note>
          <note xml:id="i-f0edb7fb62aabeea-0">
            Jag vill erinra om att Riksrevisionsverket konstaterat att det
            direkta fusket är relativt ovanligt och att de som får ersättning
            från socialförsäkringssystemen som regel får den ersättning som
            de är berättigade till. Det är min uppfattning att de största
            ekonomiska vinsterna när det gäller att minska oavsiktliga utnyttjanden
            finns att hämta i förbättringar av systemen.
          </note>
          <note xml:id="i-5ea1d7af887653ed-0">
            Men det direkta fusket i våra välfärdssystem är naturligtvis
            oacceptabelt och måste bekämpas. För socialförsäkringssystemens
            legitimitet är det mycket angeläget att folk i allmänhet kan vara
            förvissade om att systemen fungerar effektivt och att pengarna
            fördelas till dem som de är avsedda för - detta inte minst med
            tanke på de stora besparingar som nu har varit nödvändiga.
          </note>
          <note xml:id="i-1f7b1372f4d05f87-0">
            Regeringen ser därför allvarligt på bidragsfusk.
          </note>
          <note xml:id="i-bee7ede11af8f32c-0">
            Fusk och felutnyttjande av bidrag kommer med kraft att motverkas.
            Detta framgår också tydligt av den under hösten lämnade regeringsförklaringen.
          </note>
          <note xml:id="i-47217313f43a175a-0">
            Anf. 18 MARGARETA E
          </note>
          <note xml:id="i-5fde13a168cf591d-0">
            NORDENVALL (m)
          </note>
          <note xml:id="i-c9fb6082c952a77d-0">
            Herr talman! Jag vill tacka statsrådet för svaret.
          </note>
          <note xml:id="i-eaed17e9370c9d17-0">
            Nu har svaret dröjt mer än två och en halv månad, men det beror
            delvis på mig själv.
          </note>
          <note xml:id="i-bdf98a74533d1993-0">
            Jag kan glädjande konstatera att det faktiskt har kommit förslag
            om hur man skall ta tag i fusket när det gäller både bostadsbidragen
            och bidragsförskotten.
          </note>
          <note xml:id="i-9687904bd61e5f63-0">
            Nästan dagligen kan vi läsa om neddragningar och behov av besparingar
            inom vård och omsorg. Ersättningarna i socialförsäkringarna har
            sänkts till 75 %
          </note>
          <note xml:id="i-a6f046878ff80164-0">
            sedan årsskiftet och barnbidraget har minskats. Många kommuner
            höjer skatterna och den höjda skatten på det egna boendet tvingar
            människor att flytta från hus och hem. Samtidigt rinner det ut
            pengar i social- och arbetslöshetsförsäkringarna, och bland dessa
            går flera miljarder till fusk och felaktiga utbetalningar. Detta
            faktum sticker hederligt folk i ögonen.
          </note>
          <note xml:id="i-eb5f806de66a3f7e-0">
            Många barnfamiljer och pensionärer har redan i dag svårt att
            klara sig ekonomiskt och än värre lär det bli. Var tionde svensk
            lever nästan helt på bidrag.
          </note>
          <note xml:id="i-6eed4b05b5684413-0">
            Vem känner lojalitet att arbeta och betala höga skatter, sänka
            sin levnadsstandard och inte få vård eller full ersättning vid
            sjukdom när det samtidigt försvinner flera miljarder i socialförsäkringarna
            på grund av fusk och otympliga system som bidrar till felaktiga
            utbetalningar?
          </note>
          <note xml:id="i-36bc776b82b0f679-0">
            Jag anser att det är betydligt klokare att först ta itu med bidragsfusket
            och systemfelen innan man börjar skära hårt i välfärden. Det skapar
            större förståelse för dem som drabbas och kommer inte i samma
            utsträckning urholka viljan att betala skatt.
          </note>
          <note xml:id="i-2e1bca6487cbc2f8-0">
            Vi har i dag ett växande politikerförakt, vilket egentligen handlar
            om en misstro att politiker inte kan förvalta och fördela medborgarnas
            skattemedel på ett acceptabelt sätt. Jag känner en stor oro inför
            detta växande förakt som på längre sikt faktiskt hotar demokratin.
            Jag anser därför att det är vår skyldighet och en självklarhet
            att ta itu med de problem som finns inom hela transfereringssektorn.
            Det måste alltid löna sig att arbeta och alltid löna sig att vara
            hederlig.
          </note>
          <note xml:id="i-f5c2b9c50ffb2a27-0">
            Under den borgerliga regeringsperioden tog socialförsäkringsutskottet
            år 1993 ett initiativ till att utbredningen av fusket i våra bidragssystem
            skulle kartläggas. Riksrevisionsverket har i flera rapporter,
            som nämnts, under det senaste året uppskattat felaktiga utbetalningar
            till ca 5-7 miljarder. Därtill kommer fusk med bostadsbidragen
            för ca 1,5 miljarder. Stickprov i föräldraförsäkringen, särskild
            tillfällig föräldrapenning, visar tyvärr också att det förekommer
            mycket stort fusk. Riksrevisionsverket och Stockholmskassans fuskprogram
            SANNA-projektet kommer med mer fakta senare i vår.
          </note>
          <note xml:id="i-c8ee5ee8015d688b-0">
            Herr talman! Socialförsäkringssystemen är komplicerade och svåra
            att överblicka. Det gäller såväl för de försäkrade som för den
            personal som under lång tid har arbetat med dessa frågor. Hur
            skall man rätt kunna nyttja system som genomgått flera hundra
            lagändringar under de senaste åren? Hur skall vi som beslutar
            om dessa system över huvud taget kunna överblicka effekten av
            våra beslut? En konsekvensanalys inför nya förslag saknas genomgående,
            kanske just för att det är omöjligt att göra en analys i ett system
            som mest liknar en myrstack.
          </note>
          <note xml:id="i-2e18aede85a30f6d-0">
            Med dagens generella välfärdssystem behövs det en bättre kontroll
            av hur olika ersättningar och bidrag utbetalas. Förslag till detta
            har redan kommit, men det behöver göras mera.
          </note>
          <note xml:id="i-ddf0c97492b8ed60-0">
            Kontroll är inte roligt, men system som inte har någon synlig
            kontroll missbrukas tyvärr alltför ofta. I
          </note>
          <note xml:id="i-5353648b1377f714-0">
            dag är våra deklarationer offentliga handlingar, och regelbunden
            kontroll görs för att tillse att vi följer reglerna. Är det då
            inte rimligt att den försäkrade som får ta del av offentliga ersättningar
            eller bidrag också tvingas utstå viss kontroll? Självfallet måste
            i så fall den försäkrade vid inskrivning i Försäkringskassan upplysas
            om vilken typ av kontroll som sker. Men för att inte på sikt riskera
            att hamna i ett kontrollsamhälle är en förenkling av bidragsssytemen
            en nödvändighet.
          </note>
          <note xml:id="i-b26c84cc5892686f-0">
            Herr talman! Riksrevisionsverket har hittills uppskattat felaktiga
            utbetalningar i bidragssystemen till
          </note>
          <note xml:id="i-b522da02d10580b4-0">
            5-10 miljarder. Mörkertalet är stort. Kanske rör det sig om mycket
            mera.
          </note>
          <note xml:id="i-c86babc0c2efd78c-0">
            Jag vill därför upprepa mina frågor till statsrådet, även om
            remisstiden nyligen har gått ut:
          </note>
          <note xml:id="i-f021a22fdedc001d-0">
            Vilka ytterligare åtgärder vill statsrådet vidta mot bidragsfusket?
          </note>
          <note xml:id="i-4a613aed230d6062-0">
            Vilka sanktioner är statsrådet beredd att överväga så att Försäkringskassan
            kan vidta åtgärder mot dem som missbrukar och på sikt raserar
            välfärdssystemen?
          </note>
          <note xml:id="i-b9b9825ddfed1d54-0">
            Vill statsrådet vidta åtgärder för att förenkla socialförsäkringarna
            ytterligare?
          </note>
          <note xml:id="i-29f24e62721d3929-0">
            Anf. 19 Statsrådet ANNA HEDBORG (s)
          </note>
          <note xml:id="i-401102d3443c4bb1-0">
            Herr talman! Margareta E Nordenvall har påpekat att Riksrevisionsverket
            har funnit att det är mellan 5
          </note>
          <note xml:id="i-f42d64b3a70abcfd-0">
            och 10 miljarder som är felaktigt utbetalda när det gäller de
            stora välfärdssystemen. Det är väldigt mycket pengar. Och det
            är självklart att om det är på det här sättet är det oerhört viktigt
            att vi hittar dessa pengar. Det är naturligtvis det sätt att spara
            som gör allra minst ont och som i själva verket gör gott. På den
            punkten är vi alldeles överens.
          </note>
          <note xml:id="i-3b230cd52cb554bc-0">
            Jag tycker ändå att det är viktigt att påpeka att det direkta
            fusk som faktiskt har kunnat beläggas uppgår till betydligt mindre
            belopp - glädjande nog. Det är fråga om rätt så mycket beräkningar
            och rätt så många miljarder av dessa miljarder. Tyvärr är beräkningarna
            inte alldeles falska för det. Det förekommer säkert svartarbete
            samtidigt med uppbärande av ersättningar, vilket ju är ett direkt
            fusk. Detta är naturligtvis någonting som man har all anledning
            att försöka komma åt, men det är förstås mycket svårt i den mån
            som det handlar om rent svartarbete. Men naturligtvis skall vi
            försöka att komma åt det och det rena fusket.
          </note>
          <note xml:id="i-757eb5fe02a575d3-0">
            När vi politiker tar upp dessa frågor och behandlar dem så allvarligt
            och seriöst som vi måste göra tycker jag också att det är viktigt
            att vi är väldigt försiktiga och noga med orden. Det finns kanske
            en tendens att slå ihop många olika företeelser som man kallar
            för fusk, men som inte alltid är fusk. Fusk är åtminstone för
            mig någonting som har med uppsåt att göra. Det är det allra värsta
            i det här sammanhanget. Man skall göra det så svårt som möjligt
            att fuska och skapa så stora upptäcktsrisker som möjligt och om
            möjligt skapa sanktioner.
          </note>
          <note xml:id="i-5c409ba4625a3fd8-0">
            Sedan finns det en annan typ av svagheter i systemen som på ett
            sätt sannolikt mera handlar om pengar och mindre moral - eller
            åtminstone mindre privatmoral. Det gäller de situationer där systemen
            är så suddigt eller komplicerat utformade att människor faktiskt
            kommer att överutnyttja dem därför att systemen inbjuder till
            det eller är svåra att hantera för den enskilde. Där är det vi
            politiker som har det stora ansvaret. Jag tycker att det är mycket
            viktigt att vi ändrar de akutuella lagarna på ett sådant sätt
            att systemen blir mycket mera tydliga, när det gäller både rättigheter
            och skyldigheter. Därmed skapar man en situation i förhållande
            till medborgarna som innebär att det för dem blir självklart att
            få sin rätt om de har fullgjort sin skyldighet.
          </note>
          <note xml:id="i-d1c67911621d5cf7-0">
            Här visar de två förslagen om bostadsbidrag och om bidragsförskott
            vägen. Båda dessa system är i dag väldigt så att säga förhandlingsbara
            när det gäller vilka rättigheter respektive skyldigheter som skall
            utgå respektive åläggas.
          </note>
          <note xml:id="i-40b717bc53f802be-0">
            I båda dessa system kommer det nu att mycket tydligare framgå
            vad som egentligen gäller. Därmed blir också administrationen
            och kontrollen mycket enklare. Den typen av insatser är särskilt
            viktiga just för att skapa legitimitet och ömsesidigt förtroende
            mellan politiker och medborgare när det gäller hur våra välfärdssystem
            skall vara utformade. Självfallet har vi ett gemensamt intresse
            av att ha ett system där rättigheter är riktiga rättigheter och
            där skyldigheter är riktiga skyldigheter. Det är något som vi
            har anledning att fortsätta att arbeta med.
          </note>
          <note xml:id="i-1547178a67b52a99-0">
            Anf. 20 MARGARETA E
          </note>
          <note xml:id="i-5fde13a168cf591d-1">
            NORDENVALL (m)
          </note>
          <note xml:id="i-105721edea8360fa-0">
            Herr talman! Det är mycket riktigt, som statsrådet
          </note>
          <note xml:id="i-f3f5069e6511ca1e-0">
            Anna Hedborg säger, att fusket inte utgör allt. Det görs också
            felaktiga utbetalningar på grund av systembrister. Men faktum
            är att fusket med dubbla bidrag och kombinationen av bidrag och
            arbete, vitt eller svart, uppskattas till närmare 3 miljarder.
            Det motsvarar långt mer än den besparing som infördes från årsskiftet
            i form av sänkning av barnbidrag och sänkning av ersättningarna
            i socialförsäkringarna till
          </note>
          <note xml:id="i-816341abf09a99cb-0">
            75%. Det är viktigt att man gör den jämförelsen.
          </note>
          <note xml:id="i-4837922baa4d0ed7-0">
            Skenskilsmässor har blivit ett allt vanligare sätt att få dubbla
            bostadsbidrag och bidragsförskott. Det kan också vara ett sätt
            att skjuta över delar av kommunens socialbidragskostnader till
            Försäkringskassan - något som riskerar att öka när kommunerna
            får en allt kärvare ekonomi. Behovet av samordning mellan olika
            bidragssystem är stort just för att undvika allt detta.
          </note>
          <note xml:id="i-19d9fcbe708aca4c-0">
            Det har både Riksrevisionsverket och Riksförsäkringsverket påpekat.
            Därtill kommer det faktum att
          </note>
          <note xml:id="i-74e4f71b53fc34ab-0">
            Statistiska centralbyrån har funnit att ca 40 000 folkbokförda
            utomnordiska invandrare saknas i Sverige.
          </note>
          <note xml:id="i-9133e1321ac99166-0">
            I senaste numret av tidningen Sunt förnuft kunde vi läsa om 48-åriga
            Evona, som inte varit bosatt i
          </note>
          <note xml:id="i-0d11a2e3851a4344-0">
            Sverige de senaste åren men som lurat svenska staten på ca en
            halv miljon kronor, vilket upptäcktes av en tillfällighet. Det
            sunda förnuftet säger att någonstans har välfärdssystemen spårat
            ur.
          </note>
          <note xml:id="i-d6404f49ef93d921-0">
            Är det rimligt att personer som uppbär dubbla bidrag och som
            missbrukar bidragssystem inte utsätts för sanktioner? När fusket
            upptäcks kan Försäkringskassan enbart yrka på återbetalning. Borde
            inte betydligt större sanktioner vidtas, inte minst för att avskräcka
            och för att behålla respekten för välfärdssystemen?
          </note>
          <note xml:id="i-14a50bd55de71e3d-0">
            Herr talman! I dag är det Försäkringskassan som måste bevisa
            att den försäkrade missbrukar systemet.
          </note>
          <note xml:id="i-60ee6a3780002213-0">
            Det borde tvärtom vara den försäkrade som måste bevisa sin rätt
            till bidrag. Vänd bevisbördan och låt den försäkrade bevisa sin
            giltighet!
          </note>
          <note xml:id="i-1a119adc5be463f3-0">
            Med samordning av utbetalningarna av bidrag och uppgifter om
            taxerad inkomst kan man komma åt en del av detta. Som jag tidigare
            nämnt är förutsättningarna för att hänsyn skall tas till den försäkrades
            integritet att vederbörande vid inskrivning i Försäkringskassan
            är helt införstådd med vilka regler som gäller.
          </note>
          <note xml:id="i-58a7c77c43a935fc-0">
            Ett besök ute i verkligheten visar också på ett behov av bättre
            samarbete mellan Försäkringskassa, socialtjänst, AMI och arbetsförmedling.
            Vilka åtgärder kan statsrådet tänka sig att vidta för att tillgodose
            behovet av en bättre samordning? Hur ställer sig statsrådet till
            det förslag som RFV och RRV har lagt fram för att ta itu med bidragsfusk
            och felaktiga utbetalningar?
          </note>
          <note xml:id="i-3c8f4decedba8a5f-0">
            Anf. 21 Statsrådet ANNA HEDBORG (s)
          </note>
          <note xml:id="i-4418f8a6cffae76b-0">
            Herr talman! Som jag sade i mitt interpellationssvar pågår beredningsprocessen
            med dessa frågor för närvarande. Jag är inte beredd att i dag
            lämna några besked om exakt vilka åtgärder regeringens förslag,
            som så småningom kommer att läggas fram, kommer att innehålla.
            Men att regeringen är mycket bestämd när det gäller att ta itu
            med den typen av frågor som handlar om uppsåtligt bidragsfusk
            rådet det ingen som helst tvekan om. Det är något som alltid är
            av ondo.
          </note>
          <note xml:id="i-bffb5d058241adf8-0">
            Men uppsåtligt fusk är särskilt av ondo i tider då människor
            tvingas uppleva att deras alldeles rättmätiga behov av stöd i
            olika situationer är trängt av det ekonomiska läget. Så det råder
            ingen tvekan vad gäller våra avsikter. Däremot är jag ännu inte
            beredd att ta ställning till de detaljförslag som dessutom i många
            fall inte är riktigt färdigutarbetade.
          </note>
          <note xml:id="i-0374e1206020a167-0">
            Det är klart att en av de viktiga insatser som kan göra på detta
            område handlar om att använda och utnyttja modern teknik på rätt
            sätt. Man kan nog säga att försäkringskassorna är litet eftersatta
            när det gäller utrymmet för att utnyttja den moderna tekniken
            fullt ut. Många av deras datasystem är ganska gamla. Deras teknikutrustning
            är också ganska måttlig i jämförelse med vad många andra har och
            med tanke på vad som vore naturligt på ett område där så stora
            och många system hanteras som inom Försäkringskassan.
          </note>
          <note xml:id="i-80ff30bf98d98ac5-0">
            Det är självklart att det också finns stora möjligheter att utnyttja
            modern teknik för kontrolländamål. Men samtidigt handlar det om
            integritetsfrågor. Dessa frågor måste behandlas samtidigt. Ofta
            behandlar man en del i sänder. Å ena sidan förs en diskussion
            om behovet av att stävja fusk och att utnyttja kontrollsystemen
            så långt som möjligt. Å andra sidan förs det vid helt andra tidpunkter
            diskussioner om integritet som inte riktigt hör samman med den
            förra diskussionen.
          </note>
          <note xml:id="i-4583f66f175a04c8-0">
            Dessa frågor hör ihop. De måste behandlas samtidigt, och de måste
            behandlas seriöst. Det är också därför som vi i Socialdepartementet
            nu har startat en utredning om registerlagar på detta område.
            Avsikten är just att av både administrativa skäl och kontrollskäl
            ta till vara möjligheten att utnyttja offentliga register och
            modern teknik. Men det måste naturligtvis ske med stor hänsyn
            till de därtill hörande integritetsfrågorna som också måste tas
            på allvar.
          </note>
          <note xml:id="i-13e40fbdab2fa072-0">
            Jag hoppas på stöd också i dessa frågor. De brukar föranleda
            stor debatt, vilket de också skall göra. Man kan å andra sidan
            säga att den tekniska utvecklingen medger allt bättre möjligheter
            att klara både rimliga samkörningar och integritetsfrågorna. Jag
            hoppas att frågan på den punkten kommer att utvecklas och att
            den utvecklas ganska snart.
          </note>
          <note xml:id="i-e29a20db81e2eb0a-0">
            Frågan om sanktioner exempelvis hör ju till de ställningstaganden
            som vi så småningom kommer att få göra. Som sagt, i den mån det
            handlar om äkta fusk, dvs. avsiktligt och uppsåtligt fusk, finns
            det anledning att fundera över sanktionerna i detta system och
            att göra vissa jämförelser med andra system.
          </note>
          <note xml:id="i-8125680a57f24879-0">
            Förhållningssätten till dessa frågor är ju ganska olika i de
            olika systemen. Också den frågan behöver man se vidare på och
            ta på allvar. Men några färdiga förslag är jag inte heller här
            beredd att stå för.
          </note>
          <note xml:id="i-a5b16eb87d178d21-0">
            Frågan om skenskilsmässor är allvarlig. Vi har ett ganska omfattande
            och mycket viktigt ekonomiskt stöd till ensamstående och ensamförsörjare.
            Om man på den punkten fuskar, betyder det väldigt stora belopp.
            Detta är ett av de områden där det finns stor anledning att se
            över på vilket sätt situationen kan kontrolleras bättre. Jag hoppas
            dock att det inte var
          </note>
          <note xml:id="i-9e16f7a1b3e4c2ad-0">
            Margareta E Nordenvalls avsikt att påstå att kommunerna på något
            medvetet sätt skulle medverka till fusket genom att föreslå skenskilsmässor
            för att därigenom medvetet skjuta över kommunernas socialbidragskostnader
            till staten. Detta har jag aldrig hört talas om, och jag utgår
            från att det inte förekommer.
          </note>
          <note xml:id="i-8c7774e426519972-0">
            Det tar jag för helt givet att det heller inte gör.
          </note>
          <note xml:id="i-578b44895e41d46c-0">
            Anf. 22 MARGARETA E
          </note>
          <note xml:id="i-5fde13a168cf591d-2">
            NORDENVALL (m)
          </note>
          <note xml:id="i-23dcd94d405b41fa-0">
            Herr talman! Jag är glad över att statsrådet vill ta itu med
            bidragsfusket. Jag hoppas verkligen att det sker på ett sådant
            sätt att man balanserar risken för ett kontrollsamhälle, för där
            vill vi inte hamna.
          </note>
          <note xml:id="i-8f132db9104cb3f0-0">
            Vad gäller att skjuta över kostnader från kommun till stat har
            jag vid besök av olika verksamheter tyvärr erfarit att det förekommer.
          </note>
          <note xml:id="i-fb2d4b669bcbd571-0">
            Det är naturligtvis inte vanligt, men för att förebygga att det
            sker när både stat och kommuner samtidigt skall spara, tror jag
            att det är otroligt väsentligt att man försöker göra en samordning
            av dessa system.
          </note>
          <note xml:id="i-c9541abdbe8bf6b2-0">
            Som jag tidigare har nämnt, har respekten för dagens välfärdssystem
            urholkats. Socialförsäkringarna är komplicerade, och det inbjuder
            både till fusk och till felaktiga utbetalningar. Varje bidragssystem
            har dessutom sitt eget skyddsnät, något som ytterligare komplicerar
            systemen.
          </note>
          <note xml:id="i-3d59c9ecdaedbdb8-0">
            Den svenska välfärdspolitiken har lovat mer än den kan hålla.
            En svensk av tio lever nästan helt på bidrag. Många fler är delvis
            beroende av bidrag för att klara sin ekonomi. Välfärdssystemen
            har invaggat människor i falsk trygghet. De har skapat ett offentligt
            beroende som blir mycket påtagligt när staten måste spara. Effekter
            av nedskärningarna från årsskiftet syns redan i form av ökat antal
            socialbidragssökande.
          </note>
          <note xml:id="i-cc552e221d2a49f9-0">
            Socialförsäkringarna behöver förenklas. Det behövs klara och
            enkla spelregler och ett väl fungerande skyddsnät där alla garanteras
            en grundtrygghet. Det behövs ett system som håller även i en lågkonjunktur.
          </note>
          <note xml:id="i-034e88bc83f63bbf-0">
            Jag efterlyser en välfärdspolitik som syftar till att minska
            människors beroende av det offentliga bidragssystemet; en välfärdspolitik
            där människor får möjlighet att, och kan, ta ansvar för sig själva.
          </note>
          <note xml:id="i-c3cf52b7d66bba8e-0">
            Är statsrådet beredd att ytterligare förenkla socialförsäkringssystemen
            för att förebygga missbruk, för att uppmuntra till arbete och
            hederlighet och för att förebygga ett kontrollsamhälle dit vi
            inte vill komma?
          </note>
          <note xml:id="i-e3b681d79eed323e-0">
            Anf. 23 Statsrådet ANNA HEDBORG (s)
          </note>
          <note xml:id="i-8400d59d1e5a66d7-0">
            Herr talman! Inte är det för att de offentliga välfärdssystemen
            skapar falsk trygghet som denna fråga är viktig. Det är för att
            den skapar äkta trygghet. Det är inte på det sättet att välfärdspolitik
            gör människor ofria. Snarare är det precis tvärtom. Genom att
            man kan känna att man i utsatta situationer - när man blir gammal,
            om man blir sjuk eller om man blir arbetslös
          </note>
          <note xml:id="i-e1b14a7066d0cc66-0">
            - har en trygghet skapas det också en frihetskänsla för människor.
            Det är det som är välfärdssamhällets idé.
          </note>
          <note xml:id="i-52520453f5c6b303-0">
            Det finns vägar att bygga välfärdssystemen på som inte bara är
            sällsynt goda när det gäller att skapa en sådan trygghet för alla
            människor, utan som också är särskilt enkla och som har särskilt
            mycket av drivkrafter när det gäller att bygga under önskan om
            arbete. Det är denna typ av välfärdssystem vi faktiskt har.
          </note>
          <note xml:id="i-384186ae6717ab03-0">
            Det handlar om stora, generella trygghetssystem där inkomstbortfallsprincipen
            är grundläggande. Dessa system gör att man när man arbetar och
            skaffar sig en inkomst också skaffar sig rättigheter. De gör också
            att högre inkomst innebär mer rättigheter.
          </note>
          <note xml:id="i-af7aee9e4d7c76ac-0">
            De innebär däremot inte att man tjänar mer på att vara sjuk eller
            arbetslös än på att arbeta. Så är det inte i några av våra system.
            Tvärtom finns det få modeller för välfärdspolitik som har större
            förutsättningar att klara det som välfärdspolitiken är till för,
            nämligen att både skapa trygghet och att ge effektivitet i användningen
            av pengarna, än den typ av generella, stora inkomstbortfallssystem
            som de vi har. Det gäller att vårda principerna. Det gäller att
            vårda systemen.
          </note>
          <note xml:id="i-7e0d66bdda693598-0">
            Det gäller förstås också att vara mycket uppmärksam på rent fusk
            i den mån detta förekommer. Då skall vi naturligtvis försöka göra
            allt vi kan för att stävja det. Men den allra viktigaste insatsen
            handlar om att försvara de effektiva och rättvisa system som i
            sig är robusta också mot fusk.
          </note>
          <note xml:id="i-64ab9845524aeb48-3">
            Överläggningen var härmed avslutad.
          </note>
          <note xml:id="i-6ab123c2ea8739e9-0">
            7 § Svar på interpellation 1995/96:43 om gymnasieskolans yrkesförberedande
            program
          </note>
          <note xml:id="i-fc1269a9f0d9807a-0">
            Anf. 24 Statsrådet YLVA JOHANSSON (s)
          </note>
          <note xml:id="i-f3c6ef634e77591c-0">
            Herr talman! Ulf Melin har frågat mig vilka åtgärder jag avser
            att vidta för att eleverna på program med yrkesämnen skall få
            arbetsplatsförlagd utbildning
          </note>
          <note xml:id="i-681e11c4d204f229-0">
            (APU) som omfattar minst 15 veckor och dessutom vilka åtgärder
            jag tänker vidta för att höja kompetenskraven för gymnasielärare
            i yrkesämnen.
          </note>
          <note xml:id="i-7ea01be3818269f5-0">
            Låt mig inleda med att säga att Sverige har mycket goda möjligheter
            att hävda sig i konkurrensen med kunskapsintensiv produktion av
            både varor och tjänster. Vi väljer att vara delaktiga i den snabba
            förändringstakt som pågår i samhällsliv och arbetsliv.
          </note>
          <note xml:id="i-fd3c98e03056b8e8-0">
            Dagens och morgondagens arbetsliv ställer helt andra krav på
            både grundläggande allmänna kunskaper och på en utvecklad förmåga
            att ta till sig och använda nya och kvalificerade yrkeskunskaper.
            Arbetsgivare ställer dessutom allt oftare krav som har ett nära
            samband med förmågan att använda och utveckla sina personliga
            egenskaper som initiativförmåga, kreativitet, samarbetsförmåga,
            problemlösningsförmåga etc.
          </note>
          <note xml:id="i-e60ab35c3c915c69-0">
            En modern och gedigen gymnasieutbildning måste ge goda kunskaper
            i allmänna ämnen som svenska, matematik, engelska och allmänbildande
            ämnen men också klara högt ställda krav på kvalificerade yrkeskunskaper,
            både i praktik och i teori. Utan samarbete med arbetslivet och
            ett lärande på arbetsplatsen är det svårt eller omöjligt att klara
            en yrkesutbildning av hög kvalitet och aktualitet. Det krävs därför
            ett lokalt samarbete mellan skolan och arbetsplatserna/branscherna,
            bra handledarutbildning och en ömsesidig vilja från skola och
            arbetsliv att överbrygga de kulturkrockar som kan uppstå.
          </note>
          <note xml:id="i-d7f1310f30c1c0a1-0">
            Den nya gymnasieskolan har tillkommit för att svara mot dessa
            högt ställda krav. Alla elever, oberoende av vilket program man
            väljer, får en bred grund.
          </note>
          <note xml:id="i-1c51177c19dc0aaa-0">
            Reformen innebär stora förändringskrav på skolans organisation,
            arbetssätt och arbetsformer. Uppbyggnaden av skolans arbetslivskontakter
            är en del i förändringsarbetet. Jag avser att noggrant följa utvecklingen,
            men jag inser också att reformen måste ges tid innan den fungerar
            i alla delar.
          </note>
          <note xml:id="i-01be80cd6ddc17df-0">
            En av orsakerna till att skolorna inte har uppnått
          </note>
          <note xml:id="i-37b392c10e16b002-0">
            APU som omfattar minst 15 veckor har varit att gymnasieförordningen
            har varit oklar på denna punkt.
          </note>
          <note xml:id="i-cb7180d733ab3e44-0">
            Förordningen har nu ändrats, och det står nu tydligt att det
            skall vara minst 15 veckors APU.
          </note>
          <note xml:id="i-987af5575f947d7a-0">
            De uppföljningar av den arbetsplatsförlagda utbildningen som
            gjorts av Skolverket, av Kommunförbundet och nu senast av Kommittén
            för gymnasieskolans utveckling, där Ulf Melin själv är ledamot,
            visar inte på några entydiga resultat.
          </note>
          <note xml:id="i-3c4f2933bc723d3c-0">
            Inom vissa program, som exempelvis Omvårdnadsprogrammet och Barn-
            och fritidsprogrammet, har man i stort sett uppfyllt kraven på
            15 veckor.
          </note>
          <note xml:id="i-a9e580020c8dbe8e-0">
            Däremot uppvisar t.ex. Elprogrammet en mycket liten andel APU.
            Ersättningen till företagen verkar enligt rapporterna inte ha
            någon avgörande betydelse för att få ut eleverna. Däremot har
            de kommuner som var med i försöksverksamheten med ÖGY (översyn
            av gymnasieskolans yrkesutbildning) lyckats bäst. Det pekar på
            att skolans arbetslivskontakter tar tid att bygga upp.
          </note>
          <note xml:id="i-095a03e3e6f0352d-0">
            Jag avser att inom de närmaste veckorna tillsätta en arbetsgrupp
            med uppgift att lägga fram förslag om utveckling av samarbetet
            mellan skola och arbetsliv.
          </note>
          <note xml:id="i-97de1e388e2f175d-0">
            Skolverkets projekt Skola-Arbetsliv, där en speciell satsning
            sker på handledarutbildning kan, som jag ser det, också tillföra
            ytterligare kunskaper.
          </note>
          <note xml:id="i-3f5151ee21390b6c-0">
            Jag bedömer att vi behöver bättre kunskaper om utvecklingen så
            att vi verkligen vidtar rätt åtgärder.
          </note>
          <note xml:id="i-dda8e7ad92ec4595-0">
            Inom Utbildningsdepartementet kommer vi därför också att följa
            upp utvecklingen genom intensifierade kontakter med branschföreträdare
            och kommuner.
          </note>
          <note xml:id="i-99fb3334b1820dc3-0">
            Yrkeslärarutbildningens innehåll har varit föremål för den förra
            regeringens intresse och något motsägelsefulla åtgärder. Ulf Melin
            fick i juni 1993 den förra skolministerns uppdrag att utreda lärarkompetensen
            för yrkesutbildning.
          </note>
          <note xml:id="i-84c038657321cc0e-0">
            Den inom Utbildningsdepartementet tillsatta översynen av lärarutbildningen
            kommer inom de närmaste veckorna att lämna en arbetsrapport. Översynen
            kommer att redovisa framtida krav på läraryrket mot bakgrund av
            samhällsförändringar och förändringar inom skolan. Regeringen
            avser att behandla frågan om yrkeslärarutbildningens närmare utformning
            i samband med de ställningstaganden som blir aktuella med anledning
            av förslagen från översynen av lärarutbildningen.
          </note>
          <note xml:id="i-4c6c41408e0c3d90-0">
            Ulf Melins förslag om yrkeslärarutbildningen rör bl.a. förkunskapskraven
            till yrkeslärarutbildningen och berör därmed också tillträdesreglerna
            till högskolan.
          </note>
          <note xml:id="i-0e11021d03772ffa-0">
            Tillträdesreglerna för högre utbildning har varit föremål för
            utredning och regeringen avser att lämna förslag till riksdagen
            i mars månad.
          </note>
          <note xml:id="i-3621a4431e9cb255-0">
            Anf. 25 ULF MELIN (m)
          </note>
          <note xml:id="i-52064c647d6996ad-0">
            Herr talman! Fru statsråd! I svaret skriver skolministern:
          </note>
          <note xml:id="i-29ab98b56858ec70-0">
            "En modern och gedigen gymnasieutbildning måste ge goda kunskaper
            i allmänna ämnen som svenska, matematik, engelska och allmänbildande
            ämnen men också klara högt ställda krav på kvalificerade yrkeskunskaper,
            både i praktik och i teori. Utan samarbete med arbetslivet och
            ett lärande på arbetsplatsen är det svårt eller omöjligt att klara
            en yrkesutbildning av hög kvalitet och aktualitet."
          </note>
          <note xml:id="i-1c7ed3b12e1095c9-0">
            Jag instämmer i detta; vi är helt överens. Låt oss i denna debatt
            ha som utgångspunkt kunskap, kompetens och kvalitet när det gäller
            den arbetsplatsförlagda utbildningen och kompetenskraven för yrkeslärarna.
          </note>
          <note xml:id="i-d6685853b968b12f-0">
            Jag tycker att en viktig del i den reformerade gymnasieskolan
            är att eleverna på de yrkesinriktade programmen skall ha en arbetsplatsförlagd
            utbildning,
          </note>
          <note xml:id="i-e25647d20067469a-0">
            APU, som skall omfatta minst 15 % av den totala undervisningstiden.
            Enligt en hel del av de rapporter som vi har fått är det många
            elever som inte får den undervisningen. Det finns naturligtvis
            ett par förklaringar till detta.
          </note>
          <note xml:id="i-bf489489d92cf6fa-0">
            Den ena är att vi i Sverige har haft en tradition att yrkesutbildningen
            skall vara skolförlagd. Därmed finns det vattentäta skott mellan
            skolan och arbetslivet. En annan förklaring är att tjänsteunderlaget
            för yrkeslärarna minskar i den nya gymnasieskolan. Därmed minskar
            också intresset för att få ut eleverna på
          </note>
          <note xml:id="i-bbeaa61cc31c6a75-0">
            APU. Den tredje förklaring som jag vill ange är att arbetslivet,
            speciellt i det här fallet det privata näringslivet, tar för litet
            ansvar för att ge eleverna utbildning. Det är mycket allvarligt.
            Skall eleverna få den kunskap och kompetens som krävs för att
            Sverige skall klara sig i den internationella konkurrensen är
            det nödvändigt att se till att eleverna får arbetsplatsförlagd
            utbildning. Där har både arbetslivet och skolan ett utomordentligt
            stort ansvar. Min uppfattning är den att den utbildningen i många
            av programmen kanske behöver omfatta mer än 15 %.
          </note>
          <note xml:id="i-595657255753b219-0">
            I svaret hänvisar skolministern dels till Skolverkets rapport,
            dels till Kommunförbundets rapport. Det finns en del saker där
            som man kan säga inte är entydiga, det kan jag hålla med om. Men
            signalen är glasklar och tydlig: att det inte fungerar, att vi
            måste vidta åtgärder för att få det att fungera. Jag tycker att
            det är bra att man har ändrat förordningen. Man har varit tydlig
            och sagt att APU skall omfatta 15 veckor, inte 9 veckor. Det är
            jag tacksam för. Det var något som jag själv föreslog i den utredning
            som Ylva Johansson hänvisar till. Vi påpekade i utredningen -
          </note>
          <note xml:id="i-efc0894fe99a8a7f-0">
            slog larm om det - att APU inte skulle fungera. Den signalen
            nådde fram till departementet. Det anordnades en utfrågning i
            mars förra året, och det var bra.
          </note>
          <note xml:id="i-7e1b3b4516370ff4-0">
            Även där var signalen tydlig: man måste gå vidare.
          </note>
          <note xml:id="i-f23bf2e3f2b6969c-0">
            Då tycker jag att det är anmärkningsvärt, herr talman, att man
            på departementet i princip väntar ett helt år innan man tar itu
            med frågan. Det är vad ni har gjort. Det tillsätts en arbetsgrupp
            om ett par veckor.
          </note>
          <note xml:id="i-cfb7099065e95d8c-0">
            Då är vi snart framme i mars. Sedan tar det tid innan det kommer
            några föslag. Detta tycker jag är mycket allvarligt.
          </note>
          <note xml:id="i-312b4e7055d2f032-0">
            När det gäller kompetenskraven för yrkeslärarna måste vi se till
            att det blir bättre så att vi får ordning på det hela. Utredningen
            var helt enig om att vi var tvungna att höja kompetens- och förkunskapskraven
            för yrkeslärarna. Både arbetsgivare och arbetstagare var helt
            överens med mig om detta. Det är ett orimligt förhållande i dag.
            Hälften av lärarna har inte en högre ämnesteoretisk kunskap än
            vad deras elever har när de lämnar gymnasieskolan. De får väldigt
            liten yrkespraktik, vilket innebär att många av lärarna förmedlar
            en kunskap som faktiskt hör gårdagen till.
          </note>
          <note xml:id="i-36d1bdfbd3333708-0">
            Det är mycket anmärkningsvärt att man lagt frågan i byrålådan
            eller hänvisar till interna utredningar på departementet. Ju längre
            tiden går, desto allvarligare blir det. Alla är överens om att
            bristen i det här avseendet är uppenbar.
          </note>
          <note xml:id="i-73174953ad29a391-0">
            Därför vill jag ställa ett par frågor till Ylva Johansson: Vad
            menar Ylva Johansson när hon säger att yrkeslärarutbildningens
            innehåll har varit föremål för den förra regeringens intresse
            och motsägelsefulla åtgärder? Vad då för motsägelsefulla åtgärder?
          </note>
          <note xml:id="i-2781bfc03d70eb78-0">
            Den grupp på departementet som gör en översyn av lärarutbildningen
            kommer nu med en rapport. Det är väl bra att den kommer med en
            rapport, men när kommer propositionen till riksdagen så att vi
            kan fatta ett beslut om att ändra reglerna? Det är det som är
            det viktiga.
          </note>
          <note xml:id="i-d5d73fd16ce8d272-0">
            Min tredje fråga är: Avser regeringen att skärpa förkunskapskraven
            när det gäller yrkeslärarutbildningen?
          </note>
          <note xml:id="i-f4c1c84be304d50b-0">
            Anf. 26 MARIANNE ANDERSSON (c)
          </note>
          <note xml:id="i-994d0bc91b6b1213-0">
            Herr talman! Jag deltar i denna debatt därför att jag på senare
            tid har blivit uppmärksammad på dessa problem i gymnasieskolan
            och även på problemen när det gäller elevens fria val. Jag behöver
            inte argumentera för värdet och nödvändigheten av praktik i all
            utbildning, framför allt inom de yrkesförberedande programmen.
            I samband med gymnasiereformen framförde många farhågor för att
            det skulle bli svårt att uppnå den grad av praktik som vi beslutade
            om.
          </note>
          <note xml:id="i-ea60709014148bf2-0">
            Men branschorganisationerna ställde ändå upp och ville medverka
            till att det skulle bli så, men det har varit problem. Naturligtvis
            blir det inte lättare med dagens svåra arbetsmarknadsläge, det
            är jag mycket medveten om. Men företagen har ett stort ansvar
            för att ta emot arbetslösa och gymnasieelever till praktik.
          </note>
          <note xml:id="i-3df81becce61a03f-0">
            Det är ett åtagande. Det är begripligt att det är svårt, men
            som det är nu är det inte acceptabelt. Vi måste göra någonting
            åt det.
          </note>
          <note xml:id="i-cec0886a256cad01-0">
            Det är bra att de åtgärder som skolministern pekar på är på gång.
            Men jag kan hålla med Ulf Melin om att det borde ha gjorts tidigare.
            Att problem skulle uppstå i samband med den höga arbetslösheten
            var inte svårt att inse. Det är helt nödvändigt att frågan löses
            så att utbildningarna får hög kvalitet och blir så attraktiva
            för ungdomarna att de väljer utbildningar som ger möjlighet till
            jobb, där behovet av kvalificerad arbetskraft är stort och där
            behoven ökar. Jag tänker mest på industriprogrammet, som ju är
            det program som det är svårt att rekrytera elever till.
          </note>
          <note xml:id="i-2193ab5d2d38df1b-0">
            I Älvsborgs län ser vi det bristande intresset för teknik och
            yrkesinriktade program som ett mycket stort hot inför framtiden.
            Det är inget nytt problem.
          </note>
          <note xml:id="i-5ac73ee02ca6c23b-0">
            Elevens val har diskuterats väldigt många gånger. I
          </note>
          <note xml:id="i-a5c5f54cc343d8b2-0">
            vårt län är vi industriberoende. Även om vi i dag känner en stor
            oro inför den svajande bilindustrin, vet vi att industrin även
            i framtiden kommer att utgöra en mycket stor del av vårt näringsliv.
            Vi vet också att kravet på kompetent personal ökar kraftigt. Jag
            har under de senaste månaderna besökt en rad företag.
          </note>
          <note xml:id="i-c8b0757b31c408a4-0">
            Där har dessa problem kommit fram väldigt tydligt.
          </note>
          <note xml:id="i-2c15771647d4aadf-0">
            Många har ifrågasatt det fria valet i gymnasieskolan.
          </note>
          <note xml:id="i-50bf83e9ae6aed2b-0">
            Jag är inte beredd att gå ifrån det, utan det gäller i stället
            att se till att eleverna verkligen väljer dessa program. Något
            kraftfullt måste egentligen göras för att få eleverna att inse
            att industrin i dag är någonting helt annat och mer intressant
            är för 10-20 år sedan och att den utbildning som leder dit är
            av hög kvalitet.
          </note>
          <note xml:id="i-a799dc9634ab91e3-0">
            Då måste de få en bra utbildning och bra praktik.
          </note>
          <note xml:id="i-a3f4f4fd28d15dfb-0">
            Jag skall inte gå in på alla de argument som Ulf
          </note>
          <note xml:id="i-08056e820305c458-0">
            Melin framförde. Om utbildningen är bra blir eleverna naturligtvis
            också bra ambassadörer för att få fler att gå in i den typen av
            utbildning. Men det handlar inte bara om det. Jag vill gå litet
            längre och ställa en fråga till skolministern som handlar om att
            vi måste få upp intresset för teknik hos eleverna väldigt tidigt,
            egentligen redan i förskolan och sedan hela vägen genom hela skolsystemet,
            så att eleverna blir intresserade och förstår att det här är någonting
            som det är värt att satsa på. Det gäller inte minst flickor. Den
            diskussionen har vi ju fört många gånger.
          </note>
          <note xml:id="i-9938187b2255e93e-0">
            Problemet är i stor utsträckning att lärarna inte har kunskaper
            i teknik, och många gånger heller inte intresse - man har inte
            den utbildningen. Därför är det viktigt att teknik kommer in i
            all lärarutbildning.
          </note>
          <note xml:id="i-cb00a33e69d76902-0">
            Hur skall vi alltså få fler elever att söka till industriprogrammen,
            som ju är viktiga, och till teknisk utbildning?
          </note>
          <note xml:id="i-8bcf7f01e70fa82c-0">
            Anf. 27 Statsrådet YLVA JOHANSSON (s)
          </note>
          <note xml:id="i-183476ae8f5d5565-0">
            Herr talman! Låt mig börja med Ulf Melins frågor.
          </note>
          <note xml:id="i-1340330eae70e260-0">
            Ulf Melin är väl insatt i dessa frågor och gör en problembeskrivning
            som jag i stora drag inte har några svårigheter att hålla med
            om. Men på en punkt skiljer sig våra bedömningar åt. Jag tycker
            nämligen inte att man kan dra slutsatsen att signalen är glasklar,
            nämligen att arbetsplatsförlagd utbildning inte fungerar.
          </note>
          <note xml:id="i-86277c718d42b278-0">
            I ett flertal olika undersökningar konstaterar man att det fungerar
            bäst på orter/platser och i de program som hållit på längst. Det
            tycks alltså ta ganska lång tid att upparbeta de kontakter och
            det samarbetsklimat som är nödvändigt för att få en hög kvalitet
            och en fungerande arbetsplatsförlagd utbildning. Att vi kan se
            en sådan utveckling gör mig mera hoppfull.
          </note>
          <note xml:id="i-5c5bb8c3a0454b04-0">
            Vidare har jag tagit del av en undersökning som
          </note>
          <note xml:id="i-85ffc3277cfde06f-0">
            Svenska arbetsgivareföreningen gjorde förra året. Av undersökningen
            framgår att en majoritet av de företag som ingick i undersökningen
            över huvud taget inte hade hört talas om arbetsplatsförlagd utbildning.
            Det tyder på att vi måste göra mycket stora insatser när det gäller
            information till näringslivet och företagen.
          </note>
          <note xml:id="i-e66741662c84386a-0">
            Det behöver naturligtvis ske på central nivå men också, och kanske
            framför allt, på lokal nivå, i det lokala arbetslivet.
          </note>
          <note xml:id="i-6bfb45bd3a4b19d9-0">
            I samma undersökning från Svenska arbetsgivareföreningen har
            man frågat företag om de vill eller gärna eller ganska gärna är
            beredda att medverka lokalt genom egna insatser på skolans område.
            51 %
          </note>
          <note xml:id="i-7ca834af6192aa68-0">
            har svarat att de gärna eller mycket gärna gör det.
          </note>
          <note xml:id="i-338aa5b3a291e25b-0">
            Bland storföretagen är siffran 78 %. När man frågar skolledare
            hur pass viktigt de tycker att det är med arbetsplatsförlagd utbildning
            - det har man frågat om, tror jag, i Kommunförbundets enkät -
            visar det sig att
          </note>
          <note xml:id="i-58e3a0780c3599c4-0">
            90 % av skolorna anser att hög kvalitet och arbetsplatsförlagd
            utbildning är mycket viktiga.
          </note>
          <note xml:id="i-0b03a9478473808c-0">
            Jag är inte beredd att dra slutsatsen att signalen är glasklar,
            dvs. att det inte skulle fungera. Men självfallet finns det problem,
            och det fungerar inte tillräckligt väl. Men det bör finnas förutsättningar
            att förbättra detta. Jag tror att den viktigaste förutsättningen
            är att man kan få i gång ett samarbetsklimat mellan skolan och
            arbetslivet.
          </note>
          <note xml:id="i-e21d7010678f6057-0">
            Jag tror att de förslag kan underlätta som Kommittén för gymnasieskolans
            utveckling har lagt när det gäller att det behövs en tydligare
            målbeskrivning för den arbetsplatsförlagda utbildningen. Jag tror
            nämligen att det här blir lättare om det finns lokala yrkesråd.
            Ulf Melin tar, i sin egen utredning Höj ribban, upp just frågan
            om lokala samarbetsorgan. Han föreslår själv att detta icke skall
            regleras centralt. I stället skall det växa fram på lokal nivå.
            Jag delar den uppfattningen.
          </note>
          <note xml:id="i-f78eb751db12196e-0">
            Till Marianne Andersson vill jag säga att APU-
          </note>
          <note xml:id="i-ac8bd1dcaccc25f5-0">
            frågan och de problemen inte kan lösas med en enkel åtgärd. Om
            det fanns en sådan enkel åtgärd tycker jag att man med rätta skulle
            kunna beskylla mig som skolminister för att inte ha vidtagit den
            åtgärden. Men alla signaler - för att återigen använda ett modernt
            ord
          </note>
          <note xml:id="i-057bb7fa4f83adaf-0">
            - tyder på att man måste lösa detta lokalt och att det behövs
            olika lösningar för olika branscher och olika program. Nyckeln
            är just samarbete.
          </note>
          <note xml:id="i-eb8a9fccf038d644-0">
            Ofta när man talar om samarbete brukar det sägas att personkemin
            är viktig. Det tror jag gäller också i samarbetet mellan skola
            och arbetsliv. Men jag skulle vilja lägga till ett annat begrepp:
            organisationskemin.
          </note>
          <note xml:id="i-b0dd387e124622a3-0">
            Det är ju olika kulturer och väldigt olika organisationer som
            skola och arbetsliv skall mötas i. Man följer olika rytm och har
            ganska olika sätt att se på den arbetsplatsförlagda utbildningen.
            Jag tror att ganska mycket arbete måste läggas ner på det mötet
            för att det skall lyckas med den arbetsplatsförlagda utbildningen.
          </note>
          <note xml:id="i-76b9d594a4da0c7e-0">
            När det gäller lärarutbildningen för lärare i yrkesämnen delar
            jag uppfattningen att kompetenskraven bör höjas. Men beträffande
            de förslag som Ulf Melin lämnat och som innebär en mycket kraftig
            skärpning av kompetens- och förkunskapskraven för utbildningen
            i fråga är det ganska många remissinstanser som i remissvaren
            har ifrågasatt om kompetenskraven bör höjas så kraftigt som föreslås.
            Väldigt många remissinstanser har varnat för de konsekvenser som
            det kan få för rekryteringen. Det är just rekryteringen som oroar
            mig. Det är också den sak som jag tänker på när jag hänvisar till
            att den förra regeringen, den borgerliga regeringen, gjorde vissa
            motsägelsefulla insatser.
          </note>
          <note xml:id="i-6826fd498020decd-0">
            När man tog bort rätten till en mera förmånlig studiefinansiering
            för dem som studerar till lärare i yrkesämnen blev nämligen effekten
            en ganska radikal minskning av antalet sökande till den utbildningen.
          </note>
          <note xml:id="i-3058f98b52b3c0e7-0">
            Vid Umeå universitet t.ex. har det resulterat i att det är så
            få sökande att utbildningen i princip har lagts ner.
          </note>
          <note xml:id="i-c14d96af91b8f0cb-0">
            Från frågorna om rekrytering kan vi självfallet inte frikoppla
            frågorna om kompetenskraven. Därför måste man fundera rätt noga
            innan man går in och gör förändringar som, enbart sett till kompetenskraven,
            kan vara berättigade. Vi måste ju också få tillräckligt många
            sökande. Annars riskerar vi en situation med obehöriga lärare
            i skolan. Remissinstansernas svar tyder på att man kanske behöver
            fundera ett tag till.
          </note>
          <note xml:id="i-2c7552c2151b4fae-0">
            Jag delar dock uppfattningen att kompetenskraven bör höjas.
          </note>
          <note xml:id="i-6a9ea437d0416eb6-0">
            Sedan helt kort till Marianne Andersson om rekryteringen till
            industriprogrammet. Det finns en särskild arbetsgrupp, där de
            parter ingår som arbetat med detta. Man har nyligen avlämnat sin
            första delrapport.
          </note>
          <note xml:id="i-9ebc6790d5414c53-0">
            Frågan om att öka intresset för teknik är en fråga som har diskuterats
            i många andra sammanhang och som jag gärna återkommer till. På
            nämnda område görs ganska stora insatser. Redan från de tidiga
            årskurserna har vi ett nytt teknikämne. Vidare finns det s.k.
            NOT-projektet för att stimulera intresset för naturvetenskap och
            teknik, särskilt då med tanke på flickorna. Jag vet att lärarnas
            arbetsgivare, framför allt kommunerna, gör ganska stora insatser
            när det gäller fortbildning av lärare, bl.a. i ämnen som naturvetenskap
            och teknik.
          </note>
          <note xml:id="i-38412d4bc2e5be16-0">
            Anf. 28 TREDJE VICE TALMANNEN
          </note>
          <note xml:id="i-56b4f0ebed390c1b-0">
            Om debattdeltagarna är beredda att avstå något litet vardera
            av sin taletid klarar vi den här debatten före uppehållet för
            frågestunden och slipper därmed återuppta debatten.
          </note>
          <note xml:id="i-ac25fa39a0b85bc4-0">
            Anf. 29 ULF MELIN (m)
          </note>
          <note xml:id="i-18fd8bdd59d8b894-0">
            Herr talman! Jag tycker alltså att skolministern ger en något
            glättad bild av hur det förhåller sig. Om man studerar statistik
            som finns både från Skolverket och från Kommunförbundet, finner
            man exempelvis när det gäller Kommunförbundets enkät att drygt
            60 % av skolledarna säger att eleverna får tillräcklig APU.
          </note>
          <note xml:id="i-1879f5e8f0a130f3-0">
            Men studerar man statistiken litet mera, finner man att bara
            40 % säger att man får ut eleverna i upp till
          </note>
          <note xml:id="i-9b33504ea535083e-0">
            15 veckor. Då tycker jag faktiskt att signalen är glasklar: Det
            här är inte bra.
          </note>
          <note xml:id="i-dc96f2bb38ff039c-0">
            Herr talman! Vi skall ändå ha klart för oss att den arbetsplatsförlagda
            delen - utanför skolan - i den svenska yrkesutbildningen på gymnasienivå
            vid en internationell jämförelse är mycket liten. Jag har inte
            funnit att något annat land, möjligen med undantag av
          </note>
          <note xml:id="i-2066e67b19c88f80-0">
            Storbritannien, har en så stor andel yrkesutbildning skolförlagd.
          </note>
          <note xml:id="i-915280b7e11380f7-0">
            Förra året var det ju en hearing och departementet har upptäckt
            problemet. Därför måste Ylva Johansson ändå hålla med mig om att
            det är ganska dåligt att det tar ett helt år innan man kommer
            till skott och tillsätter en arbetsgrupp.
          </note>
          <note xml:id="i-f10077ec5fb46bf5-0">
            Jag tror att det är oerhört viktigt att både Kommunförbundet
            och Svenska arbetsgivareföreningen försöker få till stånd att
            de båda tar tag i problemet.
          </note>
          <note xml:id="i-13cbe84905b1b12a-0">
            Också jag inser naturligtvis att samverkan mellan skolan och
            arbetslivet skall ske på lokal nivå. Men jag tror att man ändå
            måste se till att signalen i det här fallet - för att en gång
            till använda det ordet - faktiskt går uppifrån och rakt ner.
          </note>
          <note xml:id="i-47ad13946823ff06-0">
            Jag har här Post- och Inrikes Tidningar, regeringens officiella
            organ. I maj månad togs där denna fråga upp. Det gäller då samverkan
            mellan skola och arbetsliv och att denna samverkan måste intensifieras.
          </note>
          <note xml:id="i-021c881ebc84aad6-0">
            Man tar också upp frågan om en ny roll för yrkeslärarna.
          </note>
          <note xml:id="i-866796ab31d058e2-0">
            Det går inte att föra resonemanget så som Ylva
          </note>
          <note xml:id="i-40d66980bde019d1-0">
            Johansson gör och säga: Om vi inte kan rekrytera lärare, måste
            vi i stället sänka ribban. Vad blir det då för utbildning och
            vilken kvalitet får då den utbildningen?
          </note>
          <note xml:id="i-d03c2e98ca62fe14-0">
            Vi måste se till att vi har lärare som har de kunskaper och den
            kompetens som krävs för den utbildning som Sveriges riksdag har
            fattat beslut om. Vad det i så fall handlar om är väl lönebildningen
            och att det skapas karriärvägar för lärarna, så att läraryrket
            återigen blir attraktivt.
          </note>
          <note xml:id="i-5615efd365f2b20b-0">
            Anf. 30 MARIANNE ANDERSSON (c)
          </note>
          <note xml:id="i-58be2eb5de2814a4-0">
            Herr talman! Jag hoppas att det inte lät som att jag trodde att
            APU-frågan kunde lösas med några enkla åtgärder. Det tror jag
            inte. Det är just därför att det inte är enkelt som det är desto
            viktigare att man arbetar mycket intensivt med den.
          </note>
          <note xml:id="i-e94175bfd0318d0a-0">
            Jag delar uppfattningen, och har också erfarenhet av, att där
            samarbetet mellan kommuner, näringsliv och skola har varit intensivt
            under lång tid fungerar verksamheten bättre. Så är det ju. De
            gamla SSA-
          </note>
          <note xml:id="i-804803733af80cde-0">
            råden arbetade mycket bra. Där man haft en tradition fungerar
            det bättre än på andra ställen.
          </note>
          <note xml:id="i-0a1e262b53c63e60-0">
            Det är viktigt att man arbetar så intensivt som möjligt med den
            här frågan. Det är bra att arbetsgruppen har lämnat en rapport
            om industriprogrammet.
          </note>
          <note xml:id="i-2e62f571af5d8cf4-0">
            Jag hoppas att det leder till åtgärder så snart som möjligt.
            Det är det som är det viktiga.
          </note>
          <note xml:id="i-cfb7c897564ef242-0">
            Det är ett problem med intresset för teknik och industri. Jag
            håller med om det. Vi har diskuterat det mängder av gånger och
            under lång tid. Men på något sätt är det ändå svårt att komma
            fram. Det är egentligen en kultur- och attitydfråga hur vi värderar
            olika arbeten och vilken föreställning unga människor har om vad
            olika arbeten innebär. Jag tror att den ofta är mycket felaktig.
            Därför är det viktigt att vi arbetar stenhårt med dessa frågor.
          </note>
          <note xml:id="i-ed8e7b348e2a8d18-0">
            Anf. 31 Statsrådet YLVA JOHANSSON (s)
          </note>
          <note xml:id="i-7686fc09518f95ef-0">
            Herr talman! Jag delar Ulf Melins uppfattning att en stor del
            av utbildningen behöver vara arbetsplatsförlagd för att man skall
            kunna upprätthålla en tillräckligt hög kvalitet och aktualitet
            i utbildningen, som jag tidigare sagt i mitt svar. Men jag delar
            inte uppfattningen att vi i Sverige, om man jämför oss internationellt,
            skulle ha en dålig utbildning i den mer yrkesinriktade gymnasieutbildningen.
          </note>
          <note xml:id="i-b32b5691885ea81f-0">
            Det vi kan se nu och det jag upplever när jag t.ex.
          </note>
          <note xml:id="i-9b3a64d526a86705-0">
            reser både inom EU-länderna och inom OECD-
          </note>
          <note xml:id="i-7b4d9b2157e9b029-0">
            länderna och diskuterar med andra utbildningsministrar är att
            många andra länder nu tittar på vår nya gymnasieskola, inspireras
            av den och gärna vill ta efter åtminstone delar av vår modell
            för utbildningen.
          </note>
          <note xml:id="i-61decd6cf62f1d47-0">
            Det tycks vara så att ju mer specialiserade kraven i arbetslivet
            är, desto mer generell behöver utbildningen bli. Där har vi kommit
            långt. Om man har yrkesolympiaden i Lyon som utgångspunkt kommer
            man naturligtvis att få andra resultat, bl.a. därför att de som
            deltar där har gått den gamla gymnasieskolans yrkesutbildning.
          </note>
          <note xml:id="i-cd48c396cedade3e-0">
            Det är inte så att regeringen eller skolministern har väntat
            i ett år på att agera efter det att vi hade en hearing på departementet
            om APU-frågan. Redan innan vi hade den hearingen fick den särskilda
            parlamentariska arbetsgrupp där Ulf Melin själv ingår, Kommittén
            för gymnasieskolans utveckling, tilläggsdirektiv att särskilt
            titta på den arbetsplatsförlagda utbildningen. Den här veckan
            har jag mottagit de första förslagen från den kommittén, som bl.a.
            gäller just den arbetsplatsförlagda utbildningen.
          </note>
          <note xml:id="i-be52027e3105a1d4-0">
            Frågan om samarbetet skola-arbetsliv är större än frågan om den
            arbetsplatsförlagda utbildningen. Det handlar om hela mötet mellan
            skola och arbetsliv, där den arbetsplatsförlagda utbildningen
            är en del, och självklart hänger de båda frågorna samman.
          </note>
          <note xml:id="i-2fc3516312355815-0">
            När det gäller kompetenskraven för lärare i yrkesämnen anser
            jag, som jag tidigare sade, att kompetenskraven bör höjas. Vi
            skall självfallet inte lägga oss på en nivå som är för låg i förhållande
            till de krav som ställs i yrket och i den nya gymnasieskolan.
            Det är inte så att man skall lägga en ribba för kompetenskraven
            på en viss nivå enbart för att kunna klara rekryteringsbehoven.
          </note>
          <note xml:id="i-ec3907e1909257ce-0">
            Men det vore också oansvarigt av regeringen att inte lyssna på
            synpunkter. Den utredning som Ulf
          </note>
          <note xml:id="i-cc3f9b2701d95fa9-0">
            Melin själv förestod har lagt fram förslag som i remissopinionen
            har mötts av ganska många höjda varningens fingrar, om jag får
            uttrycka mig så, där man just har varnat för problem med rekryteringen,
            och vi har redan ett läge där vi har svårigheter att rekrytera
            till yrkesutbildningen. Man bör då tänka efter ytterligare ett
            varv innan man föreslår nya åtgärder.
          </note>
          <note xml:id="i-dee4ee6566a1ad0b-0">
            Anf. 32 ULF MELIN (m)
          </note>
          <note xml:id="i-0322b37eeb9e32ba-0">
            Herr talman! Låt mig först och främst klara ut en sak. När det
            gäller remissvaren på den utredning som jag hade förmånen att
            få leda, Ylva Johansson, var i stort sett alla remissinstanser
            eniga om att man var tvungen att höja kunskaps- och kompetenskraven.
            Det en del stora kommuner var rädda för var lönekraven.
          </note>
          <note xml:id="i-fa71c8f8b210274d-0">
            Då kommer vi tillbaka till de resonemang som vi förde i den förra
            rundan. Man måste se till att man har en bra lönebildning och
            därmed kan rekrytera lärare, men man måste också se till att det
            finns karriärvägar inom yrket även för lärarna.
          </note>
          <note xml:id="i-cbfd0c5303366955-0">
            Vi är överens om att vi skall ha en yrkesutbildning med kvalitet.
            Det är oerhört viktigt om Sverige skall kunna hävda sig att vi
            har en bra ungdomsutbildning.
          </note>
          <note xml:id="i-bdb93eb4c4a9e1c3-0">
            Det är min uppfattning att vi då måste se till att skolan skall
            sköta om den del som skolan är bra på och att arbetslivet skall
            sköta om den del som arbetslivet är bra på.
          </note>
          <note xml:id="i-aab6a79202401f3e-0">
            Om vi tappar kvaliteten ligger faran i två saker.
          </note>
          <note xml:id="i-6e1bb338c42f012d-0">
            För det första får många elever inte den arbetsplatsförlagda
            utbildning som behövs för att upprätthålla kvaliteten i den del
            av utbildningen som rör arbetslivet. För det andra har hälften
            av yrkeslärarna förutom arbetslivserfarenhet inte en högre ämnesteoretisk
            kompetens än vad eleverna själva får när de lämnar skolan. Det
            säger sig självt att det inte håller i framtiden.
          </note>
          <note xml:id="i-ff72d2338ded5c7e-0">
            I svaret säger Ylva Johansson att arbetslivet förutom krav på
            praktisk kunskap också ställer krav på högre ämnesteoretisk kunskap
            i det yrke som man skall ha. Man får inte devalvera detta. Det
            är det jag är rädd för. Här måste vi ta krafttag för att se till
            att utbildningen fungerar. Det är oerhört viktigt.
          </note>
          <note xml:id="i-5cd22c5f9c55ccfa-0">
            Jag hoppas att det nu inte kommer att rinna ut i utredningar
            och rapporter utan att det kommer en proposition till riksdagen
            där man skärper kraven för den här gruppen av lärare. Man skall
            göra det nu.
          </note>
          <note xml:id="i-3e423d0e557f3a6d-0">
            Tjänstunderlaget kommer då också att minska, som jag sade inledningsvis,
            och man kan klara av detta.
          </note>
          <note xml:id="i-3575decb885f4dca-0">
            Men det måste man göra nu. Det går inte att sitta och vänta alldeles
            för länge.
          </note>
          <note xml:id="i-49846751393ffb53-0">
            Anf. 33 Statsrådet YLVA JOHANSSON (s)
          </note>
          <note xml:id="i-7f46321a404ab05e-0">
            Herr talman! Jag säger nu för tredje gången till
          </note>
          <note xml:id="i-fdbf110bf24a11ac-0">
            Ulf Melin att jag delar uppfattningen att kompetenskraven i lärarutbildningen
            för lärare i yrkesämnen bör höjas. Det var man överens om i utredningen
            och hos remissinstanserna, och det är också regeringens bedömning.
          </note>
          <note xml:id="i-ea84bc2cd3ca6451-0">
            Men vi har också fått varningssignaler. Man kan behöva fundera
            ytterligare på hur och på vilket sätt kraven skall ökas, och om
            det skall ske på just det sätt som föreslogs av Ulf Melins utredning,
            innan vi tar ställning.
          </note>
          <note xml:id="i-acd8c162423a972d-0">
            Fortbildning och kompetensutveckling av nu verksamma yrkeslärare
            är oerhört väsentlig. Det är naturligtvis arbetsgivarnas ansvar
            att se till att den utbildningen kommer till stånd.
          </note>
          <note xml:id="i-64ab9845524aeb48-4">
            Överläggningen var härmed avslutad.
          </note>
          <note xml:id="i-cc48dd65d61239e5-0">
            Ajournering
          </note>
          <note xml:id="i-4d76364abcef017b-0">
            Kammaren beslöt på förslag av tredje vice talmannen kl. 13.59
            att ajournera förhandlingarna till kl.
          </note>
          <note xml:id="i-f335d9e99873571a-0">
            14.00 då frågestunden skulle börja.
          </note>
          <note xml:id="i-037bad6b0234fb4e-0">
            Återupptagna förhandlingar
          </note>
          <note xml:id="i-1cc8050eddd2e98f-0">
            Förhandlingarna återupptogs kl. 14.01.
          </note>
          <note xml:id="i-04254ab678be8903-0">
            8 § Frågestund
          </note>
          <note xml:id="i-24c8ddf75378dad3-0">
            Anf. 34 FÖRSTE VICE TALMANNEN
          </note>
          <note xml:id="i-d6b958124ad253a3-0">
            Då besvaras frågor av statsrådet Jan Nygren, justitieminister
            Laila Freivalds, socialminister Ingela
          </note>
          <note xml:id="i-f0e3035c882a31ac-0">
            Thalén, finansminister Göran Persson, statsrådet Mats
          </note>
          <note xml:id="i-691da902a420bfcb-0">
            Hellström, statsrådet Leif Blomberg och statsrådet
          </note>
          <note xml:id="i-28dbe81aa1d7d6a5-0">
            Ylva Johansson.
          </note>
          <note xml:id="i-d9333da107a74d3b-0">
            Statsrådet Jan Nygren svarar på frågor som rör regeringens övergripande
            politik. Till de övriga statsråden ställs frågor rörande deras
            fackområden.
          </note>
          <note xml:id="i-e84cc4e97aeb494c-0">
            Vapenexportrådet
          </note>
          <note xml:id="i-6c54f40fde771970-0">
            Anf. 35 BIRGER SCHLAUG (mp)
          </note>
          <note xml:id="i-c2cf1ba7b83595cb-0">
            Herr talman! Jag har en fråga till Jan Nygren angående rådet
            som skall granska vapenexporten.
          </note>
          <note xml:id="i-76357d278b78bf9b-0">
            I dag har vi fått höra att regeringen inte har accepterat vår
            nominering av Henrik Westander. Jag skulle vilja veta skälet till
            detta. Det har förekommit många skäl i tidningarna, bl.a. att
            Henrik Westander skulle företräda någon sorts särintresse, dvs.
            fredsrörelsen, att han inte skulle ha betalt in en medlemsavgift
            till
          </note>
          <note xml:id="i-7b7984c31c3fe350-0">
            Miljöpartiet eller att han inte skulle vara parlamentariker.
          </note>
          <note xml:id="i-74acdee42e127d64-0">
            Jag undrar vilket skäl det är som har gjort att regeringen vägrar
            att acceptera Miljöpartiets nominering. Varför tar sig regeringen
            rätten att själv bestämma vilka som skall representera de olika
            politiska partierna? Skall det vara parlamentariker? Var finns
            det beslutet i sådana fall? Det är ju ett riksdagsbeslut att partierna
            skall sitta med. Vilken rätt tar sig regeringen att själv välja
            bland andra partiers representanter?
          </note>
          <note xml:id="i-deafb747d20c38ba-0">
            Anf. 36 Statsrådet JAN NYGREN (s)
          </note>
          <note xml:id="i-4fd9cc7c1ea2a109-0">
            Herr talman! Jag vill börja med att understryka att regeringen
            inte tar sig någon rätt. Regeringen är i sin fulla rätt att slutgiltigt
            ta ställning till vilka ledamöter som skall ingå i ett råd som
            är kopplat till en myndighet där regeringen har det yttersta ansvaret.
            Det hade varit en viss skillnad om det hade varit en parlamentarisk
            utredning. Då hade situationen tett sig annorlunda.
          </note>
          <note xml:id="i-a7a4768da8c5763f-0">
            Jag har ju offentligt vid ett antal tillfällen redovisat skälen
            till detta. Det huvudsakliga skälet är att Henrik
          </note>
          <note xml:id="i-722b3379244c3caa-0">
            Westander inte har någon parlamentarisk anknytning.
          </note>
          <note xml:id="i-7bd91ef4fbbd19b9-0">
            Jag har också sagt att det var märkligt att han, då han nominerades
            av Miljöpartiet, inte ens var medlem i det parti han skulle representera.
            Jag har också sagt att han representerar ett särintresse, och
            då vill jag gärna understryka att det inte är freden som är ett
            särintresse utan Svenska Freds.
          </note>
          <note xml:id="i-04ff52e295d7ba8b-0">
            Om det var så att alla som inte var med i Svenska
          </note>
          <note xml:id="i-e9bf510d9e13e2a6-0">
            Freds var mot freden skulle det innebära att drygt åtta miljoner
            människor i det här landet skulle fållas in på den sidan. Deras
            medlemsantal är ju ca 6 000.
          </note>
          <note xml:id="i-fb7389790b8c4821-0">
            Det huvudsakliga skälet är alltså att han inte har någon parlamentarisk
            anknytning. Det framgår av propositionen i förarbetena till rådet
            och det har framgått i muntliga överläggningar med partikanslierna
            att vi har önskat en sådan koppling.
          </note>
          <note xml:id="i-a4ba480097dfedc6-0">
            Anf. 37 BIRGER SCHLAUG (mp)
          </note>
          <note xml:id="i-fb6cf5317059d499-0">
            Herr talman! Jag förstår att en bred och djup kompetens i dessa
            frågor inte är tillräckligt och att det möjligtvis skulle kunna
            vara ett hinder att dela Miljöpartiets synpunkter i de här frågorna
            eftersom Henrik
          </note>
          <note xml:id="i-2bb23fbd153f1015-0">
            Westander står för exakt de värderingar och idéer som
          </note>
          <note xml:id="i-c3dce33b878d38e8-0">
            Miljöpartiet har när det gäller vapenexporten.
          </note>
          <note xml:id="i-035855ee944ff7d5-0">
            Det huvudsakliga skälet är alltså att han inte är parlamentariker.
            Då kommer några korta följdfrågor.
          </note>
          <note xml:id="i-b14626d39a280c61-0">
            Hur kommer det sig att man då accepterar f.d. parlamentariker?
            Vad händer om Henrik Westander sitter i
          </note>
          <note xml:id="i-55091d562fa9a789-0">
            Sveriges riksdag efter nästa val? Är det då godkänt att han är
            med i Svenska Freds- och Skiljedomsföreningen eller inte?
          </note>
          <note xml:id="i-ecbac5c84ea8921d-0">
            Anf. 38 Statsrådet JAN NYGREN (s)
          </note>
          <note xml:id="i-950bc7935daacdbd-0">
            Herr talman! Om jag hade haft som skäl att inte ta med Henrik
            Westander i rådet att han har vissa uppfattningar i vapenexportfrågan
            är det ju litet märkligt att jag är en av dem som tillsammans
            med regeringen har slagits för att just Miljöpartiet, tillsammans
            med kds och Vänstern, skall få plats i rådet. Jag har nämligen
            gång på gång fått höra, och jag har vetat det också sedan tidigare,
            att Miljöpartiets olika parlamentariker har samma uppfattning
            som Henrik Westander i sakfrågan. Trots det är ni alltså mer än
            hjärtligt välkomna i rådet enligt regeringen. Men eftersom vi
            bedömer att det är viktigt att det finns en koppling till parlamentet
            i mer formell mening, beroende på rådets uppgifter, har det varit
            utslagsgivande att Westander inte har denna koppling.
          </note>
          <note xml:id="i-120e296771a130f7-0">
            Om, mot förmodan, Westander skulle bli parlamentariker någon
            gång i framtiden får vi väl ta ställning till frågan då. Men i
            det läget är det alldeles självklart att Miljöpartiet skulle ha
            sista ordet. Jag skulle sannolikt även i det läget i en diskussion
            med
          </note>
          <note xml:id="i-b4ef8b3a63112d1a-0">
            Miljöpartiet försöka att avråda från att nominera honom. Med
            det är något helt annat. I det läget skulle
          </note>
          <note xml:id="i-b6f96b995e535cfd-0">
            Miljöpartiet ha sista ordet.
          </note>
          <note xml:id="i-0e175bf082e32014-0">
            Anf. 39 BIRGER SCHLAUG (mp)
          </note>
          <note xml:id="i-a9caa4a92f457031-0">
            Herr talman! Jag tycker att det sista inlägget nästan var skrämmande.
            Vad är det i Henrik Westanders person som gör att regeringen skulle
            avråda oss från att låta Henrik Westander ingå i det här rådet
            som parlamentariker efter nästa val? Är det då inte till syvende
            och sist att han har kompetens i dessa frågor som gör att ni är
            rädda? Varför är ni rädda för kompetens?
          </note>
          <note xml:id="i-72dbf95db6daffb3-0">
            Anf. 40 Statsrådet JAN NYGREN (s)
          </note>
          <note xml:id="i-68020979d14f21b3-0">
            Herr talman! Jag har fattat det så att de ledamöter som nu har
            tagit plats i rådet är minst lika kompetenta som Henrik Westander.
            De har sannolikt dessutom en bredare kompetens eftersom samtliga
            har eller har haft erfarenheter av arbetet i denna riksdag. Jag
            menar att det är en utomordentligt viktig egenskap i det arbete
            som skall genomföras i rådet.
          </note>
          <note xml:id="i-3ea1d381ff9be566-0">
            Jag skall gärna svara även på den andra frågan.
          </note>
          <note xml:id="i-042126191dd0f2bd-0">
            Jag tror, och tycker, att en person som nomineras av ett parti,
            som inte ens är medlem i partiet när han nomineras och som representerar
            en organisation som har fört ganska hårdhänta bataljer med något
            eller några av de företag som har anledning att söka tillstånd
            hos rådet att exportera vapen naturligtvis innebär ett bekymmer.
            Det är inte det avgörande skälet.
          </note>
          <note xml:id="i-01f5654f7b2c45af-0">
            Jag vill gärna understryka det, men det vore fel av mig att påstå
            att inte även detta skulle vara ett problem för rådet. Rådet skall
            ju ha förtroende i parlamentet, helst i samtliga partier, dessutom
            skall det ha förtroende hos allmänheten och det skall också ha
            förtroende hos de industrier som ansöker om undantag från vapenexportlagen.
          </note>
          <note xml:id="i-5b6d3a112a3e25f0-0">
            Låt mig upprepa en sak. Om det hade varit en parlamentarisk utredning
            där man skulle diskutera vapenexportens framtid, dess vara eller
            icke vara, vore situationen helt annorlunda än nu. Men den bataljen
            skall icke stå i detta råd som är till för att ge råd till den
            myndighet som har att ta detta ansvar.
          </note>
          <note xml:id="i-0d90ba79bff56de7-0">
            Anf. 41 ANNIKA NORDGREN (mp)
          </note>
          <note xml:id="i-5c50d91c093d7595-0">
            Herr talman! Jag skulle vilja fortsätta på samma tema, nämligen
            om vapenexporten och om vem som får sitta i vapenexportrådet.
          </note>
          <note xml:id="i-d6af07161cbbdfa1-0">
            Jag undrar om vi kanske skulle skicka Henrik
          </note>
          <note xml:id="i-dc5c40d43f5c916d-0">
            Westander till EU för att förhandla om den svenska vapenexportpolitiken.
            Det borde i alla fall vara lämpligt. Det har nämligen kommit ett
            förslag om EU:s framtida krigsmaterielindustripolitik till EU-
          </note>
          <note xml:id="i-b64bf33f2cdb02cf-0">
            kommissionen. Det är skrivet av Bangemann och van den Broek.
            Det är ingen rolig läsning vare sig för den som liksom Miljöpartiet
            vill stoppa vapenexporten eller för den som vill ha kvar de stränga
            regler som vi har i Sverige.
          </note>
          <note xml:id="i-4c9be37fdccff4bf-0">
            Min fråga till statsrådet Nygren är: Om den här frågan kommer
            upp på regeringskonferensen - ämnar då Sverige lägga in sitt veto
            mot att vapenexportreglerna skall harmoniseras och göras gemensamma?
          </note>
          <note xml:id="i-3cd526dcd2c63182-0">
            Anf. 42 Statsrådet JAN NYGREN (s)
          </note>
          <note xml:id="i-30d28a95e3052814-0">
            Herr talman! Med den djupaste respekt för Henrik
          </note>
          <note xml:id="i-319dc897151c5abd-0">
            Westanders kunskaper i ämnet tror jag ändå att vi låter andra
            personer sköta diskussionerna, både på hemmaplan och i EU.
          </note>
          <note xml:id="i-d0ce63b602011007-0">
            Jag tror snarare att det finns skäl för Sverige att delta i en
            diskussion om harmoniseringen av vapenexportreglerna. På det viset
            kan Sverige faktiskt försöka vinna gehör för sina mycket stränga
            praxisregler och sin mycket stränga vapenexportlag. Vi kommer
            efter bästa förmåga - vi har redan börjat - att försöka påverka
            arbetet. Jag tror inte att man i början av en sådan förhandling
            skall hota med att kasta in veto. I stället skall man naturligtvis
            delta i processen och försöka förhandla sig fram till resultat.
          </note>
          <note xml:id="i-16ebbd9210c4f9ff-0">
            Anf. 43 ANNIKA NORDGREN (mp)
          </note>
          <note xml:id="i-ee8fa67fd30a1fda-0">
            Herr talman! Det är klart att man kan sitta med vid förhandlingsbordet
            och diskutera frågorna. Men jag tycker ändå att Sveriges linje
            skall vara mycket tydlig.
          </note>
          <note xml:id="i-fa2ff5dbe4648d17-0">
            Om de här frågorna kommer upp under regeringskonferensen skall
            vi redan nu meddela att vår linje står fast. Vi skall använda
            alla våra goda argument för att behålla vår stränga lagstiftning
            på detta område. Också det nya rådet bör helst följa den, det
            vill jag gärna tillägga.
          </note>
          <note xml:id="i-df68315e71473996-0">
            I det här förslaget står det tydligt att en gemensam utrikes-
            och säkerhetspolitik förutsätter en gemensam försvarsindustri.
            Riksdagsmajoriteten har en annan uppfattning än Miljöpartiet i
            den frågan. I tidigare riksdagsbeslut har det sagts att man vill
            främja det gemensamma försvarsindustrisamarbetet.
          </note>
          <note xml:id="i-c071026eb9fbaeda-0">
            Min nästa fråga till statsrådet Nygren är därför:
          </note>
          <note xml:id="i-0b68b49de5c91508-0">
            Anser statsrådet att en gemensam utrikes- och säkerhetspolitik
            och en gemensam vapenindustrimarknad kan skötas utan att man har
            ett gemensamt försvar?
          </note>
          <note xml:id="i-e7bced4ac9eaa824-0">
            Anf. 44 Statsrådet JAN NYGREN (s)
          </note>
          <note xml:id="i-42501746a2b1b33e-0">
            Herr talman! Det finns redan i dag ett intensivt samarbete mellan
            den svenska försvarsindustrin och utländska sådana. Det är möjligt
            inom ramen för den säkerhetspolitik som vi har lagt fast här i
            riksdagen.
          </note>
          <note xml:id="i-7c03db9efb5947fa-0">
            Det är inte bara möjligt att ha ett samarbete utan vi bedömer
            det också som angeläget eftersom det i hög grad avlastar den svenska
            staten när det gäller pengar.
          </note>
          <note xml:id="i-fea210120f6b5c7a-0">
            Det finns alltså inget som helst samband mellan behovet av en
            gemensam försvarspolitik och försvarsindustrisamarbetet. Det är
            tvärtom fullt möjligt och också önskvärt att svensk industri inom
            ramen för den lagstiftning som detta parlament har lagt fast samarbetar
            med parter i andra delar av världen.
          </note>
          <note xml:id="i-4270ff9728d75b33-0">
            Anf. 45 PETER ERIKSSON (mp)
          </note>
          <note xml:id="i-136887d33e39fe50-0">
            Herr talman! Jag skulle vilja höra Jan Nygren utveckla detta.
            Om jag förstår honom rätt menar han att vi här har en ny princip
            som innebär att de enskilda partierna själva får avgöra vilka
            personer som skall sitta i parlamentariskt tillsatta statliga
            utredningar.
          </note>
          <note xml:id="i-7d51158105ede0ee-0">
            Men när det gäller andra parlamentariskt tillsatta organ, som
            råd och nämnder, har regeringen en helt annan ställning. På de
            områdena är det regeringen som bestämmer och som har sista ordet
            när det gäller att avgöra vilka personer som de olika partierna
            skall tillsätta. Är det en riktig tolkning av regeringens beslut?
          </note>
          <note xml:id="i-20239362fb9758c5-0">
            Anf. 46 Statsrådet JAN NYGREN (s)
          </note>
          <note xml:id="i-55e2c6d0f0bc392f-0">
            Herr talman! Varken jag eller denna regering har försökt att
            införa någon ny princip. Regeringen bestämmer faktiskt vilka personer
            som skall tillsättas i de kommittéer, utredningar m.m. som regeringen
            själv har fattat beslut om.
          </note>
          <note xml:id="i-5885bb36c5165ac8-0">
            Kallar man däremot till en parlamentarisk utredning är det högst
            rimligt att partiernas önskemål väger tyngst. Men om man diskuterar
            sammansättningen till ett råd eller en styrelse för ett verk eller
            en myndighet är situationen naturligtvis delvis annorlunda. Då
            har faktiskt regeringen också att ta hänsyn till hur denna myndighets
            eller detta verks arbete kan komma att påverkas av hur sammansättningen
            av denna styrelse eller detta råd ser ut. Det är sålunda inte
            på något sätt en ny princip. Det är den princip som alltid har
            gällt, och jag utgår från att den kommer att gälla även framdeles
            tills dess annat bestäms.
          </note>
          <note xml:id="i-aaf11b3709a61c24-0">
            Anf. 47 PETER ERIKSSON (mp)
          </note>
          <note xml:id="i-7e9185575629f724-0">
            Herr talman! Den enda principiella skillnaden mellan rådet och
            utredningen i fråga är, som jag ser det, att riksdagen har beslutat
            att riksdagens partier skall få finnas i rådet. Därför måste det
            snarare vara tvärtom: När det finns ett riksdagsbeslut måste det
            vara upp till partierna att avgöra vilka de skall nominera. Det
            finns ju riksdagsbeslut på att riksdagens partier skall ha en
            plats i det här rådet.
          </note>
          <note xml:id="i-5358d10cb417bb35-0">
            Anf. 48 Statsrådet JAN NYGREN (mp)
          </note>
          <note xml:id="i-62322c318b4db1b6-0">
            Herr talman! Det vore förmätet av mig att försöka påverka vilka
            riksdagsledamöter som partierna nominerar. Däremot är regeringen
            i sin fulla rätt att bland de nominerade välja att utse någon
            eller att avstå, med utgångspunkt, naturligtvis, i förarbeten
            och den diskussion som har förts.
          </note>
          <note xml:id="i-d02570d62b5564cf-0">
            Rådet till denna myndighet är faktiskt en ombildning av den tidigare
            s.k. rådgivande nämnden. Det har aldrig rått någon som helst tvekan
            i denna församling om att det skall besättas av riksdagsledamöter
            eller, för den delen, före detta riksdagsledamöter som tidigare,
            under sin riksdagsledamotstid, tagit plats i nämnden.
          </note>
          <note xml:id="i-ba75322aa206ed11-0">
            Tittar man på de kontakter vi har haft, på den praxis som har
            utbildats och i förarbetena framgår det alldeles tydligt och klart
            - så tydligt som det över huvud taget är möjligt - att regeringen
            önskar att denna tradition skall fortsätta och att rådet skall
            besättas med parlamentariker eller med människor som har parlamentarisk
            anknytning. Detta är icke någon ny princip. Regeringen använder
            sig av den möjlighet som lagstiftningen ger utrymme för.
          </note>
          <note xml:id="i-4651202099e72895-0">
            Fastighetsbeskattningen
          </note>
          <note xml:id="i-451927c542d3388c-0">
            Anf. 49 MARGARETA E
          </note>
          <note xml:id="i-5fde13a168cf591d-3">
            NORDENVALL (m)
          </note>
          <note xml:id="i-b829947f621b9c76-0">
            Herr talman! För en vecka sedan ställde jag en fråga till statsministern
            angående fastighetsskatten.
          </note>
          <note xml:id="i-d7f07d3344a73bac-0">
            Jag fick tyvärr inget svar. Därför vill jag upprepa frågan till
            finansministern.
          </note>
          <note xml:id="i-23df109f0c3561a3-0">
            Skärgårdsborna har nyligen haft ett extra skärgårdsting. De känner
            sig hotade av den nya fastighetsskatten. Många är rädda för att
            de skall tvingas flytta.
          </note>
          <note xml:id="i-32779231e79c9575-0">
            Den politik som bedrivs är onekligen inkonsekvent. För att värna
            en levande skärgård får skärgården stöd i olika former. Samtidigt
            beskattas skärgårdsborna så hårt att de inte kan bo kvar.
          </note>
          <note xml:id="i-cd7aca4ba30b2079-0">
            Finansministern lovade i höstas att återkomma med ett förslag
            till ändrad fastighetsskatt för dem som är mest utsatta. Nu har
            flera månader gått. Sedan årsskiftet gäller den oskäligt höga
            fastighetsskatten.
          </note>
          <note xml:id="i-f9f07ca0bd25d2f2-0">
            Inte bara skärgårdsbor utan även många andra hotas av att behöva
            lämna sina hem.
          </note>
          <note xml:id="i-abefa9ec23f29284-0">
            När kommer den utlovade propositionen om lättnad i fastighetsskatten?
          </note>
          <note xml:id="i-04176c409c9fd20b-0">
            Anf. 50 Finansminister GÖRAN
          </note>
          <note xml:id="i-fd6f2fe5c956a55e-7">
            PERSSON (s)
          </note>
          <note xml:id="i-0c82aa86dcad55ae-0">
            Herr talman! Jag har i kammaren flera gånger förut svarat på
            samma fråga. Jag har sagt att jag räknar med att kunna presentera
            ett förslag, om det går att hitta ett sådant, före halvårsskiftet
            i år.
          </note>
          <note xml:id="i-44621a82c720715c-0">
            Anf. 51 MARGARETA E
          </note>
          <note xml:id="i-5fde13a168cf591d-4">
            NORDENVALL (m)
          </note>
          <note xml:id="i-6167bcd1b1fdcfa3-0">
            Herr talman! Jag skulle gärna vilja veta hur finansministern
            ställer sig till moderaternas förslag om att minska beskattningen
            av markvärdet. Förslaget innebär att alla som drabbas av den höga
            fastighetsskatten - inte bara skärgårdsborna - får möjlighet att
            bo kvar i sina hem.
          </note>
          <note xml:id="i-cd90590041fd2688-0">
            Anf. 52 Finansminister GÖRAN
          </note>
          <note xml:id="i-fd6f2fe5c956a55e-8">
            PERSSON (s)
          </note>
          <note xml:id="i-9bee22b2012f5405-0">
            Herr talman! Som redogjordes för i en särskild debatt här i kammaren
            för några månader sedan var förslaget också vid det tillfället
            granskat. Det har stora statsfinansiella effekter och löser inte
            det problem i skärgården som vi just nu diskuterar.
          </note>
          <note xml:id="i-cdf2595db3649917-0">
            Nazistmöten
          </note>
          <note xml:id="i-23e7db4f32d38767-0">
            Anf. 53 KARL-GÖRAN
          </note>
          <note xml:id="i-f98203dd113e345f-0">
            BIÖRSMARK (fp)
          </note>
          <note xml:id="i-eb4306984d6aa1be-0">
            Herr talman! Arisk stat, judehat, Sieg Heil ekade det i min vackra
            hemstad Norrköping i lördags.
          </note>
          <note xml:id="i-a77f7ec9de77fd6e-0">
            Vaktade av 180 poliser till en kostnad av 700 000
          </note>
          <note xml:id="i-dde186e0d56ea6d0-0">
            kronor kunde cirka 700 nazister och skinnskallar genomföra ett
            nazistmöte.
          </note>
          <note xml:id="i-4fb8a3150d665040-0">
            Min fråga till justitieminister Laila Freivalds är:
          </note>
          <note xml:id="i-394685ae08ac04c9-0">
            Jag såg i går i TV att biträdande riksåklagaren tyckte att det
            var fel handlat och att polisen borde ha stoppat detta. Polisen
            gör en annan bedömning. Man ville hellre se till att mötet genomfördes
            i lugn och ro.
          </note>
          <note xml:id="i-134471050cc3b61e-0">
            Vilken är justitieministerns bedömning?
          </note>
          <note xml:id="i-1c151a9b87e3f5c2-0">
            Anf. 54 Justitieminister LAILA
          </note>
          <note xml:id="i-cebe9b98a47cf8a4-0">
            FREIVALDS (s)
          </note>
          <note xml:id="i-b9f591938b633377-0">
            Herr talman! Först vill jag korrigera påståendet att biträdande
            riksåklagaren skulle ha gjort en bedömning av vad den polisiära
            uppgiften borde ha varit. Jag såg också inslaget i nyhetsprogrammet.
            Biträdande riksåklagaren redogjorde för den lagstiftning vi har
            och de möjligheter som finns att ingripa i olika situationer.
          </note>
          <note xml:id="i-ded878cc42156393-0">
            Jag tänker inte sätta mig i polismyndighetens ställe och avgöra
            hur polismyndigheten bör agera i en enskild situation. Däremot
            kan jag säga att jag anser att det är oerhört väsentligt att vi
            använder den lagstiftning vi har i dag för att stoppa uttryck
            för nazistiska åsikter som innebär brottsligt beteende. Att ropa
          </note>
          <note xml:id="i-fb7cacc1d6b78ae4-0">
            Sieg Heil och göra den typen av utmanande gester och åtbörder
            som har förekommit bl.a. i Norrköping under senare tid, kan bedömas
            som hets mot folkgrupp och är alltså ett allvarligt brott.
          </note>
          <note xml:id="i-b23e9bf0455c12fc-0">
            Det är givetvis polisens sak att ingripa mot brottslig verksamhet,
            även av det slaget. Men avgörandet av hur polisen skall agera
            i ett enskilt fall överlåter jag till polismyndigheten. Därefter
            finns det möjlighet för överordnade myndigheter att granska ett
            visst handlande, kritisera det, utveckla metoderna och komma med
            goda råd. Men den uppgiften ankommer inte på mig.
          </note>
          <note xml:id="i-0043f3e02e370bfd-0">
            Anf. 55 KARL-GÖRAN
          </note>
          <note xml:id="i-f98203dd113e345f-1">
            BIÖRSMARK (fp)
          </note>
          <note xml:id="i-9c72e4d0e69c48d8-0">
            Herr talman! Jag såg också inslaget i går. Det var därför jag
            refererade till det. Jag skall titta på det en gång till. Jag
            fick dock uppfattningen att det som skedde i Göteborg, där man
            stoppade en motsvarande demonstration, var något som biträdande
            riksåklagaren förordade.
          </note>
          <note xml:id="i-f3f720412f904b21-0">
            Jag tycker mig höra en underton av någon sorts vag kritik hos
            justitieministern och en möjlighet att polisen skall agera annorlunda
            vid ett annat tillfälle.
          </note>
          <note xml:id="i-500909b38f8070ab-0">
            Det är mycket provocerande om polisen står utanför lokalen och
            vaktar ett möte, där man öppnar fönstren och skriker de här slagorden.
            Rubriken i Norrköpings tidningar var: Polisen vågade inte stoppa
            nazistkonserten. Det är ungefär den uppfattning folk har. Det
            är därför viktigt med en signal som visar att polisen tar sitt
            ansvar och stoppar sådana här yttringar.
          </note>
          <note xml:id="i-8280f9529ed592e8-0">
            Anf. 56 Justitieminister LAILA
          </note>
          <note xml:id="i-cebe9b98a47cf8a4-1">
            FREIVALDS (s)
          </note>
          <note xml:id="i-1a1b77f1c15619bd-0">
            Herr talman! Jag har i likhet med biträdande riksåklagaren Riberdahl
            uttryckt uppskattning över det resoluta sätt Göteborgspolisen
            tidigare har agerat på vid händelser av likartat slag. Av det
            kan man inte dra slutsatsen att vi anser att man i varje situation
            borde handla likadant. Det måste vi överlåta på de myndigheter
            det rör.
          </note>
          <note xml:id="i-c095ae1e256c1b22-0">
            Jag har i denna kammare vid ett flertal tillfällen, och vid varje
            tillfälle jag får att offentligt säga det, sagt att jag anser
            att det är en oerhört angelägen uppgift för våra myndigheter,
            såväl polismyndigheter som åklagare, att agera effektivt och kraftfullt
            mot den här typen av brottslighet.
          </note>
          <note xml:id="i-db375c84ef32954f-0">
            Anf. 57 FÖRSTE VICE TALMANNEN
          </note>
          <note xml:id="i-3afd002d8fd04fbc-0">
            Innan vi går vidare vill jag erinra om att kammaren inte får
            överlägga om lämpligheten eller rättsenligheten av myndighets
            avgörande i enskilt fall, enligt de regler som gäller för kammarens
            arbete.
          </note>
          <note xml:id="i-24216fb139a1f374-0">
            Anf. 58 BJÖRN SAMUELSON (v)
          </note>
          <note xml:id="i-6e5761e0719eb5fd-0">
            Herr talman! Vi var nog många som blev upprörda när vi fick se
            nyhetsinslagen från nazistmötet i Norrköping. Jag ställer mig
            kritisk till polisens agerande.
          </note>
          <note xml:id="i-60e82be5e6453974-0">
            Över själva tillställningen känner jag mig - jag får väl inte
            säga det - f-bannad.
          </note>
          <note xml:id="i-97ba4f69bca84362-0">
            Min fråga till justitieministern är: Behöver lagstiftningen skärpas?
            Det gäller t.ex. straff för bulvaner som hyr åt den här typen
            av rasistiska och nazistiska organisationer. Om jag inte är felunderrättad
            fanns det något lagarbete som hette Stöd till organiserad rasism.
          </note>
          <note xml:id="i-35d2d9c015984727-0">
            Vad har hänt med det? Skulle man inom ramen för det arbetet kunna
            skärpa myndigheternas verkan?
          </note>
          <note xml:id="i-c984f3eb34127fe3-0">
            Anf. 59 Justitieminister LAILA
          </note>
          <note xml:id="i-cebe9b98a47cf8a4-2">
            FREIVALDS (s)
          </note>
          <note xml:id="i-cc8236f108f6dfd5-0">
            Herr talman! För att man skall kunna skärpa straffet för en gärning
            krävs det att det är ett brott som begås. Att hyra en lokal är
            inget brott. Däremot utgör i det här fallet en del av den aktivitet
            som nazistiska personer och organisationer har för sig definitivt
            ett brott.
          </note>
          <note xml:id="i-37631c8f2a2e3c68-0">
            Merparten av de aktiviteter som en nazistisk organisation kan
            ha för sig är kriminaliserat i vårt samhälle. Det finns över huvud
            taget ytterst litet utrymme för dem att agera.
          </note>
          <note xml:id="i-e2cb4a3cdf46b94a-0">
            Däremot är det naturligtvis viktigt att de som har makten att
            bestämma över lokaler och hur de används utnyttjar den om de anser
            det vara rätt att förhindra att människor möts för den här typen
            av möten.
          </note>
          <note xml:id="i-122191a674874bdd-0">
            Det är ingenting vi kan styra via strafflagstiftningen.
          </note>
          <note xml:id="i-c458e5b630b64948-0">
            När det gäller översyn av lagstiftningen på det här området totalt
            sett finns det ett område som jag anser vara något oklart i dag,
            nämligen i vilken utsträckning vi kan komma åt användandet av
            nazistiska och rasistiska symboler på klädedräkten.
          </note>
          <note xml:id="i-5b558e3ea5a198de-0">
            Vi har en gammal lag från 1933 om förbud mot politiska uniformer.
            Den är värdeneutral. Med den kan man förbjuda varje politisk markering
            i klädseln.
          </note>
          <note xml:id="i-ec9108328df9be78-0">
            Det är en lagstiftning som är helt föråldrad med hänsyn till
            hur situationen är i dag när det gäller att genom märken o.dyl.
            markera sin politiska tillhörighet.
          </note>
          <note xml:id="i-5cd9aaeaaa7f4d5f-0">
            Däremot anser jag det angeläget att vi säkerställer att vi i
            vår lagstiftning har möjlighet att ingripa mot rasistiska symboler
            även på klädedräkten. Det lagstiftningsarbetet pågår.
          </note>
          <note xml:id="i-35a835dd97359ee5-0">
            Anf. 60 BJÖRN SAMUELSON (v)
          </note>
          <note xml:id="i-e78bcb6bf3685907-0">
            Herr talman! Det är inte lätt för en Folkets Husföreståndare
            vare sig i Norrköping eller Deje att veta vem man hyr ut till,
            om det heter att det t.ex. skall vara ett 40-årskalas. Bulvanen
            som hyr åt dessa organisationer borde man väl också kunna komma
            åt på något sätt. Jag tycker ju att det är en form av stöd åt
            de här organisationerna som bulvanen ägnar sig åt.
          </note>
          <note xml:id="i-0170fe166e6c4043-0">
            Finns det någon översyn av lagstiftningen på det området? Eller
            finns det redan en sådan lag? Om det är någon som känner till
            det, borde det väl vara justitieministern.
          </note>
          <note xml:id="i-4f5bce26f52e3818-0">
            Anf. 61 Justitieminister LAILA
          </note>
          <note xml:id="i-cebe9b98a47cf8a4-3">
            FREIVALDS (s)
          </note>
          <note xml:id="i-a12111da9d485f90-0">
            Herr talman! Det är naturligtvis inte lätt för dem som hyr ut
            lokaler att veta. Jag tror att en skärpt uppmärksamhet mot den
            här typen av aktivitet kanske kan föda viss kreativitet när det
            gäller att ställa frågor och skaffa sig information om vem som
            skall använda lokalerna. Det är givetvis inte någon lagstiftningsfråga.
            Det överlåter vi åt de privata fastighetsägare och organisationer
            som disponerar lokalerna.
          </note>
          <note xml:id="i-577a58fd22173c29-0">
            När det gäller bulvanens medverkan i det hela är frågan om det
            i sig är en straffbar gärning att hyra lokal. Det kan det knappast
            vara. Jag tror inte att
          </note>
          <note xml:id="i-413ac68146b66bc5-0">
            Björn Samuelson heller anser det. Det är snarare fråga om huruvida
            det som sedan sker i lokalen är brottsligt.
          </note>
          <note xml:id="i-b8ee1db673ed6858-0">
            Om man på något sätt kan anknyta själva hyrandet av lokalen till
            det och om det är att bistå i en brottslig gärning, är det givetvis
            redan straffbelagt.
          </note>
          <note xml:id="i-2d37ffd35507e0ea-0">
            Anf. 62 BJÖRN SAMUELSON (v)
          </note>
          <note xml:id="i-57ff318a780ecf19-0">
            Herr talman! Detta är spetsfundigheter. Jag tror att den som
            hyr en lokal för ett 40-årskalas, och sedan säger: Oj, det övergick
            visst till en nazistfest, naturligtvis vet vad han har gjort.
            Han har indirekt genom sitt bulvanskap stött en odemokratisk verksamhet.
            Det är min uppfattning. Jag förstår inte de juridiska spetsfundigheterna.
          </note>
          <note xml:id="i-7bb0186c5168d348-0">
            Anf. 63 Justitieminister LAILA
          </note>
          <note xml:id="i-cebe9b98a47cf8a4-4">
            FREIVALDS (s)
          </note>
          <note xml:id="i-76bf2c6a05938b8a-0">
            Herr talman! Det som Björn Samuelson kallar för spetsfundigheter
            kan naturligtvis uppfattas så av den som inte är insatt i lagstiftning.
            Det har jag den största förståelse för. Men det är ju bl.a. därför
            vi lägger ned ett stort arbete vid lagstiftningen, och kräver
            hög kompetens av de människor som i våra myndigheter och på annat
            sätt har att tillämpa lagstiftningen.
          </note>
          <note xml:id="i-b8c12a3be8851ae4-0">
            Att lura till sig ett hyreskontrakt t.ex. är naturligtvis en
            civilrättslig fråga. Det är klart att den som på felaktiga grunder
            ingått ett avtal med någon annan har möjligheter att bryta upp
            det avtalet. Det är en sak för sig.
          </note>
          <note xml:id="i-a7ee7c1ed0f1d3f8-0">
            Vad jag förstår så är Björn Samuelson ute efter att det också
            borde vara straffbart att hyra en lokal för detta ändamål. Mitt
            svar är att om det handlar om medverkan i något som är brottsligt,
            så är detta redan straffbelagt. Naturligtvis krävs det en hel
            del
          </note>
          <note xml:id="i-4220a088aad92e0f-0">
            "fundighet" ifrån juristernas sida för att kunna bevisa att ett
            brott har begåtts i dessa sammanhang. Men det är till detta vi
            har våra jurister och domstolar. De är nog kompetenta att hantera
            det, även om alla vi i denna kammare kanske inte alltid är det.
          </note>
          <note xml:id="i-d4d617dcfc777816-0">
            Anf. 64 SIVERT CARLSSON (c)
          </note>
          <note xml:id="i-cd84e26c6c876a83-0">
            Herr talman! Jag skall fatta mig kort, för jag tror att jag har
            fått svar på mina funderingar.
          </note>
          <note xml:id="i-042867bfbf7d7b35-0">
            Efter att ha upplevt detta väckelsemöte - som det kallades för
            - med dess knutna nävar, Hitlerhälsningar och allt vad det var
            fråga om blir min spontana fråga: Är det verkligen i överensstämmelse
            med svensk lagstiftning att detta får förekomma i Sverige i dag?
            Tydligen är det så. Jag måste då ställa en fråga till justitieministern.
          </note>
          <note xml:id="i-dcbda6f164ffa8ce-0">
            Jag vill påstå att det finns många oklarheter kring detta tema
            hos oss vanliga människor och kanske även hos jurister, hos handläggare
            och hos arrangörer m.fl.
          </note>
          <note xml:id="i-ab03950c6cdf7c8f-0">
            Vi måste tillsammans göra reglerna klarare. Vi borde kanske,
            i likhet med Göteborgspolisen, få fram ett klart, bestämt och
            rakt uppträdande och handlande.
          </note>
          <note xml:id="i-26b0030b11304f35-0">
            Jag tror att det är ett måste i dag.
          </note>
          <note xml:id="i-7bfff61f2e8c742c-0">
            Delar justitieministern uppfattningen att det fortfarande finns
            oklarheter?
          </note>
          <note xml:id="i-0c58807ca45efb67-0">
            Anf. 65 Justitieminister LAILA
          </note>
          <note xml:id="i-cebe9b98a47cf8a4-5">
            FREIVALDS (s)
          </note>
          <note xml:id="i-9c54793744a30c13-0">
            Herr talman! I den mån det finns oklarheter i lagstiftningen
            anser jag att vi skall rätta till dessa.
          </note>
          <note xml:id="i-27e576687fb6eb45-0">
            Detta är bakgrunden till att jag har tillsatt en arbetsgrupp
            som arbetar med översyn av lagen om förbud mot politiska uniformer.
            Där finns nämligen en oklarhet om i vilken utsträckning man i
            dag kan komma åt användandet av denna typ av symboler i klädedräkten.
          </note>
          <note xml:id="i-2944e98e02b6f315-0">
            I övrigt kan jag inte säga att det finns någon oklarhet i lagstiftningen
            på detta område. Det kanske delvis beror på att vi hittills har
            varit förskonade från denna typ av brottslighet. Vi har inte någon
            väl utvecklad praxis på detta område därför att det inte har funnits
            så många fall där man har kunnat pröva lagstiftningen. Skulle
            det i rättstillämpningen visa sig att det finns någon oklarhet
            i övrigt i lagstiftningen skall denna givetvis rättas till. Min
            bedömning i dag är att vår lagstiftning inte är oklar på denna
            punkt.
          </note>
          <note xml:id="i-54fff6fedd4f6d5c-0">
            Svaret på frågan om ifall det är i enlighet med vår lag att anordna
            möten av detta slag är nej. Enligt en allmän bedömning från min
            sida - jag har inte någon närmare information - är det som försiggick
            på detta möte klart brottsligt genom att det utgör hets mot folkgrupp.
          </note>
          <note xml:id="i-fe6665e5bf5a09aa-0">
            Anf. 66 SIVERT CARLSSON (c)
          </note>
          <note xml:id="i-7330aeb18bcbb7b2-0">
            Herr talman! Svaret på den sista frågan blev nej.
          </note>
          <note xml:id="i-79112e03b1ccbe53-0">
            Detta möte var ett klart fall av hets mot folkgrupp.
          </note>
          <note xml:id="i-5912f6a76b2bdbde-0">
            Ändå fanns det 180 personer utanför från polisen som inte gör
            någonting. Visst finns det oklarheter - och dem måste vi hjälpas
            åt att reda ut.
          </note>
          <note xml:id="i-12e2fd704aae2439-0">
            Anf. 67 Justitieminister LAILA
          </note>
          <note xml:id="i-cebe9b98a47cf8a4-6">
            FREIVALDS (s)
          </note>
          <note xml:id="i-b6b46f959c62eb19-0">
            Herr talman! Jag vet inte vad det beror på att polisen har valt
            att agera på det sätt som har skett. Jag tänker inte heller lägga
            mig i den bedömningen. Jag tror inte att det beror på oklarheter
            - det kan bero på andra saker.
          </note>
          <note xml:id="i-78d4ecb4f50647f1-0">
            Jag är övertygad om att den närmast berörda polismyndigheten
            och Rikspolisstyrelsen med sin övervakande funktion kommer att
            diskutera frågor som har att göra med hur Polisen bör agera i
            denna typ av situation. De kommer att diskutera hur arbetsmetoderna
            kan utvecklas och hur Polisen kan bli effektivare i tillämpningen
            av lagstiftningen.
          </note>
          <note xml:id="i-d939658d1904bf7e-0">
            Jag vill ännu en gång understryka att jag anser att det är oerhört
            viktigt visa att den lagstiftning och vilja vi har också kan omsättas
            i ett konkret handlande, så att denna typ av demonstrationer från
            nazister kan förhindras.
          </note>
          <note xml:id="i-a1404461fe6d271e-0">
            Invandrarnas situation på arbetsmarknaden
          </note>
          <note xml:id="i-2cc3e2975f928372-0">
            Anf. 68 MARIANNE ANDERSSON (c)
          </note>
          <note xml:id="i-a9bc4f09668d78eb-0">
            Herr talman! Jag vill upprepa en fråga som jag tidigare har ställt
            till arbetsmarknadsministern. Nu vänder jag mig i stället till
            invandrarministern.
          </note>
          <note xml:id="i-e5a737b1332b99d1-0">
            Det gäller invandrarnas situation på arbetsmarknaden. Den är
            som bekant mycket svår. I dagens läge, när antalet varsel ökar,
            blir den inte precis bättre och lättare. Invandrarpolitiska kommittén
            lade redan förra sommaren fram ett delbetänkande med förslag till
            åtgärder för att regeringen skulle ha möjlighet att ganska snabbt
            ta tag i detta.
          </note>
          <note xml:id="i-ac6e6f67eb81ce8e-0">
            Delbetänkandet innehöll en rad olika förslag som syftade till
            att i någon mån jämställa invandrarnas situation och möjligheter
            till egenförsörjning med svenskars. Jag vill poängtera att det
            är fråga om jämställdhet och inte särbehandling, som detta ofta
            uppfattas som. Jag tänker särskilt på förslagen om att underlätta
            invandrarnas företagande. En bankgaranti för startkapital för
            småföretag föreslogs t.ex.
          </note>
          <note xml:id="i-dbae418a998a6dc5-0">
            De svar jag har fått tidigare när jag har ställt denna fråga
            tycker jag har varit ganska vaga och undanflyende. Innebörden
            har varit att en del av detta inte är arbetsmarknadsministerns
            område utan hör till andra departement osv. Man sade också att
            förslagen kommer att vägas in i den stora arbetsmarknadspolitiska
            propositionen som jag tror kommer någon gång till sommaren.
          </note>
          <note xml:id="i-cfa1356d569e446a-0">
            Jag tycker att detta är oacceptabelt. Det är viktigt att ge signaler
            om att regeringen tar dessa frågor på allvar. De är nämligen allvarliga.
            Därför vill jag fråga invandrarministern - som ju har ansvaret
            för invandrarna och en större förmåga att se helheten i dessa
            frågor - hur han ser på invandrarnas svåra arbetslöshet. Vad tänker
            regeringen göra? När kommer det något förslag?
          </note>
          <note xml:id="i-9f329fade5299566-0">
            Anf. 69 Statsrådet LEIF BLOMBERG (s)
          </note>
          <note xml:id="i-3ce8349a61280f5b-0">
            Herr talman! Regeringen ser mycket allvarligt på situationen
            på svensk arbetsmarknad över huvud taget, och i synnerhet på invandrarnas
            möjligheter att vara jämlikar med svenskar när de söker jobb.
          </note>
          <note xml:id="i-5c544f055ca18bad-0">
            Inom loppet av knappt två månader kommer vi att få ett helt förslag
            från Invandrarpolitiska kommittén. I
          </note>
          <note xml:id="i-f835b29c52f8c42b-0">
            förslaget finns förslag om ytterligare ett antal steg i syfte
            att nå denna jämlikhet. De förslag som redan har kommit behandlas
            för närvarande.
          </note>
          <note xml:id="i-8cb103fafb883af7-0">
            Det är inte alldeles enkelt att hitta ett system för att finansiera
            egenföretagsamhet och identifiera de problem som uppkommer för
            att man är invandrare.
          </note>
          <note xml:id="i-6964fdc3d06f1bdb-0">
            Det är svårt att hitta ett system som möjliggör en speciell finansiering
            för just invandrare. Detta är samtidigt en avvägning av affärsidén
            kontra de eventuella svårigheter man kan ha för att man råkar
            ha invandrarbakgrund.
          </note>
          <note xml:id="i-334d4d773addc35c-0">
            Det här är svåra och komplicerade frågor. Regeringen avser att
            försöka se allt detta som en helhet och återkomma under året.
          </note>
          <note xml:id="i-3c971b3dcc7f410b-0">
            Anf. 70 MARIANNE ANDERSSON (c)
          </note>
          <note xml:id="i-6b57a666efc8f74a-0">
            Herr talman! Detta är ungefär samma svar som jag har fått förut.
            Självfallet är detta svåra frågor.
          </note>
          <note xml:id="i-48fbc74fc0426e51-0">
            Det förslag om egenföretagande som vi har lagt fram handlar om
            en bankgaranti - inte om ett stöd eller en subvention. Kostnaden
            uppkommer egentligen först om bankgarantin skulle utlösas. Det
            kan inte vara så svårt att finansiera detta när man tänker på
            de kostnader som är förknippade med att människor i stället lever
            på bidrag. Dessa frågor måste nämligen ställas mot varandra. Det
            gäller att få människor i egen försörjning.
          </note>
          <note xml:id="i-a9f2ab908ee0f3d0-0">
            Jag skulle självfallet inte ha något emot att detta kunde bli
            en generell åtgärd som gäller alla människor som har svårt att
            uppvisa någon säkerhet när de går till banken och vill låna till
            eget företagande. Men nu är det invandrarna vi har att behandla.
            Jag ser detta som det allra största problemet bland de stora problem
            vi har.
          </note>
          <note xml:id="i-f4ca9ef277ce7b0d-0">
            Anf. 71 Statsrådet LEIF BLOMBERG (s)
          </note>
          <note xml:id="i-94b79aa66e9d5abe-0">
            Herr talman! I första hand är det fråga om att värdera affärsidén.
          </note>
          <note xml:id="i-b2ae76485daec61b-0">
            Om två personer har samma affärsidé och den ena råkar vara svensk
            och den andra invandrare, är frågan om ifall invandraren skall
            dra någon fördel av att han eller hon är invandrare. Den frågan
            svarar nog alla nej på. Däremot skall det ju inte heller vara
            någon nackdel att vara invandrare. Det får inte medföra ett minustecken
            att vara invandrare om man söker stöd för en affärsidé, som skulle
            vara möjlig att realisera, och som en svensk kanske skulle få
            stöd för. Det är denna situation som är så svår.
          </note>
          <note xml:id="i-2074ee7526abb2ab-0">
            Det handlar om att avväga kreditvärdigheten i förhållande till
            den affärsidé man har. Det handlar inte om något bidrag till att
            starta en viss verksamhet som man får bara därför att man råkar
            vara invandrare.
          </note>
          <note xml:id="i-badc9bd3dd464f28-0">
            Denna diskussion gör att problemet blir väldigt tydligt, och
            det är dessutom väldigt svårt att hitta en lösning på det. Vi
            skall inte på detta sätt gynna invandrare på bekostnad av svenskar.
            Vi vill åstadkomma jämlikhet när det gäller att exempelvis starta
            företag.
          </note>
          <note xml:id="i-ace818af35b056cc-0">
            Anf. 72 MARIANNE ANDERSSON (c)
          </note>
          <note xml:id="i-3d1dd616ebac0bae-0">
            Herr talman! Jag delar uppfattningen att vi inte skall ge invandrare
            fler fördelar än svenskar.
          </note>
          <note xml:id="i-6df8764afb860bba-0">
            Vårt förslag innebär att man uppväger de nackdelar som finns.
            Bedöms man bara först ha en bra affärsidé, får sedan vars och
            ens skicklighet avgöra om man klarar sitt företagande. Detta är
            självklart.
          </note>
          <note xml:id="i-e7455967a580d705-0">
            Det är viktigt att någonting görs. Det är svårt, men man får
            inte väja för svårigheten. Det gäller att komma fram till åtgärder.
          </note>
          <note xml:id="i-40c8b966c95f1e90-0">
            Anf. 73 Statsrådet LEIF BLOMBERG (s)
          </note>
          <note xml:id="i-202c499ca7ce988a-0">
            Herr talman! Svensk socialdemokrati har aldrig väjt för svårigheter.
            Vi skall inte göra det den här gången heller.
          </note>
          <note xml:id="i-a7196ce99c5e26bc-0">
            Reglerna för inbetalning av moms
          </note>
          <note xml:id="i-00b566b118a525e9-0">
            Anf. 74 ANNE WIBBLE (fp)
          </note>
          <note xml:id="i-c1ccf4a85c0fea74-0">
            Herr talman! Jag riktar min fråga till finansministern. I går
            kom det mycket otrevliga siffror från AMS.
          </note>
          <note xml:id="i-1680cb2c9985eec8-0">
            Över 13 % är utan jobb. Utsikterna har försämrats, med fler varsel
            och färre lediga platser. Finansministern har ju själv varnat
            för att vi går mot sämre tider.
          </note>
          <note xml:id="i-ada98d748f49f97e-0">
            Det har också sagts att de nya jobben måste komma i privat sektor.
            Finansministern har t.o.m. lånat en formulering från Folkpartiet,
            nämligen att Sverige behöver fler företag och fler företagare.
            Men samtidigt genomförs nu en allvarlig försämring, som de flesta
            företagare uppfattar som en rent fientlig handling. Jag tänker
            på den förändring av momsinbetalningarna som just har trätt i
            kraft.
          </note>
          <note xml:id="i-af5554c43dc47de2-0">
            Just i dag har ett antal representanter för mindre företag i
            Sverige skickat ett brev till EU för att be om hjälp mot finansministerns
            nya momsregler. Företagarna skall under det här året betala in
            13 månaders moms, och de skall betala in moms innan de ens har
            fått betalt från sina kunder. Jag vill fråga finansministern om
            han är beredd att ompröva dessa mot företagandet och jobben fientliga
            regler eller om utfästelserna om att halvera arbetslösheten bara
            är vackra ord i högtidstalen.
          </note>
          <note xml:id="i-61e9efbcb1cc8307-0">
            Anf. 75 Finansminister GÖRAN
          </note>
          <note xml:id="i-fd6f2fe5c956a55e-9">
            PERSSON (s)
          </note>
          <note xml:id="i-bd8623b1d29688b3-0">
            Herr talman! Det var flera frågor i samma frågeställning. Vad
            först gäller momsförslaget vill jag säga att det inte är aktuellt
            att revidera detta. Det handlar om ett verkställande av ett utredningsuppdrag
            som en gång i tiden den regering Anne Wibble tillhörde satte i
            sjön och om ett fullföljande av den effektivisering av skatteuppbörden
            som den regering Anne Wibble tillhörde startade. Före den här
            skatteförändringen hade preliminärskatten från företag effektiviserats.
          </note>
          <note xml:id="i-b692f32e92aafb17-0">
            Det som gick att göra i regeringsställning, Anne
          </note>
          <note xml:id="i-9b7ca8e9cc654e05-0">
            Wibble, får man faktiskt fortsätta med också i oppositionsställning.
          </note>
          <note xml:id="i-cf39f40c1589d5fc-0">
            Det var det första svaret. Det andra är att dessa frågor rimligen
            skall skötas av nationella parlament, inte av Europaparlamentet
            eller av kommissionen i
          </note>
          <note xml:id="i-a6d1705b916b8723-0">
            Bryssel. Här gäller subsidiaritet, som det så vackert heter,
            eller närhetsprincipen. Det går att lösa momsdebiteringen på ett
            sådant sätt att man inte hamnar i den typ av fälla som Anne Wibble
            pekade på.
          </note>
          <note xml:id="i-7df877b008686e81-0">
            Dessutom gäller, herr talman, som överordnad princip att vi står
            fast vid våra ansträngningar att klara de offentliga finanserna
            och därmed återskapa det förtroende för vår förmåga i Sverige
            att hantera ekonomi och sysselsättning som så kraftigt skadades
            under den period då Anne Wibble ansvarade för verksamheten.
          </note>
          <note xml:id="i-b1e420281d494621-0">
            Anf. 76 ANNE WIBBLE (fp)
          </note>
          <note xml:id="i-8d7e0f17d7b3d21c-0">
            Herr talman! Göran Persson vet lika väl som jag att det var en
            evig tur för Sverige att det var jag och inte någon socialdemokrat
            som var finansminister under de här svåra åren. Det är inte så
            att alla utredningsuppdrag resulterar i lagstiftning. Jag hoppas
            verkligen att finansministern inte har en sådan princip. Det vore
            inte minst väldigt illavarslande med tanke på socialministerns
            löften beträffande de handikappade, om alla utredningsförslag
            automatiskt skulle bli lagstiftning. Jag hoppas att finansministern
            inte resonerar så.
          </note>
          <note xml:id="i-7b9ffed0f8ce7339-0">
            Låt mig ställa två följdfrågor. Hur avser finansministern att
            reparera följderna av det som många småföretag i Sverige i dag
            upplever som en fientlig handling, så att vi skall kunna få flera
            jobb och lägre arbetslöshet?
          </note>
          <note xml:id="i-ffa7dd1309735ff7-0">
            Min andra fråga är: Är finansministern själv beredd att betala
            in inkomstskatt för t.ex. februari månad nu, innan februarilönen
            har kommit?
          </note>
          <note xml:id="i-3d7bd6c348b4b00f-0">
            Anf. 77 Finansminister GÖRAN
          </note>
          <note xml:id="i-fd6f2fe5c956a55e-10">
            PERSSON (s)
          </note>
          <note xml:id="i-f88f15fc938ded76-0">
            Herr talman! Jag besvarar den sista frågan först.
          </note>
          <note xml:id="i-a274b465253aab4c-0">
            Den är fel ställd. Det går att genomföra momsuppbörden på ett
            sådant sätt att man inte hamnar i den fälla som Anne Wibble försöker
            hävda att vi har hamnat i.
          </note>
          <note xml:id="i-f1435cb5fa279d14-0">
            För övrigt, Anne Wibble, om bekymret med den här typen av förändring
            av skatteuppbörd är så stort och tungt, varför genomfördes under
            Anne Wibbles tid i
          </note>
          <note xml:id="i-94a71f4bccbf185b-0">
            Finansdepartementet en motsvarande förändring i preliminärskatteuppbörden
            för företagen?
          </note>
          <note xml:id="i-d3ff89f203092c5d-0">
            När vi vidare genomförde det här förslaget, som baserade sig
            på en utredning som tillsattes av regeringen efter direktiv från
            dåvarande skatteministern
          </note>
          <note xml:id="i-e647dc06d7e8a067-0">
            Lundgren, gjorde vi stora justeringar i förslaget efter att ha
            lyssnat ordentligt på den opinion som kom till uttryck från småföretagarnas
            organisation. Det viktigaste för de små och medelstora företagen
            är att vi i
          </note>
          <note xml:id="i-a2d1f3c664eecbd3-0">
            Sverige klarar att hantera våra offentliga finanser, så att vi
            inte hamnar i ett läge med ständig oro på finansiella marknader
            och dessutom med ständigt höga räntor.
          </note>
          <note xml:id="i-75903fbe8a924e25-0">
            Det är den processen som vi är inne i, och det saneringsarbete
            som vi nu genomför kommer vi att kunna fullfölja. Då får vi också
            en bättre situation vad gäller inhemsk efterfrågan och säkerhet
            för småföretagen, och det kommer självklart att medverka till
            att pressa tillbaka arbetslösheten.
          </note>
          <note xml:id="i-ae8b2199222b2987-0">
            Anf. 78 ANNE WIBBLE (fp)
          </note>
          <note xml:id="i-892c5960d6dcfc80-0">
            Herr talman! Jag har tre synpunkter. Vi har under vår tid i regeringsställning
            icke genomfört något som liknar denna fientliga handling mot mindre
            och medelstora företag. Det är ovedersägligt att finansministern
            behandlar företagare, särskilt mindre sådana, på ett mycket illasinnat
            sätt, och det är väldigt allvarligt.
          </note>
          <note xml:id="i-88355127c52eb7ed-0">
            Finansministern svarade inte på den fråga som jag också ställde,
            nämligen om han - om det över huvud taget går - avser att reparera
            skadan av denna fientliga handling. Den går ju inte särskilt mycket
            ut över finansministern utan över dem som är arbetslösa och saknar
            jobb. De måste kunna få nya arbeten.
          </note>
          <note xml:id="i-2576fa5e886e0e03-0">
            Anf. 79 Finansminister GÖRAN
          </note>
          <note xml:id="i-fd6f2fe5c956a55e-11">
            PERSSON (s)
          </note>
          <note xml:id="i-5d89dd1817d97002-0">
            Herr talman! Först vill jag en gång till påminna om att det verkligt
            fientliga mot svenska småföretag var att bedriva en ekonomisk
            politik som innebar att man samtidigt sänkte skatter och lät utgifter
            skena i väg, vilket ledde till försämrat förtroende i omvärlden.
            Det resulterade i en ytterligare fördjupad svensk lågkonjunktur
            och 50 000 konkurser. Det var facit av den småföretagarpolitik
            som signerades av Anne
          </note>
          <note xml:id="i-ce811447056cc277-0">
            Wibble.
          </note>
          <note xml:id="i-4850cb0332dfc30c-0">
            Jag tror att när man i de små och även de medelstora företagen
            ser att den ekonomiska politik som vi bedriver kommer att resultera
            i att vi i Sverige återigen har grepp om de offentliga finanserna,
            varaktigt pressar ned inflationen till en låg nivå och därtill
            får fallande räntor, kommer man att förstå att det här visserligen
            inte var någon populär åtgärd men en del i ett större sammanhang,
            som då kommer att jämföras med de 50 000 konkurser som vi hade
            för några år sedan. Jag tror faktiskt att de små och medelstora
            företagen då upplever detta som en klart förbättrad situation.
          </note>
          <note xml:id="i-297d82421ef0d281-0">
            Bidragsberoendet
          </note>
          <note xml:id="i-f26b0ad0fb9429e5-0">
            Anf. 80 STIG SANDSTRÖM (v)
          </note>
          <note xml:id="i-a91a05bf3adcae2b-0">
            Herr talman! Jag skulle vilja ställa en fråga till statsrådet
            Ingela Thalén om socialpolitiken. Har regeringen någon samlad
            strategi eller målsättning för att minska människors beroende
            av socialbidrag? Har man i analogi med Perssonplanen, enligt vilken
            arbetslösheten skall minskas från 8 % till 4 %, en motsvarande
            Thalénplan för det sociala området?
          </note>
          <note xml:id="i-a7631e2bd3da4237-0">
            I dag är en halv miljon hushåll beroende av ekonomiskt bistånd.
            Vi får nu rapporter om att antalet ökar rätt kraftigt på grund
            av försämringarna av akassan, sjukpenningen och barnbidragen,
            strängare kriterier för lönebidrag, förtidspensioner osv. Jag
            undrar därför om det finns någon strategi för hur vi skall kunna
            få ned nyckeltalen också på det sociala området. Jag anser att
            något är i grunden fel när dessa tillåts öka hur mycket som helst,
            utan någon kontroll.
          </note>
          <note xml:id="i-0b1c700bb89cf61d-0">
            Jag undrar också om det finns någon strategi för hur man skall
            komma till rätta med det godtycke i bedömningarna som har kommit
            fram dels mellan kommunerna, dels mellan enskilda handläggare
            när det gäller att avgöra hur stort bistånd ett hushåll skall
            ha.
          </note>
          <note xml:id="i-d9fda70da431271a-0">
            Anf. 81 Socialminister INGELA
          </note>
          <note xml:id="i-e917b41b8a4f9bd9-0">
            THALÉN (s)
          </note>
          <note xml:id="i-ac4af301fbb9cd2c-0">
            Herr talman! Just den s.k. Perssonplanen är den strategi som
            krävs för att komma åt just det stora bidragsberoendet när det
            gäller både bidrag från försäkringar och bidrag från de sociala
            myndigheterna.
          </note>
          <note xml:id="i-e44192a716a90d18-0">
            Vi vet att det viktigaste skälet till att väldigt många människor
            i dag behöver särskilt ekonomiskt bistånd är arbetslöshet.
          </note>
          <note xml:id="i-788b950c10f52d0e-0">
            Skillnaderna i biståndsbedömning kan man komma åt på litet olika
            sätt. Det handlar om metodutveckling, det handlar om kunskap inom
            socialtjänsten.
          </note>
          <note xml:id="i-3e2e286863b2d4fd-0">
            Men eftersom ekonomiskt bistånd innebär en individuell bedömning
            kommer man nog aldrig riktigt nära att få antalet kronor exakt
            lika mellan olika familjer.
          </note>
          <note xml:id="i-bda3f8335cc8a0a4-0">
            Jag förstår att Stig Sandström syftade på den undersökning man
            har gjort, då man skickade ut kontrollfrågor och fick så olika
            resultat. Just när det gäller den typen av bedömningar handlar
            det om kunskap och metodutveckling.
          </note>
          <note xml:id="i-227c46834a50bfa8-0">
            Anf. 82 STIG SANDSTRÖM (v)
          </note>
          <note xml:id="i-e2feda6f72e11d9f-0">
            Herr talman! Jag hade väl förväntat mig ungefär det svaret och
            hänvisningen till nedpressningen av arbetslösheten. Det är klart
            att det är viktigt. Men jag undrar ändå om det inte vore värdefullt
            att man ställde upp vissa mål. Skall vi verkligen tolerera att
            antalet socialbidragstagare ökar som det gör i dessa tider?
          </note>
          <note xml:id="i-b82fffe3a1cd0cf4-0">
            Min fråga är också: Kommer de 100 000 utbildningsplatserna, som
            är en stor del i Perssonplanen, att erbjudas de grupper som jag
            nu talar om? Som jag förstår saken blir det andra grupper som
            får del av dem.
          </note>
          <note xml:id="i-650ba9c433ea1c44-0">
            Anf. 83 Socialminister INGELA
          </note>
          <note xml:id="i-e917b41b8a4f9bd9-1">
            THALÉN (s)
          </note>
          <note xml:id="i-bc37cc8590713188-0">
            Herr talman! Jag tror att det vore mycket olyckligt att sätta
            upp ett mål för hur många människor som skulle få förmåner som
            socialbidrag och ekonomiskt bistånd. Behovet av bidrag får man
            väl säga är ett resultat av att vi inte har klarat av andra åtaganden,
            nämligen att öka sysselsättningen och pressa tillbaka arbetslösheten
            så mycket som vi skulle vilja göra. Att då mota bort människor
            från att få ekonomiskt bistånd skulle jag inte vilja använda som
            metod.
          </note>
          <note xml:id="i-b643666c0c5fa327-0">
            När det gäller den andra frågan, om utbildnings- och kompetensutveckling,
            handlar det naturligtvis om att platserna skall erbjudas de människor
            som har de största behoven och de människor som har möjlighet
            och förmåga att öka sin kompetens. Det gäller både de som är långtidsarbetslösa
            och de som är i arbetslivet, med särskild inriktning på dem som
            har kort utbildning.
          </note>
          <note xml:id="i-52275355fc460e20-0">
            Den ekonomiska politiken
          </note>
          <note xml:id="i-fba05a335b58539d-0">
            Anf. 84 LARS TOBISSON (m)
          </note>
          <note xml:id="i-cb08e0fd24c5a989-0">
            Herr talman! Jag skulle vilja vända mig till finansministern.
            Perssonplanen presenterades i veckoslutet den 19-20 januari. Den
            innehöll höjda skatter på inkomster och energi, återställda ersättningsnivåer
            i socialförsäkringarna och en frisedel till kommunerna att leva
            på lån.
          </note>
          <note xml:id="i-e37fa79e1e9e3602-0">
            Veckan därpå steg räntan kraftigt och kronan försvagades högst
            avsevärt.
          </note>
          <note xml:id="i-c93f13d6b2bfe621-0">
            Efter en stabilisering, delvis förorsakad av Riksbankens sänkning
            av styrräntan, kom nästa smäll i fredags. Den socialdemokratiska
            partistyrelsen beslöt att ställa sig bakom Perssonplanen och lade
            till att en förtida avveckling av kärnkraften skall påbörjas.
          </note>
          <note xml:id="i-e3d9c37f91c67133-0">
            Räntan steg ännu mer och kronan försvagades ytterligare. Det
            är en utveckling som har fortsatt i dag.
          </note>
          <note xml:id="i-57ea7e0b43bb57b5-0">
            Det är uppenbart att detta bottnar i tvivel på regeringens förmåga
            och avsikt att sanera statsfinanserna och reparera Sveriges ekonomi.
          </note>
          <note xml:id="i-bd32396a63f4c9d2-0">
            Jag har tidigare ställt frågan till finansministern om han är
            beredd att dra tillbaka Perssonplanen. Jag kan upprepa den, men
            om finansministern inte är beredd till detta, vad annat avser
            regeringen att göra för att stärka tilltron till den ekonomiska
            politiken?
          </note>
          <note xml:id="i-b05532db44dbd0a6-0">
            Anf. 85 Finansminister GÖRAN
          </note>
          <note xml:id="i-fd6f2fe5c956a55e-12">
            PERSSON (s)
          </note>
          <note xml:id="i-9238a6bdd853f5ee-0">
            Herr talman! Ibland blir man litet generad när man hör tilltron
            till kraften i en plan som presenteras på några A4-sidor. Det
            var inte bara så enligt Lars Tobissons historieskrivning att Perssonplanen
            höjde räntorna i Sverige, den drog med sig USA, Tyskland och
          </note>
          <note xml:id="i-055540abb5e52b90-0">
            Danmark.
          </note>
          <note xml:id="i-3b73a2e7d2b59a38-0">
            Det är klart, ser man presentationen av Perssonplanen som ursprunget
            till ränteuppgångarna kommer man till den slutsatsen. Den kom,
            Lars Tobisson, att presenteras samtidigt som vi har en betydande
            oro internationellt om den monetära unionen och dess framtid.
            Vi har stora emissioner i USA. Vi har haft andra politiska bekymmer
            ute i världen som har påverkat räntorna.
          </note>
          <note xml:id="i-de49fa883b86ded6-0">
            Det är först i dag som hela texten till den socialdemokratiska
            partistyrelsens riktlinjer inför Socialdemokraternas extrakongress
            i mars finns tillgänglig.
          </note>
          <note xml:id="i-37d5e298cc1a3eb0-0">
            Där ingår som några beståndsdelar det som har kommit att kallas
            för Perssonplanen. Lars Tobisson bör nog läsa hela produkten innan
            han har sin bestämda uppfattning klar.
          </note>
          <note xml:id="i-f97f8059bfe43189-0">
            När han har gjort det kommer han att se att det i den produkten
            finns ett kraftfullt stöd för den sanering av de offentliga finanserna
            som har genomförts och som måste fullföljas. Vi tänker inte riskera
            att med nya åtgärder halka tillbaka i det moras vi just har dragit
            landet ur. Vad finns det för politisk logik, Lars
          </note>
          <note xml:id="i-bf4bb33101e8f362-0">
            Tobisson, i att tro att vi efter detta fruktansvärt arbetsamma
            år, då vi har tagit landet upp på fast mark igen, med aktivt stöd
            av Centerpartiet, skulle äventyra detta?
          </note>
          <note xml:id="i-a6813605cda8f82f-0">
            När Tobisson läser riktlinjerna kommer han att se, att med den
            nyvunna frihet vi har, till följd av att vi har klarat att ta
            greppet om de offentliga finanserna, kan vi nu rikta in politiken
            på nästa stora arbetsuppgift, att pressa tillbaka arbetslösheten.
            Det skall ske utan att den första uppgiften, att sanera finanserna,
            på något sätt skadas. Det är innehållet, och jag är fylld av tillförsikt
            när jag ser fram emot den socialdemokratiska partikongressen.
            Vi kommer att få ett sådant mandat. Det är jag övertygad om. Då
            blir den nya regeringen, som börjar sitt arbete efter partikongressen,
            stark och kommer att kunna fortsätta det arbete som inletts.
          </note>
          <note xml:id="i-424b5d19acc18174-0">
            Jag tror att Lars Tobisson så småningom får anledning att ångra
            kravet på tillbakatagande av Perssonplanen 2 på samma sätt som
            han fick ångra att han krävde att Perssonplanen 1, som var det
            första steget mot saneringen av statsfinanserna, skulle dras tillbaka.
          </note>
          <note xml:id="i-114937565e357a6d-0">
            Anf. 86 LARS TOBISSON (m)
          </note>
          <note xml:id="i-43ec1cd1f36eeabb-0">
            Herr talman! Jag förstår att finansministern känner sig generad,
            sådant struntprat som han kommer med.
          </note>
          <note xml:id="i-9852b913fafada88-0">
            Det är klart att det finns räntor som går upp och räntor som
            går ned varje dag, men om man jämför har det på intet vis varit
            sådana rörelser i andra länder som det har varit i Sverige. Senast
            i dag i tidningen var det ett diagram som visade stabilitet i
            USA, i Italien och i
          </note>
          <note xml:id="i-f59c7ff69ec71ec0-0">
            Spanien, länder som tidigare har jämförts med Sverige för hög
            volatilitet, rörlighet, på det här området.
          </note>
          <note xml:id="i-1bf00ad674631d31-0">
            Det är Sverige som ensamt har haft en genomgående negativ utveckling.
            I den finns ett tidsmässigt samband med Perssonplanen.
          </note>
          <note xml:id="i-f76a0dee0e86f3fd-0">
            Om det nu står så mycket annat i den fullständiga texten måste
            det ha varit en fruktansvärt dålig marknadsföring att först lägga
            ut en debattartikel och sedan följa upp den med ett pressmeddelande
            förra fredagen.
          </note>
          <note xml:id="i-f7275af393f9cf85-0">
            Finansministern säger sig skola pressa tillbaka arbetslösheten.
            Vi kan hålla med om att dålig tillväxt och brist på jobb är Sveriges
            största problem för närvarande. Men hur tror finansministern att
            vi skall kunna få fler företag, nya riktiga jobb, genom att regeringen
            lägger högre skatter på inkomster och energi och därtill förtidsavvecklar
            kärnkraften, något som måste höja elpriserna för såväl hushåll
            som företag? Hur skall det bli fler jobb av det?
          </note>
          <note xml:id="i-1cebcf9aee11c94e-0">
            Anf. 87 Finansminister GÖRAN
          </note>
          <note xml:id="i-fd6f2fe5c956a55e-13">
            PERSSON (s)
          </note>
          <note xml:id="i-fad865b303778f4f-0">
            Herr talman! När den socialdemokratiska partistyrelsen presenterar
            sina förslag till den socialdemokratiska kongressen är det inte
            marknadsföring det handlar om. Det är ett inslag i en demokratisk
            dialog i en stor svensk folkrörelse, där 50 000 människor har
            arbetat i rådslagsgrupper och där 80 000 människor har valt ombud
            som skall komma till en beslutande kongress. När vi bedriver den
            processen, öppet och stolt, är det viktigt för oss att vi aldrig
            hamnar i det läget att vi dikteras av det tempo som uppstår utifrån
            skeendet på Reuterskärmarna. Det är möjligt att Lars
          </note>
          <note xml:id="i-34de2a7ad7012dee-0">
            Tobisson tycker att det är ett sätt att bedriva politik, men
            för mig kommer det aldrig att bli en norm. Det är det första.
          </note>
          <note xml:id="i-93cbbeabef459c27-0">
            Det andra handlar om arbetslösheten och förutsättningarna att
            bekämpa arbetslösheten. Det är rätt att konjunkturen inte bara
            viker i Sverige, utan också ute i Europa. Vi är oerhört beroende
            av Tyskland, och vi har alla följt den tyska debatten den senaste
            tiden. Det är vår stora exportmarknad. Det finns mycket av det
            som nu sker i Tyskland som vi också kan ta till Sverige i form
            av samarbete mellan arbetsmarknadens parter och regeringen för
            att inom de begränsade ramar som står till buds försöka att lösa
            Europas största utmaning, nämligen den bestående arbetslösheten.
          </note>
          <note xml:id="i-f12034f3eb7e8b10-0">
            Anf. 88 LARS TOBISSON (m)
          </note>
          <note xml:id="i-4a7ceebd421e545e-0">
            Herr talman! Man frågar sig onekligen varför riktlinjerna, om
            de nu inte var till för allmän konsumtion, inte ställdes direkt
            till kongressens ledamöter.
          </note>
          <note xml:id="i-2d2b434e7a10c73d-0">
            Varför skrevs det först en debattartikel 14 dagar tidigare och
            sedan ett pressmeddelande utan att den fullständiga texten förelåg?
            Det kan inte bli tal om annat än att detta är ett slags marknadsföring
            som har misslyckats! Det visar sig nämligen att man genomskådar
            de glättade beskrivningar av innehållet som har givits - när ni
            höjer skatter, när ni återställer ersättningsnivåer och, framför
            allt, när ni utfärdar ett fribrev till kommunerna.
          </note>
          <note xml:id="i-43db2e1be129b3f8-0">
            Jag skulle vilja fråga finansministern vad den här jämförelsen
            med Tyskland avsåg. Det är riktigt att man också där har lagt
            fram ett åtgärdspaket, men det enda där som liknar det finansministern
            har presterat är ju talet om att man skall halvera arbetslösheten.
          </note>
          <note xml:id="i-65191ac2a8e96f26-0">
            Mona Sahlin har sagt att hon mår illa när man ställer upp sådana
            målsättningar, och jag måste dela den uppfattningen. Det är inte
            särskilt effektivt.
          </note>
          <note xml:id="i-d48fc076a0ece657-0">
            I övrigt är hela innehållet utbytt politiskt. Det gäller att
            sänka skatter på företag. Det gäller att sänka ersättningsnivåer.
            Det gäller att privatisera. När kommer finansministern att efterlikna
            dessa förslag, som jag menar är strukturellt riktiga? De kan hjälpa
          </note>
          <note xml:id="i-af34ed5e398a0658-0">
            Tyskland till flera jobb, men det hjälper ju inte Sverige! Sök
            inte skydd bakom andra länders mera korrekta åtgärder!
          </note>
          <note xml:id="i-6b708a3d4c8e27e2-0">
            Anf. 89 Finansminister GÖRAN
          </note>
          <note xml:id="i-fd6f2fe5c956a55e-14">
            PERSSON (s)
          </note>
          <note xml:id="i-9dbe554b0e10f60a-0">
            Herr talman! Först vill jag säga några avslutande ord om den
            socialdemokratiska kongressen och vårt interna arbete i partiet.
          </note>
          <note xml:id="i-32adcd9dc4675b6d-0">
            Det är möjligt att man i andra partier med färre deltagare än
            50 000 och 80 000 kanske kan lösa det hela med cirkulär och brev.
            I en folkrörelse, som också gör anspråk på att föra samtal offentligt,
            är det naturligt att föra debatten i tidningar, inte minst i rörelsens
            egna. Därför valde vi att först presentera våra lösningar på de
            svåra frågorna inför kongressen i rörelsens ledande morgontidning
            Arbetet. Lars Tobisson och Moderaterna får nog vänja sig vid att
            vi fortsätter att vårda vår tradition av bred debatt i en reformistisk
            folkrörelse.
          </note>
          <note xml:id="i-40f6bff91e08c5bc-0">
            Jag skall så ta upp diskussionen om vad vi kan lära och inte
            lära av Tyskland. Tyskarna presenterade ju ett stort paket. Vad
            jag inte tyckte var bra i det paketet var att det innehöll en
            del skattesänkningar som man inte redovisade hur de skulle finansieras.
            På gammalt moderatmaner sade man i stället att det tar vi senare.
          </note>
          <note xml:id="i-45ef649836e3bee2-0">
            Sådant tänker vi inte förfalla till.
          </note>
          <note xml:id="i-fa934c6d118f2591-0">
            Det som var bra i paketet var målsättningen. Man satte upp ett
            djärvt mål, precis som vi har gjort i Sverige. Man satte arbetslösheten
            högst på dagordningen.
          </note>
          <note xml:id="i-a89c8da8fcae6c1b-0">
            Man tilltrodde arbetsmarknadens parter en viktig roll.
          </note>
          <note xml:id="i-352dc8f2ca9d53cc-0">
            Man pekade på lönebildningen som en väsentlig faktor för att
            pressa tillbaka arbetslösheten. Slutligen sade man att detta inte
            går utan att Tyskland satsar på att höja nationens kompetens.
            De här sakerna kan man ta fasta på, och här ser man gemensamma
            drag.
          </note>
          <note xml:id="i-11ab817031360dea-0">
            Sedan finns det naturligtvis annat som skiljer, och så kommer
            det att vara i Europa. Vi har olika politisk tradition och olika
            förutsättningar, men det vi har gemensamt i nationer som Sverige
            och Tyskland är att vi plågas av arbetslösheten. Vi ser dessutom
            att det behövs en aktiv politik tillsammans med arbetsmarknadens
            parter för att pressa tillbaka arbetslösheten till anständig nivå.
          </note>
          <note xml:id="i-46a1e21b084389a2-0">
            Barn med särskilda behov
          </note>
          <note xml:id="i-ef8217efb6e7ecd9-0">
            Anf. 90 BRITT-MARIE DANESTIG-
          </note>
          <note xml:id="i-9b171724fa70bfaf-0">
            OLOFSSON (v)
          </note>
          <note xml:id="i-b630ce4a793fc873-0">
            Herr talman! Jag har en fråga till skolminister Ylva Johansson.
          </note>
          <note xml:id="i-2e859b71e8e11dc7-0">
            De resurser som finns i skolorna för att hjälpa barn med särskilda
            behov är på många håll helt otillräckliga. Behovet av extra stöd
            varierar i olika kommuner och mellan olika skolor. En del skolor
            är mycket tungt belastade.
          </note>
          <note xml:id="i-6838a800f714f113-0">
            Genom de nedskärningar som skett i många kommuner har resurserna
            minskat betydligt då det gäller skolans elevvårdande personal.
            Jag tänker på skolpsykologer och skolkuratorer, men även skolsköterskor
            och skolläkare samt i vissa fall även syokonsulenter.
          </note>
          <note xml:id="i-481908f3d7a27f8a-0">
            En skolpsykolog kan ha ca 1 500 elever på 20
          </note>
          <note xml:id="i-37fd6ef920d7579a-0">
            timmar i veckan. Ofta skall han eller hon besöka flera skolor.
            Skolpsykologen skall också ha kontakt med förskolor, PBU, socialkontor
            m.m.
          </note>
          <note xml:id="i-e13098f8c67bf914-0">
            Det är fler barn som mår dåligt nu än vad som var fallet vid
            mitten av 1980-talet. Barnens rop på hjälp syns på den kraftiga
            ökningen av antalet samtal till
          </note>
          <note xml:id="i-a068604f50b60d2e-0">
            BRIS men också på de ökande köerna till BUP- och
          </note>
          <note xml:id="i-f4a4f1de68f28a5a-0">
            PBU-mottagningarna.
          </note>
          <note xml:id="i-f9011f8041ee5c16-0">
            Min fråga till skolministern är om hon ämnar ta några initiativ
            för att det här problemet skall belysas och situationen förbättras
            när det gäller den viktiga del i det förebyggande arbetet som
            jag anser att elevvården utgör.
          </note>
          <note xml:id="i-7ec01afb6a0be6b5-0">
            Anf. 91 Statsrådet YLVA JOHANSSON (s)
          </note>
          <note xml:id="i-a56a321b80165a88-0">
            Herr talman! Det är riktigt, som Britt-Marie Danestig-Olofsson
            påpekar, att vi har haft en utveckling i hela samhället med ökade
            klyftor och en ökad segregation. Detta har också fått effekter
            i skolan. Det tycks också vara så att de nedskärningar på skolans
            område som har skett i de allra flesta kommuner har drabbat vissa
            elever hårdare än andra. Vidare tycks det som om de elever som
            från början hade de största svårigheterna och det största behovet
            av stöd också är de som har drabbats hårdast.
          </note>
          <note xml:id="i-17e58365f5e28df4-0">
            Det här har vi vetat under en tid. Jag har redan tagit initiativet
            att ge Skolverket i särskilt uppdrag att granska hur kommunerna
            gör när de fördelar resurserna till skolan och inom skolan. Kommunerna
            är nämligen skyldiga att fördela resurserna på ett sådant sätt
            att man uppnår en likvärdig utbildning för alla barn och ungdomar
            och att man ger större resurser till de elever som har större
            behov av stöd än andra elever.
          </note>
          <note xml:id="i-44a97d6bd5486562-0">
            Det här uppdraget fick Skolverket för nästan ett år sedan, och
            arbetet där har inletts.
          </note>
          <note xml:id="i-8c91ee3a663dc4a9-0">
            Det pågår också ett annat projekt som kallas
          </note>
          <note xml:id="i-1db65438e1eb1dcf-0">
            VALS, som handlar om valfrihet, likvärdighet och segregation
            i skolsystemet. Där väntar vi oss ganska snart de första rapporterna.
          </note>
          <note xml:id="i-011acd1543126db5-0">
            Initiativ har alltså tagits för att klargöra hur situationen
            ser ut och för att upprätthålla den lagstiftning och den likvärdighet
            som är en viktig grundsten för den svenska skolan.
          </note>
          <note xml:id="i-b0a4d1293bca8d18-0">
            Sedan måste man naturligtvis lokalt finna olika lösningar för
            att på bästa sätt kunna tillgodose de olika elevernas behov. Där
            tror jag inte - och det tror säkert inte Britt-Marie Danestig-Olofsson
            heller - att vi är betjänta av fler centrala regeringar. Men vi
            är betjänta av en kvalitetsvärdering av skolan, och vi är betjänta
            av att den kvalitetsvärderingen utgår från de elever som redan
            från början har de största svårigheterna i skolan.
          </note>
          <note xml:id="i-f81a02485a513078-0">
            Anf. 92 BRITT-MARIE DANESTIG-
          </note>
          <note xml:id="i-9b171724fa70bfaf-1">
            OLOFSSON (v)
          </note>
          <note xml:id="i-a6ed0c08894dba4a-0">
            Herr talman! Jag kan hålla med skolministern i det hon säger
            om lagstiftningen på det här området. Men det är oerhört viktigt
            att man belyser problemet. Tydligen är det något som accelererar
            i snabb takt. Jag tror att skolministern kan hålla med mig om
            två saker.
          </note>
          <note xml:id="i-f6ad1b3fd3e1a463-0">
            För det första är detta en personlig tragedi för de barn som
            det gäller och deras föräldrar. För det andra är det ganska konstigt,
            rent samhällsekonomiskt sett, att de nedskärningar som görs i
            det förebyggande arbetet och elevvården gör att barn med särskilda
            behov inte får den hjälp och det stöd de behöver på ett tidigt
            stadium. Detta gör ju i sin tur att köerna och ärendemängden inom
            barnpsykiatrin ökar drastiskt.
          </note>
          <note xml:id="i-8b709cd906c65824-0">
            Följden blir att den delen i vårdkedjan kommer att belastas så
            hårt att väntetiderna blir onödigt långa. På
          </note>
          <note xml:id="i-84eb8747864c03e0-0">
            Barn- och ungdomspsykiatriska kliniken i Linköping, varifrån
            jag kommer, är väntetiden nu mellan sex och åtta månader. Under
            en så lång tid hinner hälsotillståndet hos barnet försämras betydligt.
          </note>
          <note xml:id="i-14cf43b8aa39ec58-0">
            Därför tycker jag att det här är oerhört viktigt. Jag hoppas
            att skolministern verkligen betonar att det förebyggande arbetet
            är viktigt ur många aspekter, inte minst samhällsekonomisk.
          </note>
          <note xml:id="i-7109c16fda4032dc-0">
            Anf. 93 Statsrådet YLVA JOHANSSON (s)
          </note>
          <note xml:id="i-3d2911ce9dc4f265-0">
            Herr talman! Naturligtvis avgörs barns och ungdomars livsvillkor
            ytterst av de livsvillkor som råder i hela samhället och som deras
            föräldrar har.
          </note>
          <note xml:id="i-7e3b08f58a4e915b-0">
            När vi under en tid har haft en utveckling med en hög arbetslöshet,
            ökade klyftor och tilltagande segregation får det naturligtvis
            också effekter för barns och ungdomars livsvillkor. Därför är
            det nödvändigt att föra en politik som klarar av att ta tillbaka
            Sverige i en sund ekonomisk utveckling och att sätta fler människor
            i arbete. Det går inte att lösa de här problemen enbart inom skolans
            ram.
          </note>
          <note xml:id="i-7cd234b432abea3a-0">
            Men naturligtvis är det viktigt vad man gör inom skolans ram.
            Där är förstås resurserna en viktig fråga, men vi måste också
            komma ihåg att under den tid då resurserna i skolan kontinuerligt
            ökade år från år höjdes inte kvaliteten i skolan i samma takt.
            Det var heller inte så att de problem som vissa elever hade som
            var större än andras minskade i samma takt som nya resurser tillfördes
            till skolan. Det krävs också att man vågar göra prioriteringar
            och värderingar av vad det är som är viktigt och vad som krävs
            för att nå en likvärdig skola.
          </note>
          <note xml:id="i-f5c086fea12a1fa7-0">
            Men den allra viktigaste målsättningen för skolpolitiken är att
            nå en skola helt utan förlorare, där alla barn och ungdomar har
            en chans att bli vinnare och få de förutsättningar som krävs i
            ett föränderligt och utvecklat samhälle.
          </note>
          <note xml:id="i-23bedc0f577ab9ec-0">
            Konkurrensneutralitet på tandvårdsområdet
          </note>
          <note xml:id="i-c9c4b8f3b33d793d-0">
            Anf. 94 TOMAS HÖGSTRÖM (m)
          </note>
          <note xml:id="i-b93bba1ec758c3b9-0">
            Herr talman! Min fråga vänder sig till statsrådet
          </note>
          <note xml:id="i-be382fba88a32b7c-0">
            Thalén.
          </note>
          <note xml:id="i-81a7a2f2fc7da0fb-0">
            Flera landsting ägnar sig åt en omfattande skattesubventionering
            av vuxentandvården, och detta är inte tillåtet. Det leder dessutom
            till att konkurrensen mellan olika vårdgivare snedvrids. Regeringen
            skriver i propositionen om premietandvård att den skall se över
            den landstingssubventionerade tandvården. Riksdagen har dessutom
            tidigare fattat beslut om att landstingens kostnader för tandvården
            bör särredovisas. Det är uppenbart att det här inte har haft någon
            större effekt.
          </note>
          <note xml:id="i-a1e0fc7b049ec21d-0">
            Min fråga är: Vilka förslag kommer regeringen med för att uppnå
            konkurrensneutralitet mellan olika vårdgivare inom tandvården,
            och när kommer förslagen?
          </note>
          <note xml:id="i-361fbc292b9f2d46-0">
            Anf. 95 Socialminister INGELA
          </note>
          <note xml:id="i-e917b41b8a4f9bd9-2">
            THALÉN (s)
          </note>
          <note xml:id="i-b02136a15906335b-0">
            Herr talman! Det är precis så som frågeställaren säger, att det
            skall vara konkurrensneutralitet. I överläggningar med Landstingsförbundet
            har man också gemensamt konstaterat att man skall se till att
            det finns ordentliga redovisningar. Om det är så att frågeställaren
            har konkreta exempel på att det förekommer en tydlig subventionering
            av vuxentandvården, är jag naturligtvis tacksam för att få sådana
            exempel, för att på det viset kunna ta upp enskilda diskussioner.
          </note>
          <note xml:id="i-3d02d9047624bfc1-0">
            Anf. 96 TOMAS HÖGSTRÖM (m)
          </note>
          <note xml:id="i-b5f984a87b3dc5a1-0">
            Herr talman! Jag rekommenderar en studie av
          </note>
          <note xml:id="i-b548cbcefb6ba52b-0">
            Landstinget i Västmanland.
          </note>
          <note xml:id="i-8ef152d641eac26f-0">
            Jag vill också påstå att det som behövs är t.ex. att en särredovisning
            av tandvårdskostnaderna inom vuxentandvården skall vara ett krav
            för att tandvårdsersättning skall utgå till landstingen. Jag tror
            att det är först då som landstingen är beredda att efterleva reglerna.
          </note>
          <note xml:id="i-da9b6cf469f91e0f-0">
            Anf. 97 Socialminister INGELA
          </note>
          <note xml:id="i-e917b41b8a4f9bd9-3">
            THALÉN (s)
          </note>
          <note xml:id="i-f601a6f03eff8ccb-0">
            Herr talman! Jag är tacksam för att få ett så tydligt exempel,
            och jag kommer naturligtvis att se till att frågan tas upp med
            Riksförsäkringsverket.
          </note>
          <note xml:id="i-ee3fb7d9f55c7de1-0">
            Sammanhållna grundskoleenheter
          </note>
          <note xml:id="i-da8cc170c947fd86-0">
            Anf. 98 MARIETTA DE POURBAIX-
          </note>
          <note xml:id="i-fe51771cd21e0eb4-0">
            LUNDIN (m)
          </note>
          <note xml:id="i-1e903ab6cc815d14-0">
            Herr talman! Jag vill ställa en fråga till statsrådet
          </note>
          <note xml:id="i-28dbe81aa1d7d6a5-1">
            Ylva Johansson.
          </note>
          <note xml:id="i-3a78941e55efa807-0">
            Runt om i landet införs nu den nya läroplanen för grundskolan.
            I detta sammanhang strävar man på många håll efter att skapa sammanhållna
            grundskoleenheter för eleverna i årskurserna 1-9. Där man i dag
            inte har råd med nödvändiga investeringar för att bygga om och
            till skolenheterna flyttar man i många fall årskurs 6 och samlokaliserar
            den årskursen med de högre årskurserna 7-9.
          </note>
          <note xml:id="i-cbec8eebc6523672-0">
            Jag vill nu fråga om statsrådet anser att det behövs några uttalanden,
            regler eller riktlinjer för kommunernas hantering av årskurs 6
            i läroplansgenomförandet.
          </note>
          <note xml:id="i-145371a143cf251d-0">
            Anf. 99 Statsrådet YLVA JOHANSSON (s)
          </note>
          <note xml:id="i-a1850d68dfa56ae0-0">
            Herr talman! Den nya läroplanen innebär att det inte längre är
            någon stadieuppdelning i grundskolan, och den innebär också en
            mycket större frihet lokalt i kommunen och på den enskilda skolan
            att utforma hur undervisningen skall läggas upp och hur skolverksamheten
            skall organiseras. Det är självklart olyckligt om det skapas nya
            stadier i grundskolan, men jag har inga planer på att försöka
            reglera utvecklingen på skolans område. Kommunerna är kompetenta,
            har kunskap och arbetar bra med att genomföra den nya läroplanen
            i den anda som var avsikten.
          </note>
          <note xml:id="i-ffe9378333f72e1c-0">
            Anf. 100 MARIETTA DE POURBAIX-
          </note>
          <note xml:id="i-fe51771cd21e0eb4-1">
            LUNDIN (m)
          </note>
          <note xml:id="i-7bac813b7bd7847f-0">
            Herr talman! Jag tackar för det svaret. Men i en intervju i lärarnas
            tidning nr 29/1995 uttalar Skolverkets chef bl.a. att det är olyckligt
            att bryta efter årskurs 5. Han uttalar också att det är kommunerna
            som bestämmer årskursorganisationen.
          </note>
          <note xml:id="i-d592b1169ec95868-0">
            Denna typ av uttalanden gör att man måste ifrågasätta Skolverkets
            och därmed statens roll i sammanhanget. Antingen är det kommunerna
            som bestämmer årskursorganisationen, och då bör statsmakten avhålla
            sig från värdeomdömen om denna. Eller också har statsmakten ambitionen
            att nationellt styra årskursorganisationen, och då bör man naturligtvis
            slå fast denna. Men jag förstår att så icke är fallet.
          </note>
          <note xml:id="i-242a5a4e05b3fa44-0">
            Anser statsrådet då att det är lämpligt att statsmaktens företrädare,
            med nuvarande ansvarsfördelning inom skolområdet, levererar generella
            värdeomdömen om hur kommunerna bör och inte bör organisera sin
            verksamhet?
          </note>
          <note xml:id="i-f4b73fbcc65d4c25-0">
            Anf. 101 Statsrådet YLVA
          </note>
          <note xml:id="i-76ad9dbb98c053bf-0">
            JOHANSSON (s)
          </note>
          <note xml:id="i-9f43eb5861df0744-0">
            Herr talman! Det blir en något absurd situation om jag skall
            kommentera ett enskilt uttalande av en generaldirektör i en tidning.
            Självfallet får också en generaldirektör ha en uppfattning om
            någonting som gäller skolan.
          </note>
          <note xml:id="i-b24a26720c745303-0">
            Själva inriktningen i den nya läroplanen är att vi inte vill
            ha någon stadieindelning. Jag har också uppfattningen att det
            då är olyckligt om det skapas nya stadieindelningar. Det står
            inte i motsättning till att det är kommunerna som har det fulla
            ansvaret att besluta om att genomföra en organisation som är ändamålsenlig
            för att uppnå läroplanens mål.
          </note>
          <note xml:id="i-0de85bf0111c232e-0">
            En likvärdig skola
          </note>
          <note xml:id="i-b7290a39f0bc2b6d-0">
            Anf. 102 BJÖRN SAMUELSON (v)
          </note>
          <note xml:id="i-9f2b09d84871ef5d-0">
            Herr talman! Jag hade egentligen en följdfråga till
          </note>
          <note xml:id="i-e71b45f28f949a99-0">
            Britt-Marie Danestig-Olofssons fråga till skolministern.
          </note>
          <note xml:id="i-a3970a2e5a26353e-0">
            I dokumenten skollag, skolförordning och läroplan står det klart
            och tydligt att vi skall ha en likvärdig skola. Jag och Vänstern
            har, som bekant, alltid hävdat att det också finns ett nationellt
            ansvar för detta -
          </note>
          <note xml:id="i-36ee357ec1931d64-0">
            annars vore det inte en lag.
          </note>
          <note xml:id="i-7fcd9db33e27bfe3-0">
            Då är min fråga till skolministern: Hur kan vi, trots problemen
            med arbetslöshet, segregation, ekonomi och annat, vässa funktionerna
            och hävda det nationella ansvaret när det gäller en likvärdig
            skola för barn, för pojkar och flickor, invandrarbarn och barn
            med olika handikapp?
          </note>
          <note xml:id="i-4d4fb14ae4c94c2e-0">
            Jag har varit ute i olika skolor och har mött problem när man
            har delat klasser rakt av och det sedan inte funnits några pengar
            kvar till särskilda insatser.
          </note>
          <note xml:id="i-fadb22b5ba82ae31-0">
            Jag har mött problem när man har övergått från en huvudman till
            en annan och man inte fått med sig sina hjälpmedel därför att
            aktuell huvudman inte ansett sig ha råd.
          </note>
          <note xml:id="i-5a98e770b261ffe5-0">
            Funderar skolministern och regeringen i de här banorna, på hur
            man skulle kunna komma till rätta med detta problem, som jag tycker
            att regeringen har ett stort politiskt ansvar för?
          </note>
          <note xml:id="i-276ede3f611d1686-0">
            Anf. 103 Statsrådet YLVA
          </note>
          <note xml:id="i-76ad9dbb98c053bf-1">
            JOHANSSON (s)
          </note>
          <note xml:id="i-7d2bc7a6f4e7a55e-0">
            Herr talman! Som jag sade i mitt tidigare svar, är målsättningen
            att skapa en skola helt utan förlorare, där alla barn har rätt
            till likvärdig utbildning och möjlighet att bli vinnare i skolan.
            Det är en av de högst prioriterade uppgifterna i regeringens skolpolitik.
            Vi håller på att vässa funktionerna, och beslut har redan fattats.
          </note>
          <note xml:id="i-e3d6839f866b3b67-0">
            I tidigare styrdokument för skolan har uttalats vad eleverna
            i allmänhet bör lära sig i skolan. I dag sägs i läroplanen vad
            varje elev har rätt att få lära sig i skolan. Tidigare betygssystem
            har utvärderat hur det har gått för genomsnittet av eleverna och
            vilken kunskapsnivå den genomsnittlige eleven ligger på. Det nya
            betygssystemet fokuserar på varje elevs kunskapsnivå och är därmed
            också ett bättre utvärderingsinstrument.
          </note>
          <note xml:id="i-8aa218605c3f2e34-0">
            När det gäller utvärdering av skolverksamheten på nationell nivå
            och tillsyn av skolverksamheten på nationell nivå, har vi gett
            riktlinjer till Skolverket som innebär att man särskilt skall
            prioritera att se till hur kommunerna fördelar sina resurser för
            att ge det stöd som de elever som har behov av särskilt stöd har
            rätt att få och att i utvärderingssammanhang fokusera på den del
            av eleverna som har de största svårigheterna.
          </note>
          <note xml:id="i-58cb4b9ee0739056-0">
            Jag tror att detta är ett minst lika viktigt kvalitetsmått på
            den svenska skolan som vad genomsnittseleven är.
          </note>
          <note xml:id="i-fb78e877344566dd-0">
            Vi gör alltså saker, och vi håller på att vässa våra möjligheter.
            Många av de nya, förbättrade möjligheterna har trätt i kraft i
            och med att den nya läroplanen är i gång sedan i höstas.
          </note>
          <note xml:id="i-6854eb11fa6c0be2-0">
            Anf. 104 BJÖRN SAMUELSON (v)
          </note>
          <note xml:id="i-ebbfd0d4c8efc744-0">
            Herr talman! Jag känner till det här med betygssystemet osv.,
            och vi har ju gemensamt fattat ett beslut på det området. Men
            jag vill ändå fråga om skolministern ser några möjligheter i att
            vi t.ex. från regering och riksdag återinför ett sektorsbidrag
            till skolan, eller att man gör strukturförändringar när det gäller
            tillsynsorganisationen i skolan. Skulle det kunna gagna - trots
            alla omkringliggande problem som vi lever med - en ökad likvärdighet?
            Likvärdighet är ju alltid likvärdighet.
          </note>
          <note xml:id="i-6d31143ac280a425-0">
            Anf. 105 Statsrådet YLVA
          </note>
          <note xml:id="i-76ad9dbb98c053bf-2">
            JOHANSSON (s)
          </note>
          <note xml:id="i-32d1933ef6567b76-0">
            Herr talman! När det först gäller den nationella tillsynen och
            utvärderingen av skolan, finns det förslag om vissa förändringar
            som nu är ute på remiss och som vi får anledning att ta ställning
            till i framtiden. Man kan inte utesluta att det kan krävas förändringar
            av den organisationen.
          </note>
          <note xml:id="i-a8201e397cb2535f-0">
            Jag känner mig däremot ganska tveksam till ett sektorsbidrag
            till skolan. Jag tror att det skulle vara ett slag i luften, eftersom
            huvuddelen av den finansiering som går till skolan utgörs av kommunala
            medel. De medel som kommer från staten i det generella utjämningsbidraget
            till kommunerna utgör mindre än hälften av de kostnader som skolan
            har.
          </note>
          <note xml:id="i-0ec2ddf5517f9747-0">
            När det gäller den utveckling vi har, bl.a. när det gäller samarbete
            mellan skola och barnomsorg, tror jag att det vore olyckligt om
            vi skulle behöva öronmärka och säga: Det här är kostnader som
            gäller skolan och det där är kostnader som gäller barnomsorgen.
            Det är bra om man kan utnyttja samma lokaler. Det är bra om man
            på andra sätt kan göra investeringar och ha kostnader som kan
            vara till nytta både för skolan och för barnomsorgen. Jag tror
            inte att det är ett verkningsfullt instrument om vi vill ha en
            kvalitetsvärdering, men däremot tror jag att det finns anledning
            att fundera på ytterligare intstrument för att kunna känna sig
            säker på att vi kan värdera kvalitet och att vi faktiskt har och
            kan uppnå en likvärdig skola för alla barn.
          </note>
          <note xml:id="i-b1f35082774f730d-0">
            Ytterligare besparingar
          </note>
          <note xml:id="i-ee82bdb2025b5a27-0">
            Anf. 106 DAN ERICSSON (kds)
          </note>
          <note xml:id="i-aa17a9a1fe7cccd6-0">
            Herr talman! Jag har en liten fråga till finansministern.
          </note>
          <note xml:id="i-ed6767c3ba7efea6-0">
            Häromdagen hävdade den ekonomisk-politiska talesmannen för det
            parti som säger sig regera från opposition att man hade stor beredskap
            för ytterligare besparingar i statens budget. I dag hävdar enligt
          </note>
          <note xml:id="i-22fd03378a997458-0">
            Svenska Dagbladet en av finansministerns egna, finansrådet Ingemar
            Hansson, att det inte kan uteslutas att regeringen lägger fram
            ytterligare besparingar i vårpropositionen.
          </note>
          <note xml:id="i-4df75b2a408d2b6d-0">
            Finansministern snuddade tidigare vid det ekonomiska saneringsarbetet
            och eventuella åtgärder. Jag vill nu fråga: Är det så att finansministern
            har en sorts hemliga listor över ytterligare besparingar i någon
            skrivbordslåda? Om den typen av lista finns tycker jag att det
            svenska folket skall få möjlighet att ta del av dem.
          </note>
          <note xml:id="i-8ff533cfcc1dee4d-0">
            Anf. 107 Finansminister GÖRAN
          </note>
          <note xml:id="i-fd6f2fe5c956a55e-15">
            PERSSON (s)
          </note>
          <note xml:id="i-466367b535e7c98e-0">
            Herr talman! Alltid redo.
          </note>
          <note xml:id="i-a8beb01399a0f0b1-0">
            Sammanhanget är väl klart. Vi har sagt att vi skall ha balans
            i de offentliga finanserna 1998. Vi jobbar just nu i Finansdepartementet
            med dessa saker inför vårpropositionen som lägger fast ramarna
            för det kommande årets budget. Jag ser nu, även när vi väger in
            lägre tillväxt i kalkylerna, att vi kommer att kunna nå ekonomisk
            balans 1998. Då kommer Sveriges offentliga finanser att vara bland
            de starkaste i Europa.
          </note>
          <note xml:id="i-77f01511b4d26225-0">
            Dit skall vi, därför att vi har en stor offentlig sektor. Vi
            skall ha ordning på våra finanser. Det ligger inom räckhåll. Målet
            står fast. Vi kan inte utesluta ytterligare förstärkningsinsatser,
            men jag har sagt det förut, och jag säger det igen: Det väger
            vi av slutligt när vi låser budgeten.
          </note>
          <note xml:id="i-54fd405c096314ee-0">
            Anf. 108 DAN ERICSSON (kds)
          </note>
          <note xml:id="i-b96382115519107c-0">
            Herr talman! Det är bra att finansministern, likt en sann scout,
            alltid är redo. Det måste ju alla politiker vara.
          </note>
          <note xml:id="i-807ebd80073705b7-0">
            Men frågeställningen var om det, mot bakgrund av de uttalanden
            som kommer från Centerpartiet, som står väldigt nära Socialdemokraterna
            i de ekonomiska frågorna, och från Ingemar Hansson, finns färdiga
            listor i någon av Göran Perssons lådor. Besparingar är ingenting
            man tar fram i en handvändning.
          </note>
          <note xml:id="i-78b8a2b11415149a-0">
            Det finns ett intresse hos det svenska folket för att i så fall
            nu få ta del av vilka ytterligare besparingar det handlar om.
            Det handlar kanske, som tidigare, om nedskärningar i välfärden.
          </note>
          <note xml:id="i-828c8ddb0578f365-0">
            Anf. 109 Finansminister GÖRAN
          </note>
          <note xml:id="i-fd6f2fe5c956a55e-16">
            PERSSON (s)
          </note>
          <note xml:id="i-ea47f41be328e180-0">
            Herr talman! Det är inget märkvärdigt med det här. I en ansvarig
            finansministers låda skall ligga två listor: en upptagande skattehöjningar
            och en upptagande utgiftsbegränsningar, att användas vid behov.
          </note>
          <note xml:id="i-217a4968c23a6816-0">
            Om det behövs vet vi inte. Vi har sagt att vi skall nå balans
            i de offentliga finanserna.
          </note>
          <note xml:id="i-f5a633b7270bf3ba-0">
            Skadan var väl att man under en period här i Sverige, då vi hade
            behövt en del skattehöjningar och en del kraftfulla besparingar,
            i stället använde de andra listorna där det stod Nya reformer
            - läs vårdnadsbidrag - och Sänkta skatter - läs sänkta förmögenhetsskatter.
            Det var naturligtvis en olycklig period, och jag tänker inte medverka
            till att vi återkommer dit.
          </note>
          <note xml:id="i-c06f53969b1f4db1-0">
            Vägverkets produktionsdivision
          </note>
          <note xml:id="i-6077878ac2cdbf4b-0">
            Anf. 110 ULLA LÖFGREN (m)
          </note>
          <note xml:id="i-c63961c98a8dbb42-0">
            Herr talman! Jag har en kort, men för mig viktig fråga, och jag
            tror att finansministern kan besvara den med ja eller nej.
          </note>
          <note xml:id="i-eeb16802f8b8703d-0">
            I avvaktan på att regeringen skulle lägga fram sin proposition
            om att skjuta upp bolagiseringen av Vägverkets produktionsdivision
            togs den 21 juni i fjol beslut om att avbryta den konkurrensupphandling
            av drifts- och underhållsentreprenader som höll på att avslutas.
            Samtliga vägdistrikt tillföll under upphandling Vägverkets produktionsdivision,
            trots att de i en minoritet av fallen erbjöd lägsta pris.
          </note>
          <note xml:id="i-f9169fc99ae7702a-0">
            Anser finansministern att valet att avstå från de ytterligare
            50-100 miljoner kronor som kunde ha sparats genom att anta lägsta
            anbud vid upphandlingen är förenligt med god hushållning med statliga
            medel?
          </note>
          <note xml:id="i-80d0ac6dc3b90cef-0">
            Anf. 111 Finansminister GÖRAN
          </note>
          <note xml:id="i-fd6f2fe5c956a55e-17">
            PERSSON (s)
          </note>
          <note xml:id="i-d9145f27b3797be2-0">
            Herr talman! Frågan rör Vägverkets verksamhet och bedömningar
            som gjorts i den myndigheten. Dels har jag ingen anledning att
            kommentera myndigheters verksamhet, dels borde frågan ha ställts
            till kommunikationsministern.
          </note>
          <note xml:id="i-8fc3a255d357508b-0">
            Anf. 112 ULLA LÖFGREN (m)
          </note>
          <note xml:id="i-520832deb9d7fcfa-0">
            Herr talman! Jag trodde att statens finanser låg finansministern
            varmt om hjärtat, men jag får väl återkomma i den här frågan till
            kommunikationsministern.
          </note>
          <note xml:id="i-338b6e69aea18143-0">
            Om regeringen anser att Vägverket har gjort det här stick i stäv
            med riksdagsbeslut hoppas jag att regeringen gör någonting åt
            det.
          </note>
          <note xml:id="i-6e6a208f2f4b8a9a-0">
            En europeisk sysselsättningsunion
          </note>
          <note xml:id="i-3640a13da3b6ecb3-0">
            Anf. 113 STEN TOLGFORS (m)
          </note>
          <note xml:id="i-ac153dbf27bbb32f-0">
            Herr talman! Tidigare i dag lade den parlamentariska EU-96-kommittén
            fram sitt betänkande. Trots regeringens upprepade uttalanden om
            vikten av att skapa en sysselsättningsunion i Europa har det just
            vad gäller sysselsättningsunionen varit omöjligt för
          </note>
          <note xml:id="i-a32ab2dd201c5b6a-0">
            EU-96-kommittén både att precisera ett utredningsuppdrag och
            att finna en svensk forskare som är beredd att åta sig en sådan
            utredningsuppgift.
          </note>
          <note xml:id="i-2dfcd05eb17bc632-0">
            Det beror på att regeringen inte har förmått att lämna ett sakligt
            underlag som är starkt nog att utreda till kommittén. Endast en
            tresidig PM, som en gång lämnades till Reflexionsgruppen, har
            stått till dess förfogande. Därmed har kommittén inte kunnat fullgöra
            sitt uppdrag från regeringen fullt ut: att titta på de viktigaste
            frågorna för Sverige inför regeringskonferensen.
          </note>
          <note xml:id="i-34146c8b073bab7f-0">
            Jag tycker att det är djupt otillfredsställande att underlag
            har saknats. Jag vill fråga Mats Hellström om han inte delar den
            uppfattningen.
          </note>
          <note xml:id="i-a0e29fa802d58c8d-0">
            Anf. 114 Statsrådet MATS
          </note>
          <note xml:id="i-bfa58768d6b893ff-0">
            HELLSTRÖM (s)
          </note>
          <note xml:id="i-0725daa0acb6b323-0">
            Herr talman! Nej, det gör jag verkligen inte -
          </note>
          <note xml:id="i-2decffd9a85ff8e7-0">
            tvärtom. Det som Sverige genom vår reflexionsgruppsledamot, Gunnar
            Lund, har lagt fram som ett underlag inför regeringskonferensen
            är ett initiativ för att man mellan Europas länder bättre skall
            kunna samordna en politik som bekämpar arbetslösheten.
          </note>
          <note xml:id="i-1d1cb7f9deaa0ea7-0">
            Det underlaget kommer Sverige sedan genom regeringen och riksdagens
            EU-nämnd att precisera som den ståndpunkt som vi lägger fram till
            regeringskonferensen.
          </note>
          <note xml:id="i-5f513439f9265d42-0">
            Gunnar Lund, som blir vår chefsförhandlare, har nu inbjudit till
            ett möte med de många regeringar som under förberedelsearbetet
            har visat sig intresserade av att lyfta upp sysselsättningsfrågorna
            på regeringskonferensen för att göra ett inspel till konferensen
            i sysselsättningsfrågan.
          </note>
          <note xml:id="i-d2d2dae279ac2f53-0">
            Det är glädjande att det som har lagts fram från svensk sida
            - i dels ett nordiskt samarbete, dels ett europeiskt samarbete
            - nu vinner ökat stöd. Vi kan också se hur regeringar, t.ex. i
            Tyskland, enskilda viktiga politiker, t.ex. i CDU i Tyskland,
            och kommissionens ordförande Jacques Santer nu också går in på
            den frågan att man måste samarbeta mera för att klara arbetslösheten.
          </note>
          <note xml:id="i-e593839456d54127-0">
            EU-96-kommittén är en självständig kommitté
          </note>
          <note xml:id="i-f313e83ddd1007bb-0">
            som har erhållit betydande generöst ekonomiskt stöd från regeringen.
            Det borde gå att göra egna oberoende utvärderingar om man så önskar
            i den kommittén.
          </note>
          <note xml:id="i-ea03aff4fddcd706-0">
            Anf. 115 STEN TOLGFORS (m)
          </note>
          <note xml:id="i-422ebed5ead72740-0">
            Herr talman! Att det finns andra politiker än Mats
          </note>
          <note xml:id="i-a9d9fe50e403dd98-0">
            Hellström som är intresserade av sysselsättningsfrågor har väl
            ingen betvivlat. Men nu gällde det en konkret fråga om sysselsättningsunionen,
            som den här regeringen faktiskt gått till val på, och där det
            inte finns mer än ett tresidigt dokument att ta del av. Kejsaren
            är naken.
          </note>
          <note xml:id="i-df3c4440086b09af-0">
            EU-96-kommittén, som i enhällighet - jag vill poängtera detta
            - har sagt att den inte kan utreda detta eftersom det inte finns
            underlag, har fått lämna detta vidare till den s.k. EMU-utredningen.
            Den skall försöka ta fram ett underlag till maj månad. Då har
            regeringskonferensen inletts. Därmed har hela tiden för debatt,
            genomlysning och analys av det påstådda regeringsförslaget helt
            försvunnit.
          </note>
          <note xml:id="i-8720b02c10952443-0">
            Jag vidhåller min uppfattning: Detta är djupt tragiskt, inte
            minst ur demokratisk synvinkel, därför att det inte har kunnat
            pågå någon debatt i Sverige om vad detta förslag från regeringen
            skulle kunna innebära för Sverige och för Europa. Jag är rädd
            att det kommer att slå tillbaka mot EU och inte mot regeringen
            i slutändan när människors besvikelse slår till.
          </note>
          <note xml:id="i-7792bc98a11b1637-0">
            Anf. 116 Statsrådet MATS
          </note>
          <note xml:id="i-bfa58768d6b893ff-1">
            HELLSTRÖM (s)
          </note>
          <note xml:id="i-bb9a8188f5d40bf3-0">
            Herr talman! Det är tvärtom så att få av de frågor som har diskuterats
            i det förberedelsearbete som har varit inför den regeringskonferens
            som skall börja under denna vår har genomlysts så mycket, och
            det svenska underlaget har väckt mycket stort intresse hos de
            andra. Självfallet är det i det skedet just en promemoria, där
            man benar upp problemställningen och ser vilken typ av europeiskt
            samarbete det handlar om, som skall läggas fram.
          </note>
          <note xml:id="i-5892979868ea4ce4-0">
            När väl förhandlingen börjar, alltså fr.o.m. mars, kommer vi
            liksom de andra regeringarna att lägga fram de formella förslagen
            och positionerna. Det kommer i det skedet. Det gäller i denna
            fråga för vår regering liksom för alla andra regeringar. Då kommer
            vi också naturligtvis tillsammans med andra regeringar att arbeta
            för att sysselsättningen kommer upp ordentligt på dagordningen.
          </note>
          <note xml:id="i-4b8c19eaab462daa-0">
            Det är faktiskt inte med EU-96-kommittén som den svenska regeringen
            skall förhandla, utan med de andra regeringarna. EU-96-kommittén
            har utomordentliga möjligheter att själv ta fram underlag om man
            så önskar. Om moderaterna sedan inte är intresserade av att ta
            upp sysselsättningsfrågan utan vill lägga dimridåer kring sitt
            ointresse är det en helt annan sak.
          </note>
          <note xml:id="i-939d2973e021e78c-0">
            Anf. 117 STEN TOLGFORS (m)
          </note>
          <note xml:id="i-b5dcc29263f8dc6b-0">
            Herr talman! Detta stämmer inte. Vi accepterade redan under hösten
            att kommitténs experter skulle få utreda frågan, men det har icke
            varit möjligt att precisera ett utredningsuppdrag. Det har icke
            varit möjligt att få någon villig att åta sig detta uppdrag.
          </note>
          <note xml:id="i-28efa12d8b68701e-0">
            Jag vill poängtera att det vore att uppfinna hjulet igen. EU
            arbetar som Mats Hellström vet sedan många år med ambitiösa program
            för att få fart på sysselsättningen i Europa.
          </note>
          <note xml:id="i-cd562340c73fefe8-0">
            Anf. 118 Statsrådet MATS
          </note>
          <note xml:id="i-bfa58768d6b893ff-2">
            HELLSTRÖM (s)
          </note>
          <note xml:id="i-32525288e80b0206-0">
            Herr talman! Om det inte har varit möjligt för Sten
          </note>
          <note xml:id="i-593f7b4bfcf99d56-0">
            Tolgfors att lägga fram förslag tycker jag att det vore lämpligt
            att utöva självkritik i stället för att kritisera den regering
            som faktiskt nu arbetar tillsammans med andra regeringar som visar
            ett klart intresse för att den svåra frågan om sysselsättningen
            och arbetslösheten skall tas upp på regeringskonferensen.
          </note>
          <note xml:id="i-3f120f7c88819b12-0">
            Redovisning av kostnadskonsekvenser
          </note>
          <note xml:id="i-2d79ba53d51836d8-0">
            Anf. 119 LENNART HEDQUIST (m)
          </note>
          <note xml:id="i-5e14dba1fad7babe-0">
            Herr talman! Jag har en kort fråga till finansministern. Är Göran
            Persson överens med mig om att förslag som föreläggs riksdagen
            bör vara försedda med en redovisning av kostnadskonsekvenserna?
          </note>
          <note xml:id="i-8ed0d2d1d149528e-0">
            Anf. 120 Finansminister GÖRAN
          </note>
          <note xml:id="i-fd6f2fe5c956a55e-18">
            PERSSON (s)
          </note>
          <note xml:id="i-80cdc2be99098f6e-0">
            Herr talman! Ja, det är jag.
          </note>
          <note xml:id="i-7fa271011901d2ed-0">
            Anf. 121 LENNART HEDQUIST (m)
          </note>
          <note xml:id="i-4d5535f6cbc41dfc-0">
            Herr talman! Frågan föranleds av ett förslag som inte regeringen
            utan riksdagens förvaltningskontors styrelse har förelagt riksdagen,
            som är kemiskt fritt från sådana kostnadsuppskattningar. Det gäller
            ersättningsbestämmelser m.m. för riksdagens ledamöter.
          </note>
          <note xml:id="i-57c9b99ddba45b5b-0">
            Kan jag tolka Göran Perssons svar på det sättet att det torde
            vara lämpligt för det berörda utskottet att ta fram sådana kostnadsuppskattningar
            innan riksdagen fattar beslut?
          </note>
          <note xml:id="i-0b15b074ba729272-0">
            Anf. 122 Finansminister GÖRAN
          </note>
          <note xml:id="i-fd6f2fe5c956a55e-19">
            PERSSON (s)
          </note>
          <note xml:id="i-10225dff2e09caed-0">
            Herr talman! Nu får jag verkligen passa mig.
          </note>
          <note xml:id="i-592a376d183dd28b-0">
            Riksdagens interna angelägenheter skall jag nog inte lägga mig
            i. Jag är glad att Hedquist började med den allmänt formulerade
            frågan om kostnadskonsekvenser. Hade han börjat i den andra ändan,
            med det tydliga exemplet, hade jag varit förhindrad att svara.
          </note>
          <note xml:id="i-58eae8c7c894a2ff-0">
            Barnprostitution
          </note>
          <note xml:id="i-298cf0f1c008da36-0">
            Anf. 123 ROSE-MARIE FREBRAN (kds)
          </note>
          <note xml:id="i-76ae7a14ca239803-0">
            Herr talman! Jag har en fråga till justitieministern.
          </note>
          <note xml:id="i-aea6ad615eecc27a-0">
            Barnprostitution är en världsomspännande företeelse, administrerad
            av brottslingar som har enorma finansiella tillgångar och uppenbarligen
            är bättre organiserade än polisen. De blir tydligen bättre och
            bättre på att organisera sig och anses ha blivit duktigare på
            att skapa kontaktnätverk än de flesta polismyndigheter.
          </note>
          <note xml:id="i-d392369667574edd-0">
            Vidare har norskan Ann Kristin Olsen, som leder
          </note>
          <note xml:id="i-b629c983e0511779-0">
            Interpols arbetsgrupp mot sexuella övergrepp mot barn påstått
            att polisen hittills har brytt sig mer om bilstölder än om barnprostitution.
          </note>
          <note xml:id="i-0f711ccbce00ddc5-0">
            Brister i organisation och nätskapande är naturligtvis allvarligt,
            men det tror jag säkert grundar sig på bristande prioritering.
          </note>
          <note xml:id="i-a00fc8a65cf14122-0">
            Jag undrar vad justitieministerns kommentar är till en så allvarlig
            kritik från ledaren för Interpols arbetsgrupp?
          </note>
          <note xml:id="i-68fa88760725e025-0">
            Anf. 124 Justitieminister LAILA
          </note>
          <note xml:id="i-cebe9b98a47cf8a4-7">
            FREIVALDS (s)
          </note>
          <note xml:id="i-b5e9b625d11308e4-0">
            Herr talman! Jag är inte säker på om frågan gällde det internationella
            arbetet - det totala världssamfundets sätt att arbeta med frågan
            om barnprostitution -
          </note>
          <note xml:id="i-1c2dba5dc172b2d6-0">
            eller om det var det arbete vi bedriver i Sverige. Jag väljer
            att uppfatta den så som att den gäller förhållanden i Sverige.
          </note>
          <note xml:id="i-c8a41b3a3ee46af1-0">
            Den svenska polisen ägnar dess bättre onekligen betydligt mera
            tid åt bilstölder än barnprostitution.
          </note>
          <note xml:id="i-5e83a158c3769fd7-0">
            Anledningen till det är ju att vi har mycket litet av barnprostitution,
            om än något, i Sverige. Däremot har ungefär en tredjedel av all
            brottslighet anknytning till bilar.
          </note>
          <note xml:id="i-e7d3b4b36277dc67-0">
            Barnprostitution är ett problem ute i världen. Vi i
          </note>
          <note xml:id="i-7b3db437ad49809e-0">
            Sverige, med det internationella engagemang som vi har inte minst
            när det gäller barn, har engagerat oss.
          </note>
          <note xml:id="i-5addeeb8475a0194-0">
            Jag vill i detta sammanhang påminna om att Sverige kommer att
            vara värd för en stor konferens som kommer att äga rum i Stockholm
            i augusti månad i år som rör sexuella övergrepp på barn - bl.a.
            barnprostitution.
          </note>
          <note xml:id="i-97f3485ade0f181c-0">
            Anf. 125 FÖRSTE VICE TALMANNEN
          </note>
          <note xml:id="i-bca2ac65544372f0-0">
            Därmed är frågestunden slut. Jag tackar statsråden för att de
            har velat komma hit och svara på ledamöternas frågor.
          </note>
          <note xml:id="i-f8585e8d3a0968a8-0">
            9 § Information från regeringen om kvinnorepresentation vid statliga
            styrelser
          </note>
          <note xml:id="i-db0440c68f66f782-0">
            Anf. 126 Civilminister MARITA
          </note>
          <note xml:id="i-e855abed80842636-0">
            ULVSKOG (s)
          </note>
          <note xml:id="i-e5338b6931f68d15-0">
            Herr talman! Sedan 1988 har könsfördelningen i statliga myndighetsstyrelser
            redovisats varje år för att ge riksdagen möjlighet att följa utvecklingen.
            I propositionen om jämställdhetspolitiken inför 90-talet angavs
            mål för att öka andelen kvinnor i statliga styrelser. Målen var
            30 % kvinnor till 1992 - det målet är redan uppnått - 40 % kvinnor
            år 1995 och en jämn könsfördelning 1998.
          </note>
          <note xml:id="i-5fbcbf9c9af59018-0">
            Anledningen till att jag i dag vill informera om läget är att
            redovisningen sedan starten har ägt rum i samband med att budgetpropositionen
            överlämnats i januari. Som bekant presenteras inte nästa budgetproposition
            förrän i september. Så länge kan den här nu aktuella lägesrapporten
            inte vänta. Det är alltså bakgrunden till dagens muntliga avrapportering.
          </note>
          <note xml:id="i-931279c3e3f2de83-0">
            Vad har då hänt när det gäller kvinnorepresentationen med statliga
            styrelser? Det är med glädje jag kan konstatera att vi har uppnått
            det andra etappmålet med god marginal vad gäller de centrala styrelserna.
          </note>
          <note xml:id="i-f938ed08a7e04a38-0">
            Målet var 40 % kvinnor. Den 1 juli 1995, som är mättillfället,
            fanns det 42 % kvinnor i de centrala myndighetsstyrelserna. Precis
            som föregående år är det styrelser som sorterar under Social-
            och Kulturdepartementet som ligger högst med 53 respektive 50
            %
          </note>
          <note xml:id="i-9dd85da5f05c5aa3-0">
            kvinnor i sina styrelser. Arbetsmarknadsdepartementet har ökat
            mest med 8 procentenheter. Totalt har styrelserna på central nivå
            ökat med 3 procentenheter jämfört med året innan, alltså 1994,
            dvs. från 39 %
          </note>
          <note xml:id="i-5b55f4dce5bb0d3a-0">
            1994 till 42 % 1995.
          </note>
          <note xml:id="i-73add615a385aed9-0">
            De åtgärder vi satsat på för att driva på utvecklingen är stöd
            till projektverksamhet, den årliga redovisningen till riksdagen
            och inte minst en s.k. gemensam beredning i regeringskansliet
            som helt enkelt innebär att fackdepartementens förslag till ledamöter
            i statliga styrelser måste anmälas för godkännande till regeringskansliets
            jämställdhetsenhet, och först därefter tas ärendet upp till beslut
            i regeringen.
          </note>
          <note xml:id="i-7382d6fbbc5b4295-0">
            Det är en process som visat sig vara av väldigt stor betydelse
            för utvecklingen i riktning mot ökad kvinnorepresentation. Det
            gäller på en rad områden och nivåer - alltså inte bara när det
            gäller kvinnorepresentationen i statliga styrelser.
          </note>
          <note xml:id="i-8000107ac851314e-0">
            De regionala styrelserna har dock inte hunnit lika långt som
            de centrala. Den 1 juli 1995 hade de 34 %
          </note>
          <note xml:id="i-d6c0cfe75d3e0b9c-0">
            kvinnor i sina myndighetsstyrelser. Men även i detta fall handlar
            det om en ökning med 3 procentenheter jämfört med året innan,
            dvs. en ökning från 31 %
          </note>
          <note xml:id="i-9c3d37307a7dfb5e-0">
            1994 till 34 % 1995. Jag vill i det sammanhanget nämna att regeringen
            inte har lika stora möjligheter att direkt påverka utvecklingen
            när det gäller de regionala styrelserna. De här styrelserna utses
            på annat sätt.
          </note>
          <note xml:id="i-c8abe0e331280aec-0">
            Bl.a. påverkar valutfallet sammansättningen av länsstyrelsernas
            styrelser.
          </note>
          <note xml:id="i-723adfc3b2d51b7c-0">
            Jag kan tillägga att förändringar som har vidtagits efter det
            senaste mättillfället, framför allt det faktum att länsarbetsnämndernas
            styrelser numera utgörs av hälften kvinnor och hälften män, redan
            har påverkat de regionala siffrorna i rätt riktning. Till detta
            återkommer vi vid nästa redovisningstillfälle.
          </note>
          <note xml:id="i-839fdd09b498f6ed-0">
            Sammanfattningsvis: Kvinnorepresentationen i statliga myndighetsstyrelser
            på regional nivå har sedan startåret 1988 ökat från 15 % till
            34 %, dvs. kvinnorepresentationen har mer än fördubblats. På central
            nivå har kvinnorepresentationen gått från 28 % till
          </note>
          <note xml:id="i-a84822a86e4e3d1b-0">
            42 %, vilket alltså är bättre än det uppställda målet.
          </note>
          <note xml:id="i-a6d3576003633764-0">
            Ökningen av andelen kvinnor i de centrala styrelserna hade förmodligen
            dessutom kunnat vara ännu större.
          </note>
          <note xml:id="i-29af654fb26c172e-0">
            Utvecklingen här har emellertid påverkats av vissa oklarheter
            kring myndigheternas ledningsformer.
          </note>
          <note xml:id="i-d688b09baab91bb9-0">
            Många styrelser har fått sina tidigare förordnanden förlängda
            med sex månader fr.o.m. den 1 juli 1995 i avvaktan på beslut om
            myndigheternas ledningsformer. I normala fall hade styrelserna
            nyförordnats för en betydligt längre tid. Vid nästa mättillfälle
            kommer detta säkerligen att ha gett ytterligare genomslag i kvinnorepresentationen
            när det gäller centrala statliga myndighetsstyrelser.
          </note>
          <note xml:id="i-b68c6639a4268b1d-0">
            Från forskningen och genom erfarenheter från andra länder, t.ex.
            Norge, vet vi att det är lättare att komma upp till en kvinnorepresentation
            på 30-40 %
          </note>
          <note xml:id="i-5c178dceddd1a7f1-0">
            än att komma vidare, dvs. över 40-procentsgränsen.
          </note>
          <note xml:id="i-076b9d558deb59c5-0">
            Därför är det särskilt glädjande att den här positiva utvecklingen
            för kvinnorepresentationen fortsätter och att vi nu alltså har
            kommit upp i 42 % i de centrala styrelserna.
          </note>
          <note xml:id="i-ce9097315dd83132-0">
            Själv tycker jag att jämställdhetsarbetet hittills visar vilken
            betydelse synligheten har för kvinnorepresentationen. Könsuppdelad
            statistik och öppna och synliga nomineringsprocesser tillsammans
            med en stark vilja att åstadkomma resultat leder också till förändring.
          </note>
          <note xml:id="i-6cd6441c0b2d7f14-0">
            Det betyder självfallet inte att vi kan slå oss till ro och tro
            att kvinnorepresentationen kommer att öka alldeles av sig själv.
            Framgången beror självfallet inte heller bara på regeringens insatser,
            utan detta är ett gemensamt arbete, i vilket de politiska partierna,
            arbetsmarknadens parter, m.fl. har ett stort ansvar.
          </note>
          <note xml:id="i-d56dd249a354002d-0">
            Från regeringens sida kommer vi bl.a. att fortsätta att kräva
            en ökad andel kvinnor i sådana styrelser där de är underrepresenterade.
            Det innebär att vi också i fortsättningen när vi erbjuder partierna
            en plats i en styrelse eller kommitté kommer att be om två namnförslag,
            en man och en kvinna, för varje erbjuden plats.
          </note>
          <note xml:id="i-4c28fa3dbc1647da-0">
            Anf. 127 BJÖRN SAMUELSON (v)
          </note>
          <note xml:id="i-d129d4f4bb1f369e-0">
            Herr talman! Jag tackar statsrådet för den här redogörelsen.
            Jag har en del funderingar och frågor.
          </note>
          <note xml:id="i-96a7d65567976866-0">
            En fråga är: Hur ser utvecklingen ut när det gäller kvinnorepresentationen
            i fråga om organisationer och verksamheter i samhället som är
            typiskt manligt dominerade? Har det gjorts några framsteg därvidlag
            i deras nomineringsarbete? Finns det några som så att säga utmärker
            sig i att ha uppnått en jämnare könsfördelning i sin nominering
            till platser i nämnder och styrelser? Det vore intressant att
            få veta, för på så vis kan man se om det händer något i det här
            sammanhanget.
          </note>
          <note xml:id="i-843d8c3bd59c4294-0">
            Jag vill också ställa en fråga rörande budgetarbetet och betydelsen
            av att det görs något slags jämställdhetsanalys av kommuners,
            landstings och större organisationers budgetar. Bedriver regeringen
            något arbete för att öka förståelsen för detta?
          </note>
          <note xml:id="i-95bad230cf772801-0">
            Anf. 128 Civilminister MARITA
          </note>
          <note xml:id="i-e855abed80842636-1">
            ULVSKOG (s)
          </note>
          <note xml:id="i-7701ae2af92b1473-0">
            Herr talman! Vad gäller den första frågan spelar det roll vad
            det är för typ av organisation. Från en mycket manligt dominerad
            organisation är det svårare att få fram kvinnliga kandidater.
            Det är därför vi tilllämpar principen att begära in både en kvinnlig
            och en manlig kandidat. På så vis kan vi pressa på i den här processen.
          </note>
          <note xml:id="i-85d379cfcde3d73c-0">
            Låt mig nämna ett exempel från en vanligtvis mycket manligt dominerad
            verksamhet, nämligen skogsvårdsstyrelserna. Det dräller inte av
            kvinnor inom den här sektorn. Likväl har kvinnorepresentationen
            i skogsvårdsstyrelsernas styrelser mellan 1994
          </note>
          <note xml:id="i-eb78bb3a085c1320-0">
            och 1995 ökat med 11 procentenheter. Kvinnorepresentationen är
            fortfarande låg, men det är ändå fråga om en mycket kraftig ökning.
            Så även i mycket manliga verksamheter och organisationer upptäcker
            man att det finns kvinnor att nominera när man utsätts för tryck.
          </note>
          <note xml:id="i-bc9ab9ac032e18bb-0">
            Anf. 129 BJÖRN SAMUELSON (v)
          </note>
          <note xml:id="i-be49f224caeb7fbd-0">
            Herr talman! Jag har förståelse för metoden att både en kvinnlig
            och en manlig kandidat skall föreslås, men jag kan också se problem
            med det förfaringssättet. Min fråga är: Om en organisation inte
            nominerar en kvinna och en man, avser regeringen då
          </note>
          <note xml:id="i-378c17f80a97e514-0">
            - apropå föregående debatt - att låta platserna stå tomma?
          </note>
          <note xml:id="i-145f73ac7c410a79-0">
            Det var glädjande att höra vad civilministern hade att säga om
            skogsvårdsstyrelserna. Jag känner flera kvinnor som är skogsägare,
            och jag hoppas att de blir fler.
          </note>
          <note xml:id="i-abad782eaf1ffcc6-0">
            Anf. 130 Civilminister MARITA
          </note>
          <note xml:id="i-e855abed80842636-2">
            ULVSKOG (s)
          </note>
          <note xml:id="i-ecaf22360fb4bf57-0">
            Herr talman! Jag hörde inte föregående debatt, men jag kan ju
            säga att om Vänsterpartiet bara nominerade män och regeringen
            sedan valde att låta platserna stå tomma tror jag att upprördheten
            skulle bli stor. Jag tror inte att vi kommer att agera på det
            viset.
          </note>
          <note xml:id="i-be7cbaedd8f2e0ef-0">
            Däremot kommer vi att mycket tydligt informera om hur olika partier
            och organisationer agerar, dvs. om man väljer att enbart nominera
            t.ex. män.
          </note>
          <note xml:id="i-e0b4b9d4b670a92a-0">
            Anf. 131 ROSE-MARIE FREBRAN (kds)
          </note>
          <note xml:id="i-4ae906c628ba94ad-0">
            Herr talman! Min fråga anknyter till det Björn
          </note>
          <note xml:id="i-db7ddef9a09e309d-0">
            Samuelson tog upp i sitt senare inlägg, nämligen principen att
            nominera en man och en kvinna till varje post som ett parti får
            möjlighet att besätta. Jag representerar ett parti som har denna
            ordning programfäst.
          </note>
          <note xml:id="i-c36cd3e15a1eacb2-0">
            I det kristdemokratiska jämställdhetspolitiska handlingsprogrammet
            förordar vi den typen av nomineringsförfarande, dvs. att nominera
            en kvinna och en man till varje post i statliga nämnder och styrelser.
          </note>
          <note xml:id="i-2a0f2a4573ae21d1-0">
            Självfallet nominerar vi kristdemokrater alltid på det sättet
            när vi får en förfrågan från regeringen. Uppenbarligen gör inte
            alla partier det.
          </note>
          <note xml:id="i-69308d5f2146ec59-0">
            Jag skulle vilja ha en ytterligare kommentar från jämställdhetsministern
            till detta faktum. Jag undrar också vad regeringen tänker göra
            för att försöka vinna uppslutning för den viktiga nomineringsprincipen.
          </note>
          <note xml:id="i-2a55f25d1def7f1d-0">
            Anf. 132 Civilminister MARITA
          </note>
          <note xml:id="i-e855abed80842636-3">
            ULVSKOG (s)
          </note>
          <note xml:id="i-a2aaecae2a35187e-0">
            Herr talman! Jag vill nog hävda att vi har vunnit en stor respekt
            och uppslutning kring den nomineringsprincipen. Sedan finns enstaka
            undantag och framför allt ett parti som inte riktigt fullt ut
            accepterar denna princip, men då är det det partiet, Moderata
            samlingspartiet, som mäler sig ur den gemenskap som vi andra har
            samlats kring.
          </note>
          <note xml:id="i-0af88c8d666415f5-0">
            Anf. 133 BEATRICE ASK (m)
          </note>
          <note xml:id="i-a015cbdef08ca4e0-0">
            Herr talman! Jag har några frågor. För det första skulle jag
            vilja ha något ytterligare sagt om de områden där det finns uppenbara
            problem att få en jämn nominering. Den erfarenhet som i vart fall
            har funnits tidigare har varit att i vissa typer av styrelser
            har det varit väldigt svårt. Jag skulle gärna vilja höra om det
            läget fortfarande råder och om hur det ser ut.
          </note>
          <note xml:id="i-dfbcfe546c9c9279-0">
            För det andra skulle jag gärna vilja veta hur ofta regeringen
            använder sig av möjligheten att skicka tillbaka nomineringar till
            partier därför att de nominerade har fel kön.
          </note>
          <note xml:id="i-4c5ba9cd4206e6fb-0">
            För det tredje undrar jag om statsrådet har uppfattat om det
            finns någon konflikt i något sammanhang när det gäller ambitionen
            att nå jämställdhetsmålen och de höga krav på kunnande och kompetens
            som ställs i den här typen av styrelser.
          </note>
          <note xml:id="i-30358b37aeb29cc0-0">
            Anf. 134 Civilminister MARITA
          </note>
          <note xml:id="i-e855abed80842636-4">
            ULVSKOG (s)
          </note>
          <note xml:id="i-8fd66455bcc9382a-0">
            Herr talman! Som jag uppfattade det frågade Beatrice Ask efter
            exempel på verksamheter och styrelser där det har varit knepigt
            att få fram kvinnliga kandidater. Jag tror att skogsvårdsstyrelserna
            är ett bra exempel på detta. Det är fortfarande ändock en mycket
            mansdominerad verksamhet. Man ligger ganska lågt när det gäller
            kvinnorepresentationen jämfört med andra myndighetsstyrelser.
            Likväl har man gjort en väldigt kraftig förbättring. Jag tror
            att det har att göra med att vi har satt fokus på behovet av att
            ha en stark kvinnlig representation även på detta område.
          </note>
          <note xml:id="i-59b7c1d53f9e21c8-0">
            Den andra frågan gällde om regeringen har skickat tillbaka namn
            som har nominerats av partierna om det bara har varit fråga om
            män. Jag har inte hela historien klar för mig - jag har ju inte
            varit jämställdhetsminister i mer än några månader. Men jag vet
            att vi har fört en diskussion i regeringskretsen kring detta.
          </note>
          <note xml:id="i-eacf0e5b4c946a97-0">
            Det har förekommit olika typer av kontakter med partikanslierna
            om det bara har nominerats män. Såvitt jag kommer ihåg har vi
            ju godtagit partiernas nomineringar i slutändan. Men visst har
            det förekommit kontakter, och det gäller inte bara kontakter med
            partier utan det gäller också kontakter med organisationer som
            har haft svårt att uppfylla vår önskan om både en kvinna och en
            man.
          </note>
          <note xml:id="i-a19696cf939c5bc0-0">
            Anf. 135 BEATRICE ASK (m)
          </note>
          <note xml:id="i-e765048f464f6212-0">
            Herr talman! Det är ju bra om regeringen inte har haft så stora
            bekymmer med detta. Den tidigare regeringen hade ibland det.
          </note>
          <note xml:id="i-4daa325e71798bd2-0">
            Jag tror ändå att det är lätt att hitta en del områden. Därför
            är det viktigt att synliggöra dessa. Det handlar ju faktiskt om
            den segregerade arbetsmarknaden och den segregerade utbildningen.
            Man analyserar därför problemen i ett litet längre perspektiv
            och kan behöva veta hur det ser ut.
          </note>
          <note xml:id="i-d401c34ca226403d-0">
            Det finns ju ett område som är ett bekymmer när det gäller att
            utse människor till olika poster och det handlar om landshövdingarna.
            Där var ju vi i Moderata samlingspartiet länge de enda som föreslog
            kvinnliga landshövdingar. Det kan vi väl räkna oss till godo,
            om vi nu får kritik i andra avseenden.
          </note>
          <note xml:id="i-ca4c8f91000c385f-0">
            Det är bra att vi får en redovisning så att vi fortlöpande kan
            diskutera jämställdhetsmålen och hur människor till de olika styrelserna
            utses. Jag får tacka för svaren.
          </note>
          <note xml:id="i-251126aa5f9aba11-0">
            Anf. 136 ANDRE VICE TALMANNEN
          </note>
          <note xml:id="i-4478f92fe63196ed-0">
            Då tackar vi civilministern för att hon har velat komma hit och
            informera kammaren om kvinnorepresentationen i statliga styrelser.
          </note>
          <note xml:id="i-eb48687cb71b4af5-0">
            10 § Remissdebatt
          </note>
          <note xml:id="i-a37b3117c7dfadca-0">
            Föredrogs
          </note>
          <note xml:id="i-15bf55bf862d6e8a-0">
            Skrivelse 1995/96:130 Öresundsförbindelsens ekonomi
          </note>
          <note xml:id="i-e46d289d69d0fc22-0">
            Anf. 137 PER WESTERBERG (m)
          </note>
          <note xml:id="i-048e515346d7a4f7-0">
            Herr talman! Regeringens skrivelse 130 om Öresundsförbindelsens
            ekonomi inger en del bekymmer när det gäller kostnadsfördyringen.
            Det förnekar jag inte. Även om fördyringarna ännu inte är dramatiska
            finns det all anledning att följa dem med stor uppmärksamhet.
          </note>
          <note xml:id="i-5d28809264e03589-0">
            Det som inger bekymmer är naturligtvis att många av de personer
            som ville hålla Sverige utanför det europeiska samarbetet nu också
            vill behålla vallgraven mellan Skåne och Danmark.
          </note>
          <note xml:id="i-393fcc540f359172-0">
            Initiativet till dagens debatt har de facto tagits av dem som
            motsätter sig en bro över Öresund och därmed i praktiken motverkar
            miljöförbättringar, stärkande av arbetsmarknaden och av förutsättningarna
            för konkurrenskraft för ett antal mindre och medelstora företag.
          </note>
          <note xml:id="i-ea4fa874604f944b-0">
            Det är också dessa personer som i praktiken motsätter sig förstärkandet
            av den svenska järnvägens konkurrenskraft, inte minst när det
            gäller godstraderna ut till kontinenten.
          </note>
          <note xml:id="i-c5a09d9b66403701-0">
            Det finns anledning att följa dagens utveckling på kostnadssidan.
            Det finns anledning att med stor uppmärksamhet följa att tillsynen
            på miljöområdet utövas till punkt och pricka så att de mycket
            hårda miljökrav som ställts upp också leder till de resultat som
            vi eftersträvar.
          </note>
          <note xml:id="i-60c6e513c8214046-0">
            För mig representerar Öresundsbron egentligen ingen möjlighet
            för malmöborna att lättare kunna åka till Tivoli. För mig representerar
            Öresundsbron i stället en viktig länk i svenska företags konkurrenskraft
            ute i Europa.
          </note>
          <note xml:id="i-1fac36ac55e4a5fa-0">
            De svenska små och medelstora företagen ligger ofta ocentralt
            i förhållande till sina stora avnämare runt om i Europa. Många
            av bilindustrins underleverantörer ligger grupperade runt de stora
            monteringsfabrikerna. Skall vi kunna arbeta och konkurrera från
          </note>
          <note xml:id="i-0ea034ad41f6cd7e-0">
            Sverige fordras mycket snabba och kontinuerliga förbindelser
            ner till Centraleuropa. Då går det inte att ha godstransporter
            som ligger och guppar på Östersjön under ett antal timmar, utan
            då behöver man snabba godståg med 200-400 kilometers fart och
            som kan utnyttja Öresundsbron eller någon annan förbindelse för
            att snabbt, säkert och i rätt tid kunna vara på plats vid respektive
            monteringsfabrik.
          </note>
          <note xml:id="i-3f4f9615aa8176ad-0">
            Därmed är det för tågets konkurrenskraft centralt att det finns
            en Öresundsförbindelse. Därför är det viktigt att den blir byggd,
            men den måste byggas på ett miljöriktigt sätt.
          </note>
          <note xml:id="i-2b63dca85145d8ea-0">
            De krav som har ställts upp när det gäller Öresundsbron har varit
            utomordentligt hårda. Man kan nog säga att de olika kontrollåtgärder
            som vidtas är de strängaste och hårdaste som har vidtagits i något
            liknande projekt.
          </note>
          <note xml:id="i-70a1760d5583bb66-0">
            Självfallet skall reglerna följas. Självfallet måste vi försöka
            att se till att vi även framöver kan kamma hem de miljöförbättringar
            som minskade utsläpp från färjetrafiken, de skärpta avgasregler
            för de bilar som passerar och de ökade vinster som vi kan göra
            på miljöområdet innebär. Detta bidrar till väsentligt stärkt konkurrenskraft
            för järnvägen och transporter från avlägsna delar till stora delar
            av Europa.
          </note>
          <note xml:id="i-f2b548b2efbc03a7-0">
            I dag kan man säga att transporttiden mellan Skåne och Hamburg
            är 16 timmar. Den tiden kommer att kunna reduceras väsentligt.
            Pendlingstiden från Skåne till Köpenhamnsområdet kommer att ligga
            på mycket korta tider, ner till 40 minuter. Det kommer att leda
            till att vi får en breddad arbetsmarknad där fler människor kan
            komma i arbete i rätt yrkesutövning. Därmed skapas det en välfärdsvinst.
          </note>
          <note xml:id="i-f33d4b0f914987d5-0">
            Regionen runt Öresund får ökad konkurrenskraft gentemot andra
            starka regioner ute i Europa. Just tåget får då en mycket stark
            ställning i infrastrukturen när det gäller att knyta upp stora
            delar av Danmark med södra Sverige i form av kort pendligstider,
            något som det i alla avseenden är utomordentligt angeläget att
            kunna åstadkomma.
          </note>
          <note xml:id="i-b66749d0631a3cb9-0">
            Jag förnekar inte att färjetrafiken har sin funktion att fylla
            även i framtiden, alldeles självklart. Men det finns i dag en
            tendens att man bortser från att färjetrafiken de facto har negativ
            miljöpåverkan genom de utsläpp som genereras vid trafiken över
            Öresund.
          </note>
          <note xml:id="i-ff896712b7810267-0">
            Sammanbindningen av Danmark, och i synnerhet
          </note>
          <note xml:id="i-eaa7bd7f0b5791cb-0">
            Köpenhamnsområdet, och Malmöregionen skapar just den tillväxtregion
            i södra Sverige som inte minst med hänvisning till de sysselsättningsproblem
            som finns där är utomordentligt angelägen.
          </note>
          <note xml:id="i-d148c5166eb502d8-0">
            Det blir ett effektivare utnyttjande av bostadsmarknaden. Som
            jag sade blir det en bredare arbetsmarknad men kanske inte minst
            en sammanbindning av teknik och högskolor. Det kommer att öka
            dynamiken och förutsättningarna för att uppnå en kritisk massa
            för att därmed i allt högre utsträckning komma upp på den forskningstekniska
            spetsen på toppen som är så viktigt för att försvara svensk konkurrenskraft.
          </note>
          <note xml:id="i-663a86cb4c43e3dd-0">
            Herr talman! Öresundsbron är i dag ingen fråga som skall avgöras
            av om en tillsynsmyndighet har varit tillräckligt effektiv i tillsynen
            av miljöfrågorna i samband med byggnationen eller av eventuella
            överdrag i budgeten. Det måste i stället ankomma på regeringen
            att tillse att man med mycket stor noggrannhet följer kostnadsutvecklingen,
            så att inte garantiåtagandet för det lån som skall tas upp behöver
            infrias.
          </note>
          <note xml:id="i-e1889630fda26bd8-0">
            Jag noterar att kostnadsöverdraget i dag är utomordentligt begränsat
            och att det endast marginellt förskjuter kalkylen. Men sådana
            här stora infrastrukturprojekt finns det alltid anledning att
            följa med mycket stor uppmärksamhet.
          </note>
          <note xml:id="i-9e5dc3ce467b4a05-0">
            När det gäller de omdebatterade spelen i samband med muddringarna
            finns det all anledning att ta kritiken på allvar, vilket vissa
            uttalanden redan tyder på har blivit fallet. Men det finns också
            all anledning att arbeta vidare med de positiva miljöförbättringar
            som just byggandet av Öresundsbron innebär.
          </note>
          <note xml:id="i-8b940fa1e1c848ab-0">
            Anf. 138 KERSTIN WARNERBRING (c)
          </note>
          <note xml:id="i-6b5fe90ab5013f54-0">
            Herr talman! Brokalkylen sprack, och det innan de egentliga byggarbetena
            har kommit i gång. Miljöövervakningen sprack den också, och projektets
            båda miljökonsulter har i protest hoppat av. Jag kan inte påstå
            att jag är särskilt förvånad. Inget av dessa besked kommer som
            någon överraskning för oss i
          </note>
          <note xml:id="i-d57ac2ed01e4abb9-0">
            Centerpartiet. Det är bara min blygsamhet som förbjuder mig att
            säga: Vad var det vi sade!
          </note>
          <note xml:id="i-61a9c4c5057533f1-0">
            I Öresundsbroprojektet har miljön hela tiden satts på undantag.
            Senast gällde det miljöövervakningen.
          </note>
          <note xml:id="i-b6cee25942b9f24e-0">
            Statens geologiska institut skall kontrollera sedimentspillet
            i samband med muddringen. Muddringen är en av de från miljösynpunkt
            känsligaste sekvenserna under hela byggtiden. Därför är det naturligtvis
            oacceptabelt att kontrollen inte fullföljs på föreskrivet sätt.
            En oberoende kommission bör omedelbart tillsättas för att syna
            hela projektet ur både miljömässig och ekonomisk synvinkel.
          </note>
          <note xml:id="i-fde9a90d91ca533c-0">
            Broprojektets ekonomiska glädjekalkyler håller inte. Notan för
            gigantiska byggnadsprojekt av detta slag brukar sluta på ca 50
            % mer än beräknat på grund av successiva fördyringar. Att broprojektet
            redan innan det egentliga arbetet har kommit i gång visar sig
            bli 2 miljarder eller 10 % dyrare är ytterst allvarligt.
          </note>
          <note xml:id="i-368927d62fb56f4d-0">
            Den ekonomiska bilden försöker man försköna genom att ange beloppen
            i danska kronor och ett penningvärde som gällde för fem år sedan.
            Kostnaden för kusttill-kust-delen, dvs. själva bron, är i svenska
            kronor och med dagens penningvärde uppe i närmare 20
          </note>
          <note xml:id="i-8ead2f2af814d002-0">
            miljarder. Då är alltså inte landanslutningarna på den svenska
            sidan inberäknade. Det enda säkra som man kan säga om landanslutningarna
            är att det kring dem råder total förvirring.
          </note>
          <note xml:id="i-8d2a3416c552f8da-0">
            När broavtalet mellan Sverige och Danmark slöts var uppenbarligen
            båda regeringarna så uppfyllda av förtjusning över prestigeprojektet
            som snart skulle resa sig upp ur vattnet att man fullständigt
            struntade i landanslutningarna. Att Sydvästskåne är Sveriges mest
            förorenade region, framför allt beroende på biltrafiken, var det
            ingen som funderade över. Inte heller funderade man över det oerhört
            viktiga faktum att det för svensk industri och företagsamhet är
            ett nödvändigt livsvillkor att transporter till och från
          </note>
          <note xml:id="i-87b1e78f22e5ef79-0">
            Europa kan fungera på ett smidigt sätt.
          </note>
          <note xml:id="i-e3776a48908a65c3-0">
            På den svenska sidan finns inga beslut, ingen ordentlig planering,
            ingen finansiering, ingenting som gäller i dag. I den ursprungliga
            budgeten finns 1,9
          </note>
          <note xml:id="i-8aac536609c41ae6-0">
            miljarder svenska kronor i 1990 års penningvärde för att bygga
            järnväg-motorväg från brofästet till Fosieby samt en upprustning
            av Kontinentalbanan med dubbelspår. Men ingen har brytt sig om
            att ta reda på vilka konsekvenser detta får för stadsmiljön i
            Malmö.
          </note>
          <note xml:id="i-68b706043785c823-0">
            Längs Kontinentalbanan bor drygt 10 000 personer som redan i
            dag är svårt störda av tågtrafiken. När bron öppnas medför trafikökningen
            på Kontinentalbanan så stora störningar för de kringboende att
            det enligt Koncessionsnämnden är oacceptabelt. Ärendet ligger
            hos regeringen för beslut.
          </note>
          <note xml:id="i-a6ef1826b56c5fe5-0">
            Malmöpolitiker hävdar att lösningen är att på natten tillåta
            godstrafik genom Citytunneln - den lokala tunnelbana som man nu
            tror skall lösa alla Skånes trafikproblem.
          </note>
          <note xml:id="i-3917d474c4a7bde4-0">
            Lager ständigt på väg och det logistiska synsättet med just in
            time-leveranser rimmar illa med att godstransporter skall stå
            i Malmö hela dagen i väntan på att nattetid släppas in genom Citytunneln.
            Alternativt kan de ta sig fram på Kontinentalbanan i 50 km/tim.
          </note>
          <note xml:id="i-03b3503db656e3ee-0">
            Det finns bara ett sätt att klara av den för hela landet så viktiga
            godstrafiken förbi Malmö, nämligen att bygga ett nytt yttre spår.
            Detta är beräknat till en kostnad av 2 miljarder.
          </note>
          <note xml:id="i-dd61d1676b4a0c07-0">
            Men detta, påstår planerarna, hänger ihop med
          </note>
          <note xml:id="i-70312a8ca4126cfc-0">
            Riksbangård Syd som inte kommer att bli föremål för något beslut
            förrän långt in på 2000-talet. Om man då först har byggt Citytunneln,
            beräknad till dryga 5
          </note>
          <note xml:id="i-83307c89901264e7-0">
            miljarder, ja, då finns det inga pengar kvar till något yttre
            spår. För övrigt finns det inte heller något gods att frakta på
            spåret, för det har vid det laget övertagits av lastbilstrafiken.
            Så var det med den uppmuntran gentemot tågtrafiken!
          </note>
          <note xml:id="i-6ba23faf1a6000e3-0">
            Det finns inga bra lösningar vad gäller landanslutningarna, vare
            sig för Malmö stad, för regionen eller för brokonsortiets ansträngda
            ekonomi. Den totala bristen på planering och ett detaljerat mellanstatligt
            avtal som föregripit miljöprövningen har skapat detta svåra dilemma
            som kan komma att fördyra projektet med ca 10 miljarder.
          </note>
          <note xml:id="i-0aacf1db0feaa442-0">
            Brokalkylen har redan spruckit och ytterligare ökade kostnader
            är att vänta. Avgiftsfinansieringen, som redan tidigare skarpt
            kritiserats av både det danska och det svenska riksrevisionsverket,
            kommer inte att hålla - i synnerhet inte om miljömålen samtidigt
            skall uppfyllas. I slutändan lär kostnaderna för bron komma att
            belasta statens budget.
          </note>
          <note xml:id="i-85659fa38dbe7d66-0">
            Projektet måste nödbromsas och en oberoende kommission tillsättas
            för att syna de miljömässiga och ekonomiska konsekvenserna. Med
            största sannolikhet skulle detta leda till att avtalet med Danmark
            måste omförhandlas. De avtalade landanslutningarna på den svenska
            sidan gäller ju inte längre, och den nya planeringen, eller snarare
            bristen på planering, får till följd åtskilliga miljarder i ökade
            kostnader.
          </note>
          <note xml:id="i-f825abfd990d6bc8-0">
            Hela broprojektet är ett dårskapens projekt som också skall ses
            i ljuset av den pågående saneringen av statens budget. T.ex. har
            riksdagen på regeringens inrådan beslutat att vi inte har råd
            att avsätta futtiga
          </note>
          <note xml:id="i-ef60b4d56015388d-0">
            300 miljoner för alla de enskilda vägar som är en förutsättning
            för fungerande kommunikationer i stora delar av vårt land. T.ex.
            måste Socialdepartementet spara några miljoner, förmodligen genom
            att avskaffa de personliga assistenter som är en förutsättning
            för att många gravt handikappade skall kunna leva ett någorlunda
            värdigt liv. Samtidigt tillåter sig regeringen och andra betongpolitiker
            att i mångmiljardrullningar spela hasard med svenska folkets pengar
            och med miljön för ett förlegat prestigeprojekt i betong som dessutom
            är en usel trafiklösning.
          </note>
          <note xml:id="i-982095c5adee088a-0">
            Herr talman! Skammens rodnad borde färga dessa politikers kinder
            i dag.
          </note>
          <note xml:id="i-f7db24884aea1efc-0">
            Anf. 139 PER WESTERBERG (m) replik
          </note>
          <note xml:id="i-3716132aa7e11e52-0">
            Herr talman! Den kostnadsfördyring som har kommit är mycket begränsad,
            men den skall självfallet mötas med mycket stor respekt och mycket
            stor vaksamhet. Jag vill notera att Öresundsbron byggs för privata
            pengar med statlig garanti. Den skall finansieras av dem som trafikerar
            bron. Den skall kunna skapa ett konkurrenskraftigt svenskt järnvägsnät
            och är därmed central för de svenska mindre och medelstora företagens
            förmåga att konkurrera ute på kontinenten.
          </note>
          <note xml:id="i-4e301c5a9cf5d820-0">
            Den skall ge snabba och bra transporter och självfallet även
            klara bra miljökrav.
          </note>
          <note xml:id="i-5b528dc2cdd327ca-0">
            Den miljöprövning som har skapats kring Öresundsbron är unik
            i Sverige. Då skall vi också låta tillsynsmyndigheterna se till
            att miljökraven följs.
          </note>
          <note xml:id="i-562a580b591b4c37-0">
            Man skall inte obstruera fattade beslut och låta riksdagen ta
            över myndigheternas hantering av det som åligger dem. Vi skall
            granska myndigheterna. Vi skall inte sätta oss i deras ställe.
          </note>
          <note xml:id="i-58e4f2d2bdd33b63-0">
            Herr talman! För mig är detta centralt: Sysselsättning, konkurrenskraft,
            konkurrenskraftiga tåg och därmed bra miljö.
          </note>
          <note xml:id="i-1df414593403db2e-0">
            Anf. 140 KERSTIN WARNERBRING (c)
          </note>
          <note xml:id="i-f1e86653b34e1c94-0">
            replik
          </note>
          <note xml:id="i-2ffb1787d1a9c812-0">
            Herr talman! Jag är rädd att jag måste säga att Per
          </note>
          <note xml:id="i-40b911b0b09668bd-0">
            Westerberg nog har missuppfattat Öresundsbrons betydelse för
            företagsamheten i Sverige. Alldeles nyligen har två doktorander
            vid Lunds universitet skrivit en doktorsavhandling omkring detta
            ämne. De har under hela förberedelsetiden visat att det över huvud
            taget inte finns någon som tänker använda
          </note>
          <note xml:id="i-359c22b9494e8213-0">
            Öresundsbron för att skicka gods till Europa på.
          </note>
          <note xml:id="i-c873e2d16ec2d28c-0">
            Detta beror på flera olika saker. Europas karta har ritats om
            sedan projektet startade på allvar och Öresundsbron började byggas.
            Europa ligger numera längre österut än förut, något som de flesta
            torde ha uppmärksammat.
          </note>
          <note xml:id="i-7dc4607be2e04b36-0">
            Malmöregionen är en svår propp för godstrafiken.
          </note>
          <note xml:id="i-d1421d5e97297703-0">
            Det är det jag vill belysa. Det är oerhört viktigt att vi kan
            lösa det fruktansvärda problemet runt Malmö. Det blir fullständigt
            omöjligt att ta sig förbi Malmö med dessa godståg som skall ner
            till Europa - och för övrigt går alltså närmaste väg till Europa
            via Trelleborg och Ystad.
          </note>
          <note xml:id="i-00337d4c8b411b3c-0">
            Inte nog med proppen i Malmöregionen. Vi har också det faktum
            att godståg som åker över Öresundsbron via Danmark får en 17 mil
            extra lång sträcka. Sedan hamnar de bara i trafikinfarkten runt
          </note>
          <note xml:id="i-281fd97f69879046-0">
            Hamburg. Inte heller detta är, som jag sade, något som de som
            skickar gods till Europa är speciellt intresserade av med tanke
            på just in time-logistiken. För företagsamheten verkar inte denna
            bro speciellt intressant eller spännande att använda.
          </note>
          <note xml:id="i-00bc32fa08a333c6-0">
            För övrigt måste jag fråga Per Westerberg: Om nu den här bron
            är en så otroligt bra affär, varför behövs då statsgarantierna?
            Är Per Westerberg beredd att ställa upp på vårt förslag att dra
            tillbaka statsgarantierna.
          </note>
          <note xml:id="i-598a0ad177324893-0">
            Anf. 141 PER WESTERBERG (m) replik
          </note>
          <note xml:id="i-2588024dfc30e028-0">
            Herr talman! Ingångna avtal skall hållas. Det gäller även för
            politiker och för Sveriges riksdag. Självfallet skall garantier
            ligga kvar som en gång har lämnats. Avgifter för garantier skall
            självfallet betalas i den mån de uppkommer.
          </note>
          <note xml:id="i-c76856c8afdcf6a8-0">
            Sedan är jag något förvånad över att Centerpartiet har denna
            långa plädering för gods på lastbil. Det är något uppseendeväckande
            om det är det man vill satsa på ur miljösynvinkel. För mig är
            det centralt att vi, om vi skall klara godsproblemen och trafikansamlingen
            i
          </note>
          <note xml:id="i-aeaae0d094aa0b76-0">
            Europa under kommande årtionden, får fungerande, snabba järnvägsförbindelser.
            Öresundsbron är naturligtvis en mycket central del i detta.
          </note>
          <note xml:id="i-da759bc05a1c57e0-0">
            Det är miljömässigt utomordentligt viktigt att vi klarar detta.
            Det är samtidigt väldigt viktigt för svenska företag. Jag har
            träffat ett stort antal företag som behöver de snabba och säkra
            transporter ner till Europa som bl.a. snabba godståg kan innebära.
          </note>
          <note xml:id="i-d39c4fb59fa4a190-0">
            Med tanke på breddningen av arbetsmarknad, utbildningsmarknad
            och bostadsmarknad runt Öresund är detta självfallet en mycket
            viktig regional fråga.
          </note>
          <note xml:id="i-bb785045cb7b04ff-0">
            Det handlar om att utveckla denna region som faktiskt träffats
            ganska illa under senare år.
          </note>
          <note xml:id="i-dab3270993d34324-0">
            Anf. 142 KERSTIN WARNERBRING (c)
          </note>
          <note xml:id="i-f1e86653b34e1c94-1">
            replik
          </note>
          <note xml:id="i-832b7f4131497ef5-0">
            Herr talman! Det är alldeles uppenbart att Per
          </note>
          <note xml:id="i-4c8ee445bee8f649-0">
            Westerberg är mer intresserad av att till varje pris försvara
            sin del i detta betongprojekt som egentligen inte behövs än av
            att lyssna på fakta och på vad andra säger.
          </note>
          <note xml:id="i-75646071880457bd-0">
            Jag tror över huvud taget inte att det finns någon i den här
            salen som har hört mig säga att jag vill uppmuntra lastbilstrafik.
            Jag sade precis tvärtom. Det är alltså fortfarande så att man,
            för att lösa problemet med godstransporterna till Europa, måste
            lösa problemet med landanslutningarna runtomkring Malmö.
          </note>
          <note xml:id="i-5fdcf8a77472adea-0">
            Det skrivna avtalet mellan Danmark och Sverige stämmer inte längre.
            Alltså vore det absolut vettigaste för att få till stånd bra och
            fungerande godstransporter på järnväg till Europa helt enkelt
            att omförhandla detta avtal. Vi på den svenska sidan skall inte
            behöva stå fullständigt ensamma med alla dessa kostnader.
          </note>
          <note xml:id="i-0eb5a0c94abf8359-0">
            Den tid på 16 timmar som det, som Per Westerberg talade om i
            sitt huvudanförande, i dag tar att komma till Europa med gods,
            finns det ingen möjlighet att minska via bron. Däremot går det
            via färjetransporter. Tåg och färjetransport från Trelleborg direkt
            till Tyskland kommer med de nya snabbfärjorna att ta fyra timmar.
            Det kallar jag säkra, snabba, just in time-transporter med svenskt
            gods för exportnäringen.
          </note>
          <note xml:id="i-cc1c046eccc7880d-0">
            Det är det vi måste satsa på. Följaktligen kommer vi att behöva
            en omförhandling för att få detta att fungera ekonomiskt för Sverige.
          </note>
          <note xml:id="i-7f6c3e457d593502-0">
            Anf. 143 HANNA ZETTERBERG (v)
          </note>
          <note xml:id="i-b5ef14ccc6b0c276-0">
            Herr talman! Jag har nu läst regeringens skrivelse om Öresundsbroförbindelsen
            och ekonomin. Jag tänker i dag diskutera just ekonomin. När det
            gäller miljöfrågorna kring det här projektet har Vänsterpartiet
            tidigare vid ett flertal tillfällen framfört kritik. Vi har också
            tidigare avfärdat hela projektet endast på grund av miljöfrågorna.
          </note>
          <note xml:id="i-2b95bf7c8967cd10-0">
            Jag tänker dock fortsätta att bolla litet med siffror, precis
            som Kerstin Warnerbring gjorde före mig. Jag tror att det är viktigt
            att vi från början diskuterar samma siffror. Därför vill jag räkna
            om litet.
          </note>
          <note xml:id="i-1dc179409a939a20-0">
            Kostnaden för kust-till-kust-delen, som är en del av projektet,
            beräknar regeringen i sin skrivelse till 14
          </note>
          <note xml:id="i-7cb4f2ed7d595294-0">
            miljarder. Då är värdet, precis som Kerstin Warnerbring sade
            tidigare, i danska kronor, och i 1990 års penningvärde. Med hjälp
            av Öresundskonsortiet har vi räknat om siffran, och den hamnar
            i dagens penningvärde på 19 eller 20 miljarder svenska kronor.
          </note>
          <note xml:id="i-8f8e38f53ebdffac-0">
            Om vi går över på nästa del av projektet, nämligen de svenska
            landanslutningarna, redovisas i skrivelsen en totalsumma på 1,9
            miljarder svenska kronor. Den summan är beräknad utifrån prisnivån
            och värdet på kronan från juli 1990. Om vi i stället räknar med
            dagens penningvärde hamnar vi på en summa på ungefär 2,3 miljarder.
          </note>
          <note xml:id="i-640d28f6e584134a-0">
            Den sista biten av projektet ligger på den danska sidan. Där
            beräknas summan till 6,7 miljarder svenska kronor i dagens penningvärde.
            Den totala summan skulle alltså bli ungefär 27 miljarder kronor.
            Varför pratar vi inte om den summan när vi diskuterar Öresundsbron,
            för det gör vi ju inte? Det är en konkret fråga.
          </note>
          <note xml:id="i-95d48626d10185b7-0">
            Om vi går vidare i resonemanget så har Riksrevisionsverket 1994
            räknat ut att den genomsnittliga fördyringen av infrastrukturprojekt
            på vägsidan varit ungefär 86 %. För järnvägar har fördyringen
            varit ungefär 20 %. Om jag verkligen är försiktig och räknar med
            en fördyring för hela detta projekt med bara
          </note>
          <note xml:id="i-6de096b1eb74120f-0">
            20 %, innebär det en fördyring med 5,4 miljarder kronor. Totalsumman
            hamnar då på 32-33 miljarder svenska kronor i dagens penningvärde.
          </note>
          <note xml:id="i-61364c589f9fbc34-0">
            När det gäller räntekostnaden för projektet räknar konsortiet
            med en totalskuld på 30 miljarder kronor år
          </note>
          <note xml:id="i-ec78ccdb9fa858d7-0">
            2000, om inget ytterligare försämrar situationen. Inklusive en
            trolig fördyring blir summan i stället 40
          </note>
          <note xml:id="i-b78feb3920e70d14-0">
            miljarder kronor. Kan kommunikationsministern bekräfta att projektet
            i Öresundsregionen troligtvis kommer att kosta runt 30-40 miljarder
            kronor? Det är min slutsats efter det att jag fört ihop de olika
            delprojekten, lagt ihop summorna till en totalsumma och haft kontakter
            med Öresundskonsortiet.
          </note>
          <note xml:id="i-b1089be48d9151ef-0">
            Jag undrar vad vi skulle ha kunnat göra med pengarna i stället.
            Det är ganska uppenbart att pengarna skulle kunna göra nytta på
            andra områden. Utan att fördjupa mig alltför mycket i vad de skulle
            kunna användas till kan jag nämna några områden. Vi kan ta en
            diskussion om avvecklingen av kärnkraften. Vi kan satsa på forskning
            kring miljöfrågor. Vi kan bygga upp Sveriges ekonomi genom att
            stötta kommunuer osv. Att prioritera ett bygge av den här storleken
            inom vägtrafiken i dagens läge är inte bra. Vi borde inte prioritera
            en så här stor infrastruktursatsning. Sveriges ekonomi är fortfarande
            i kris, arbetslösheten är fortfarande alldeles för hög. I en sådan
            situation är det ytterst viktigt att vi satsar de pengar som vi
            har på rätt projekt. Att skuldsätta denna region med 30-40 miljarder
            kronor för ett onödigt projekt är faktiskt ett hot mot en varaktig
            sysselsättning. Vi har dessutom inte råd med det här projektet.
          </note>
          <note xml:id="i-b1cba517b027e6bd-0">
            Frågan är alltså: På vilket sätt skall vi använda dessa 30-40
            miljarder för att bäst gynna svensk tillväxt, om man nu vill diskutera
            det, eller en varaktig sysselsättning?
          </note>
          <note xml:id="i-e09d983a20953523-0">
            Öresundsbron blir en regional förbindelse. I princip kommer ingen
            internationell trafik att använda sig av bron. Åkerinäringen har
            räknat ut att det blir en ökad transportsträcka på 20 mil. Det
            är den siffra som jag har hört, men det är möjligt att det är
            17 mil. Det spelar inte så stor roll om det är 17 eller 20 mil.
          </note>
          <note xml:id="i-497f230daae58bc2-0">
            Det är den regionala trafiken som kommer att finansiera projektet,
            om allt går som det är tänkt, genom avgifter. Om det går snett
            är det den danska staten och den svenska staten som står för garantierna.
          </note>
          <note xml:id="i-64f125e6578786a7-0">
            Därför borde vi titta litet närmare på finansieringen, dvs. beräkningen
            av antalet bilar som kan tänkas passera över sundet via bron.
            Enligt de trafikprognoser som gjorts kommer trafiken att omfatta
            6 400 personbilar och 1 000 lastbilar per dygn år 2000 när bron
            beräknas vara klar. I proposition 1990/91:158 har regeringen i
            stället avrundat uppåt utan motivering och anger en totaltrafik
            på 8 000-10 000 fordon per dygn.
          </note>
          <note xml:id="i-a21d2becedee06b9-0">
            Även brons negativa miljöpåverkan har naturligtvis ekonomiska
            effekter. Vägverket bedömer enligt sin årsredovisning 1994 att
            utsläppen av koldioxid från vägtrafiken kommer att öka med 8 %
            från 1994
          </note>
          <note xml:id="i-dd38fc73b3dd19ab-0">
            till år 2000 - detta tvärtemot riksdagens mål och svenska åtaganden
            vid t.ex. Riokonferensen. Att åtgärda detta blir naturligtvis
            dyrare om man bygger fler motorvägar och räknar med en ökad vägtrafik.
          </note>
          <note xml:id="i-5c82d1e4ecec0e29-0">
            Och konsortiet räknar med en ökad trafikvolym på
          </note>
          <note xml:id="i-f05248185202323d-0">
            1,7 %, vilket ur miljösynpunkt inte kan accepteras.
          </note>
          <note xml:id="i-a5d4b91328f137a3-0">
            Med andra ord förstärker Öresundsbrobygget framtida konflikter.
            Möjligheten att nå de miljömål som vi redan har beslutat om och
            som sannolikt kommer att behöva skärpas ytterligare försvåras
            och fördyras av t.ex. stora satsningar på vägbyggen som förutsätter
            ökad biltrafik. Att stabilisera koldioxidutsläppen och sedan minska
            dem efter år 2000 kommer att bli svårt om vi inte tar dessa målsättningar
            på allvar redan nu.
          </note>
          <note xml:id="i-59f5ccf2218de172-0">
            De senaste utredningarna kring trafik, miljö och klimathot pekar
            på att bränslepriserna måste höjas kraftigt och att vägtrafiken
            inte får öka. Snarare skall vägtrafiken minska kraftigt. Det blir
            en svår konfliktsituation. Att i detta läge finansiera ett brobygge
            med trafikavgifter verkar inte speciellt lyckat.
          </note>
          <note xml:id="i-063f77e001b06254-0">
            Såvitt jag vet har miljöminister Anna Lindh för inte alls så
            länge sedan ganska klart och tydligt sagt att vi måste höja bensinpriserna,
            att bilismen måste minska.
          </note>
          <note xml:id="i-c3d9c3615e8d5a74-0">
            Varför skall vi då bygga en fyrfilig motorvägsbro för 5 000 fordon
            per dygn - det är kapaciteten? Kan ni åtminstone inte nöja er
            med en tvåfilig bro som räcker för 2 000 fordon? Jag tror inte
            att vi kommer upp till ens den trafikmängden på bron.
          </note>
          <note xml:id="i-eb9f708810d48cee-0">
            Till sist vill jag ställa en fråga: Tror ni att de människor
            som bor i Öresundsregionen hade byggt bron om de hade fått bestämma
            vad man skulle göra med pengarna? Det tror inte jag.
          </note>
          <note xml:id="i-d867eab78992c8cd-0">
            Anf. 144 PER WESTERBERG (m) replik
          </note>
          <note xml:id="i-935f9b32d4d09947-0">
            Herr talman! Det gäller pengar som inte finns i dag. Det är inga
            pengar som riksdagen utan vidare disponerar, utan det är de som
            skall trafikera bron som skall betala. Vad Hanna Zetterberg med
            andra ord säger är att hon vill göra en speciell uttaxering på
            ett stort antal miljarder av ett antal människor runt
          </note>
          <note xml:id="i-b683af9a8bb040ae-0">
            Öresund. Pengarna skall sedan användas till det ena eller det
            andra tillväxtmålet eller till miljöinvesteringar.
          </note>
          <note xml:id="i-84ebd29cc3b90c34-0">
            Jag noterar att Hanna Zetterberg vill ha en kraftig minskning
            av vägtrafiken. Det räcker med en stabilisering eller mera bränsleeffektiva
            bilar för att kunna klara en del av målen. Det går definitivt
            inte med någon förtida kärnkraftsavveckling.
          </note>
          <note xml:id="i-7fe94405a1b3c951-0">
            Jag noterar vidare att upphandlingar i samband med Öresundsbroprojektet
            sker med bindande anbud.
          </note>
          <note xml:id="i-18660b1b5ade91ef-0">
            Det är någonting man borde göra i betydande högre grad när det
            gäller Vägverket och Banverket för att kunna få ned kostnaderna
            och även få kontroll över kostnaderna. Det är konsortiet som får
            betala sina kostnader via vägtrafikavgifter. Miljömålen skall
            uppnås vad gäller bron och andra beslut som riksdagen har fattat.
            Det är en lång rad åtgärder - bränsleeffektivare bilar och ett
            antal andra saker - som måste vidtas. Självfallet måste vi klara
            vår kraftförsörjning på ett miljömässigt riktigt sätt. Att förstöra
            konkurrenskraften för svenskt näringsliv undandrar möjligheten
            att möta framtidens problem. Att förstöra möjligheterna för en
            samordnad arbetsmarknad i Öresundsregionen med bättre sysselsättning,
            bättre samarbete mellan högskolorna och därmed även bättre möjligheter
            att ta till vara resurserna - det är inte så man möter framtidens
            problem. Det gör man inte genom att sätta stopp och ta steg tillbaka.
            Det är egentligen en sann reaktionär politik att säga nej till
            allting och tro att problemen löser sig.
          </note>
          <note xml:id="i-f9b76716b9a1dc77-0">
            Anf. 145 HANNA ZETTERBERG (v) replik
          </note>
          <note xml:id="i-0b93dec37eb40ed6-0">
            Herr talman! Det var ganska uppenbart att den regionala trafiken
            kommer att bekosta bron i fråga.
          </note>
          <note xml:id="i-10cce95e5ab1efc5-0">
            Hur många bilar som kommer att färdas på bron är relativt osäkert,
            för att uttrycka det milt. Det innebär faktiskt att de människor
            som bor i regionen också är de som kommer att få betala. Det kan
            man tycka är rätt eller fel.
          </note>
          <note xml:id="i-14d9444b83953f15-0">
            Jag tycker fortfarande att man kan ställa sig frågan vad vi i
            stället skulle göra med pengarna.
          </note>
          <note xml:id="i-22bbea92543c604f-0">
            När det gäller att minska bilismen tror jag att Per
          </note>
          <note xml:id="i-b37d57d4b784ed05-0">
            Westerberg får tänka om litet. Det kommer inte att räcka med
            bilar som drar mindre bensin i framtiden.
          </note>
          <note xml:id="i-3fc9f78fdedec499-0">
            Vi behöver diskutera både bensinpriser och minskad bilism generellt
            sett. Jag hoppas att Per Westerberg kan tänka om på den punkten.
          </note>
          <note xml:id="i-98b7b44968278f8b-0">
            I fråga om konkurrens fick Per Westerberg i en tidigare replik
            av Kerstin Warnerbring ett tydligt svar på hur det här påverkar
            konkurrensen, hur åkerinäringen ser på bron och hur den kommer
            att använda sig av bron. Jag tror att det räcker med det.
          </note>
          <note xml:id="i-b329b4b691a57312-0">
            Anf. 146 PER WESTERBERG (m) replik
          </note>
          <note xml:id="i-b4a851b820285023-0">
            Herr talman! Vi är tillbaka vid att pengarna inte finns. Det
            finns inte i statskassan pengar som svenska riksdagen kan disponera
            och skänka ut åt det ena eller andra hållet. Det är de som eventuellt
            skall nyttja bron som skall betala för den. Därmed får vi in pengarna.
          </note>
          <note xml:id="i-0846ebb50729cb3a-0">
            Byggs det ingen bro, kommer inga pengar in, om det inte införs
            specialskatter för just Öresundsområdet.
          </note>
          <note xml:id="i-acf20411ca0fdb29-0">
            Där är ånyo upphandlingen effektiv. Därmed får man kontroll över
            kostnaderna och även kontroll över möjligheterna att klara bra
            förbindelser.
          </note>
          <note xml:id="i-2111ed13bfeafa94-0">
            Jag är fortsatt förvånad över att de som anser sig vara mera
            miljövänner än andra numera är så väldigt känsliga för åkerinäringen
            och så rädda för att järnvägen skall få snabba, bra och effektiva
            konkurrensförutsättningar när det gäller både persontransporter
            regionalt och fjärrgodset, som ju det här öppnar för steg för
            steg. Det ger dessutom god kapacitet.
          </note>
          <note xml:id="i-7732b0649bf25cd0-0">
            När det gäller miljömålen och fordonen tillhör jag dem som inte
            tror att det finns någon stor nedgång i bilismen i sig att vinka
            på; då slutar ju vårt samhälle att fungera. I stället handlar
            det om bränsleeffektiva bilar och om att stegvis arbeta med andra
            alternativa energikällor för bilar för att kunna klara ett väl
            fungerande samhälle, där vi har en tillväxt i ekonomin och där
            vi klarar välfärden och därmed vår ekonomi. Det kan vi knappast
            åstadkomma genom att dramatiskt minska bilismen och stoppa broar
            samtidigt som vi tror att vi bara genom att sitta i vårt lilla
            Sverige klarar alla problem.
          </note>
          <note xml:id="i-bac3ba1b6623d7b9-0">
            Anf. 147 HANNA ZETTERBERG (v) replik
          </note>
          <note xml:id="i-b67387d7974f8f7e-0">
            Herr talman! Naturligtvis handlar det också om att ha bensinsnåla
            bilar, men vi behöver seriöst och allvarligt också titta på detta
            med en minskad bilism. Jag tror inte ett dugg att Sverige blir
            ett u-land om vi minskar bilismen.
          </note>
          <note xml:id="i-143b1cdcb85522f9-0">
            Sveriges budgetunderskott är relativt stort, och jag tycker att
            vi skall diskutera det. Jag tycker inte att vi har råd med den
            här bron. Vi har inte råd med den från ett ekonomiskt perspektiv,
            och framför allt har vi inte råd med den från ett miljöperspektiv.
            Hur täcker vi miljökostnaderna för bron? Det tycker jag är ett
            intressant sätt att diskutera detta.
          </note>
          <note xml:id="i-e538d8904541e780-0">
            Av regeringens skrivelse framgår när det gäller kostnaderna för
            bron att redan nu har 715 miljoner kronor från reserven använts;
            och detta innan projektet egentligen har kommit i gång! Hur hög
            blir den här summan? Och hur mycket pengar tror Per Westerberg
            att vi får in genom bilavgifter på bron? Det är ju ytterst osäkert
            hur många bilar som över huvud taget kommer att färdas över bron.
            Den diskussionen måste vi ta.
          </note>
          <note xml:id="i-0ff66436d69a5b40-0">
            Anf. 148 ELISA ABASCAL REYES (mp)
          </note>
          <note xml:id="i-cb35cc3a89805052-0">
            Herr talman! Jag tackar Centerpartiet och Vänsterpartiet för
            bra redogörelser, men jag vill kommentera Moderaternas inställning
            i den här debatten redovisad av Per Westerberg. Bron beskrivs
            ju nästan som en mirakelkur. Den är bra mot allt. Det handlar
            då om att förbättra utbildningssituationen och bostadssituationen
            och om att lösa arbetslöshetsproblemen och problemen för svensk
            konkurrenskraft osv.
          </note>
          <note xml:id="i-dc7ea0f793f7357c-0">
            Men är inte denna bro en aning överreklamerad?
          </note>
          <note xml:id="i-fcbf83ed400dca5b-0">
            Miljöpartiet tog initiativ till den här remissdebatten utifrån
            de uppgifter som redovisas i skrivelsen om
          </note>
          <note xml:id="i-5e89b0da0c2c87a2-0">
            Öresundsförbindelsens ekonomi men också utifrån det faktum att
            två personer som haft nyckelpositioner inom konsortiet när det
            gäller arbetet med miljökontrollen inte längre kan fortsätta med
            sitt uppdrag på grund av bristande miljöhänsyn. Jag återkommer
            till detta.
          </note>
          <note xml:id="i-99b269c303529d72-0">
            Sista gången Öresundsbron behandlades av trafikutskottet beställde
            riksdagen en uppföljning av broprojektets ekonomiska utveckling.
            Brons ekonomiska kalkyler har vid ett flertal tillfällen kritiserats
            och ifrågasatts inte minst i denna kammare av Miljöpartiet och
            andra brokritiker.
          </note>
          <note xml:id="i-74bada7d70332472-0">
            Med tanke på hur mycket pengar det egentligen rör sig om är det
            synnerligen viktigt att riksdagen nu tar sitt ansvar för projektet
            och dess utveckling.
          </note>
          <note xml:id="i-876f945c920eeb60-0">
            Vad sägs då i regeringens skrivelse? Jo, man konstaterar att
            projektet hittills överskridit sin budget med mer än 2 miljarder
            svenska kronor enligt den reviderade budgeten. En viktig anledning
            är att entreprenörskostnaderna varit betydligt högre än man trott.
            I det här sammanhanget är det inte det minsta roligt att säga:
            Vad var det vi sade? Vi som har kritiserat bron har gjort det
            just därför att vi redan från början befarade en ekonomisk vansinnesspiral
            med broprojektet.
          </note>
          <note xml:id="i-cf72387e8b9df2fb-0">
            Många år återstår innan bron är färdig, så vem vet hur mycket
            brons kostnader kommer att öka?
          </note>
          <note xml:id="i-8bcffde08746e1f5-0">
            Riksdagen har bemyndigat regeringen eller myndighet underställd
            regeringen att teckna statliga kapitaltäckningsgarantier, solidariskt
            med Danmarks regering, till konsortiet - främst som en bokföringsteknisk
            fråga.
          </note>
          <note xml:id="i-57a7c9003cabe571-0">
            I skrivelsen kommenteras känsligheten i de brokalkyler som ligger,
            där även små faktorer kan innebära väsentliga förändringar i brons
            ekonomi. Är det rimligt att fortskrida med projektet under de
            omständigheterna?
          </note>
          <note xml:id="i-637e720057e2bb54-0">
            Enligt avtalet mellan Sverige och Danmark och enligt det beslut
            i frågan som fattats i Sveriges riksdag skall bron inte bli en
            börda för skattebetalarna. Med nuvarande kostnadsutveckling är
            dock hotet, om ett avtal på denna punkt inte följs, direkt överhängande.
          </note>
          <note xml:id="i-69211501cd917f40-0">
            Också Danmarks industriminister har uttalat att bron i framtiden
            antagligen ankommer på skattebetalarna.
          </note>
          <note xml:id="i-6a823ce53875a681-0">
            Om riksdagen låter 2 miljarder kronor, som visserligen inte finns
            i statskassan, obehindrat galoppera i väg i detta skede undrar
            jag om allt om prat om kris och budgetunderskott bara är just
            prat och påhitt den dagen staten möjligtvis tvingas lösa in och
            infria de kapitaltäckningsgarantier som man utfäst.
          </note>
          <note xml:id="i-c0eb539cb4d84930-0">
            I och med Sveriges medlemskap i EU har Öresundsbron nu officiellt
            klassats som en länk av betydelse för de transeuropeiska nätverken
            och därmed fått ekonomiskt stöd. Detta ekonomiska stöd är dock
            inte garanterat fortsättningsvis och beskrivs i regeringens skrivelse
            enligt följande:
          </note>
          <note xml:id="i-05cfe6bad9f1b883-0">
            "Öresundsbrokonsortiet anser det möjligt att kunna erhålla EU-bidrag
            för sin del av projektet om minst
          </note>
          <note xml:id="i-9621864a0a63f19b-0">
            250 miljoner danska kronor." Denna post är t.o.m.
          </note>
          <note xml:id="i-8871f092a39a65d9-0">
            angiven i den s.k. reviderade budgeten. Men de antaganden konsortiet
            gör i frågan kan inte vara ett vettigt beslutsunderlag för riksdagen.
            Redan i detta skede har en stor del, närmare tre fjärdedelar,
            av reserven använts. Bara den generella reserven kvarstår. Om
            mera medel måste tas i anspråk avser regeringen att berätta detta
            för riksdagen.
          </note>
          <note xml:id="i-29f4def174396455-0">
            Enligt min och Miljöpartiets mening räcker det med nuvarande
            utveckling inte med en redovisning.
          </note>
          <note xml:id="i-a33c74d9f297c8c1-0">
            Det finns all anledning att genomföra en ekonomisk granskning
            genom en oberoende expertgrupp, något som tidigare framförts som
            krav. Vi vill framföra detta krav igen. I väntan på att en sådan
            granskning sker av broprojektets ekonomiska utveckling vill vi
            att broprojektet stoppas.
          </note>
          <note xml:id="i-cbbd01835a10bf52-0">
            Jag har gjort det förr, och jag kan göra det igen -
          </note>
          <note xml:id="i-abd9d41ea9d58dba-0">
            den hårdkokta repliken kan man tro kommer från en gammal västernfilm,
            men hör och häpna: Den kommer från ett pressmeddelande från Kommunikationsdepartementet.
            Kommunikationsminister Ines Uusmann kommenterar där och har stoppat
            utbetalningarna till kollektivtrafiksatsningarna i det berömda
            Dennispaketet till dess att finansieringsfrågan är löst.
          </note>
          <note xml:id="i-3280b2a1faedfb59-0">
            Uttalandet i pressmeddelandet rör samma pengar, fastän till Göteborgsöverenskommelsen.
          </note>
          <note xml:id="i-0d1abe451a74a6bd-0">
            Då undrar jag: Om kommunikationsministern är så bestämd när det
            gäller finansieringsfrågan, bör då inte regeringens skrivelse
            ge en indikation om att oklarheter råder angående broprojektets
            finansiering?
          </note>
          <note xml:id="i-364e4eea8f085c14-0">
            Jag vill här fråga socialdemokraterna och övriga broentusiaster:
            Är ni beredda att behandla broprojektet likvärdigt och att ställa
            hårda krav på klarheter i finansieringen i och med den reviderade
            budgetens resultat? Eller är så mycket prestige inpumpad i det
            här projektet att inga frågetecken kommer att tillåtas offentligt?
          </note>
          <note xml:id="i-7039367af0b334ca-0">
            Så till miljöfrågan, där nya fakta har framkommit.
          </note>
          <note xml:id="i-17e129694e9d5347-0">
            Björn O Gillberg, rikskändis och miljökämpe med sin osannolika
            kombination - han har ju trovärdighet hos industrin - har avsagt
            sig uppdraget som miljöansvarig för konsortiet. Anledningen är,
            uppger han, att man inte längre tar hänsyn till miljön i själva
            bygget.
          </note>
          <note xml:id="i-210ce73678bfb88f-0">
            Enligt Björn O Gillberg finns det ingen tillförlitlig mätmetod
            för att veta hur mycket slam och spill som läcker ut vid muddringen.
            Miljökontrollanterna har nekats tillgång till information. Enligt
            dem finns det ingenting som säger att muddringens spill överskrider
            den av Vattendomstolen fastställda gränsen på 5 %.
          </note>
          <note xml:id="i-1a728c323bec84dd-0">
            Björn O Gillberg och professor Carstens anger i en skrivelse
            till konsortiet att man systematiskt hindrats från att få insyn
            i verksamheten och att konsortiets ledning inte korrigerat de
            brister i miljöarbetet som miljökontrollanterna vid flera tillfällen
            påtalat. Bl.a.
          </note>
          <note xml:id="i-9054bcc2e127af76-0">
            har man inte följt det fastställda regelverket för muddringsarbetet.
          </note>
          <note xml:id="i-4f7058bac12660e9-0">
            Enligt Björn O Gillberg och professor Carstens har konsortiet
            i avtalet med den entreprenör som genomför muddringsarbetet ställt
            lägre krav än vad domstolen fastställt. Detta är enligt Miljöpartiets
            mening ytterst allvarligt. Det är illa nog att politiska församlingar
            inte når majoritet för miljöhänsyn utan att domstol måste få avgöra.
            Att domstolens beslut sedan bevisligen inte efterföljs måste tolkas
            som grov nonchalans.
          </note>
          <note xml:id="i-1a32483ba91faf52-0">
            Det är nu ytterst viktigt från trovärdighetssynpunkt att riksdag
            och regering reagerar på framkomna uppgifter. Tyvärr har riksdagen
            inte begärt någon miljöuppföljning på samma sätt som skett med
            ekonomin. Därför begär vi i Miljöpartiet, nu tillsammans med de
            andra miljöförespråkarna i brofrågan, att broarbetet omedelbart
            stoppas och förblir stoppat till dess att det noga undersökts
            hur muddringen hittills genomförts samt vilka konsekvenser den
            fått för ekosystemen och sillvandringen - för övrigt existerar
            sådan övervakningsutrustning endast på papperet.
          </note>
          <note xml:id="i-0d1e78b947381293-0">
            En oberoende kommission bör genast tillsättas och arbetet stoppas.
          </note>
          <note xml:id="i-2e72997dac357ded-0">
            Om broentusiaster inte reagerar på de relevanta uppgifter om
            missförhållanden som Björn O Gillberg och professor Carstens redovisat
            finns det all anledning att ifrågasätta sakfrågornas och faktaargumentens
            betydelse för broentusiasterna.
          </note>
          <note xml:id="i-1db0986274ea8e14-0">
            I ett pressmeddelande från Svedab kan vi läsa att konsortiet
            efter Gillbergs och Carstens avhopp förstärkt miljökompetensen.
            Men sanningen är i stället att man precis förlorat den kompetens
            som man kunnat tillvarata.
          </note>
          <note xml:id="i-99b09ab06def00b1-0">
            Avslutningsvis vill jag ställa en fråga till Centerpartiet. Vi
            vet alla att Olof Johansson lämnade den borgerliga regeringen
            till följd av Öresundsbron, men att Centern stannade. De senaste
            dagarna har vi även sett Olof Johansson i olika medier uttala
            sig för att arbetet skall upphöra av miljöskäl. Men Olof Johansson
            är inte här i dag i kammaren när frågan debatteras.
          </note>
          <note xml:id="i-a83c9254b0050b16-0">
            Är det möjligtvis så att bromotståndet i Centern framför allt
            är ett bromotstånd från Olof Johansson och sålunda inte kommer
            att tas upp på dagordningen i samarbetet mellan Centern och Socialdemokraterna?
          </note>
          <note xml:id="i-2a30fa5de573e3a9-0">
            Hur kommer Centern som parti att agera i framtiden i den här
            frågan?
          </note>
          <note xml:id="i-874111bb07c94b64-0">
            Anf. 149 PER WESTERBERG (m) replik
          </note>
          <note xml:id="i-8f6d8c689a0e4a5a-0">
            Herr talman! Jag tycker inte att det är någon svaghet att riksdagen
            låter domstol fastställa miljökrav.
          </note>
          <note xml:id="i-9c734308b5107279-0">
            Det är bra att man får en prövning och därmed uppställer de krav
            som skall åtföljas. Jag tycker också att det är bra att det är
            en tillsynsmyndighet som skall tillse att de utomordentligt hårda
            miljökrav som ställts upp följs. Jag förutsätter att så sker i
            även detta sammanhang.
          </note>
          <note xml:id="i-abe36edfcabc97d9-0">
            Jag respekterar och tycker att det är bra att Miljöpartiet börjar
            bekymra sig om när det blir kostnadsöverdrag i budgetar. Jag hoppas
            dock att det även sker när det gäller andra områden och att vi
            kunde få se litet mer av upphandling och litet mindre av egenregi-verksamhet
            så att vi får bättre kontroll på andra typer av infrastrukturinvesteringar
            eller inom andra kostnadsområden som riksdagen fattar beslut om.
          </note>
          <note xml:id="i-9e30dfbc24108395-0">
            Man skall här notera att det överdrag som hittills har skett
            i ekonomiska termer är begränsat. Men självfallet skall man vara
            utomordentligt vaksam så att inga ytterligare överdrag sker. Vidare
            skall den planering för de anslutningar som nu håller på att beredas
            ske på ett bra sätt.
          </note>
          <note xml:id="i-2a991c32263e3764-0">
            För mig är det viktigt att den här bron byggs. Den löser självfallet
            inte alla problem - på intet sätt. Men det är en bidragande faktor
            för att förbättra arbetsmarknaden i hela Öresundsområdet, vilket
            är viktigt i det nuvarande sysselsättningsläget. Det är viktigt
            att svenska företag kan vara underleverantörer till industrin,
            och inte bara till svenska företag utan även på kontinenten. Det
            ger sysselsättning, utveckling och ekonomiska resurser.
          </note>
          <note xml:id="i-90bb99d311205565-0">
            Jag vill se en konkurrenskraftig lastbilsnäring, vilket har talats
            mycket om här. Men jag vill inte sätta järnvägen på undantag.
            Den är mycket viktig - inte minst i Centraleuropa, med den trängsel
            som där råder
          </note>
          <note xml:id="i-cc9f0c0d5fe97673-0">
            - för att svenskt gods skall komma fram i rätt tid, med hög hastighet
            och till ett rimligt pris.
          </note>
          <note xml:id="i-8a97c259d55000f6-0">
            Anf. 150 ELISA ABASCAL REYES (mp)
          </note>
          <note xml:id="i-f1e86653b34e1c94-2">
            replik
          </note>
          <note xml:id="i-e453dd4e16d643a9-0">
            Herr talman! Per Westerberg sade att det är bra med en prövningsinstans,
            vilket vi inte på något sätt motsätter oss. Men om Per Westerberg
            hade lyssnat noga hade han kunnat höra att min kommentar gällde
            att den politiska majoriteten för att ta miljöhänsyn inte fanns
            i Sveriges riksdag, utan att det beslutet måste fattas av en domstol.
            Det hade varit mycket bättre om politiker hade kunnat ta det ansvaret,
            eftersom det är de som till syvende och sist beslutar om pengarna.
          </note>
          <note xml:id="i-b1a0908f84c4b8b1-0">
            Per Westerberg förutsätter att de, som han säger, synnerligen
            hårda miljökraven efterföljs vid muddringen. Här står ord mot
            ord. Björn Gillberg har tillsammans med professor Carstens lämnat
            in en skrivelse där de säger att så faktiskt inte sker och att
            det enligt det avtal som tecknats med entreprenören ställs lägre
            krav än vad som ställts i Vattendomstolens beslut.
          </note>
          <note xml:id="i-637ed2d54e0bc675-0">
            Här står alltså ord mot ord. Jag undrar därför hur
          </note>
          <note xml:id="i-e024a39cded46244-0">
            Moderaterna kommer att agera i den här frågan. Vilket miljöintresse
            kommer Moderaterna att visa för att se till att miljöhänsyn tas
            till Östersjöns ekosystem och att Vattendomstolens beslut följs,
            om bron nu byggs?
          </note>
          <note xml:id="i-ab083c7e34c6834e-0">
            Vad gäller upphandling ber jag att få återkomma till den frågan.
          </note>
          <note xml:id="i-fe614cd2120c4a23-0">
            Det är anmärkningsvärt att Per Westerberg talar om överskridandet
            av budgeten i detta skede som begränsat. Det rör sig om 10 %,
            eller drygt 2 miljarder svenska kronor. Jag undrar vilka proportioner
            som det här är fråga om, när t.ex. besparingen inom svenska försvaret
            nu ligger på 4 miljarder.
          </note>
          <note xml:id="i-b7dd30ce223feb0a-0">
            Anf. 151 PER WESTERBERG (m) replik
          </note>
          <note xml:id="i-941f17b2ebe45afc-0">
            Herr talman! Jag tycker definitivt inte att det är konstigt att
            svenska domstolar på respektive område tolkar lagen och uppställer
            utomordentligt hårda miljökrav när det gäller Öresundsbron. Jag
            tycker att det är bra. Jag vill tveklöst ha en bra miljö.
          </note>
          <note xml:id="i-782c66d9516a89f7-0">
            Det är också viktigt att det utslag som nu har kommit med krav
            på miljön efterlevs. Jag har stor respekt för Björn Gillberg som
            person, även om han är kontroversiell i vissa sammanhang. Jag
            förutsätter att man här gör en adekvat uppföljning som tillser
            att fattade beslut, eller rättare sagt utslag, följs.
          </note>
          <note xml:id="i-dd3e4305645a097a-0">
            När det sedan gäller överdraget för kostnaderna har jag klart
            markerat min oro för 10 % överdrag.
          </note>
          <note xml:id="i-7c1177e9267b9926-0">
            Men vi har i denna kammare tyvärr sett mycket värre.
          </note>
          <note xml:id="i-4be266d9e7c001d4-0">
            Det ligger ändå inom de ramar som finns för projektet. Det finns
            anledning att markera att det inte ekonomiskt på något sätt äventyrar
            projektet, men det måste följas med stor uppmärksamhet.
          </note>
          <note xml:id="i-017621ba7035d40c-0">
            De positiva effekterna av projektet på miljöområdet är annars
            betydande med det regionaltågssystem som kan skapas i hela Öresundsregionen.
            Regionaltågen blir konkurrenskraftiga, eller t.o.m. mycket konkurrenskraftiga,
            godstågen blir konkurrenskraftiga, och vi får en bredare arbetsmarknad.
          </note>
          <note xml:id="i-3b5a55a3b22e49c3-0">
            Det är att möta framtidens problem med framtidens metoder, inte
            att bygga vallgravar mot omvärlden och tro att göra ingenting
            löser problemen. Det gör det inte.
          </note>
          <note xml:id="i-16363133615bfed8-0">
            Anf. 152 ELISA ABASCAL REYES (mp)
          </note>
          <note xml:id="i-f1e86653b34e1c94-3">
            replik
          </note>
          <note xml:id="i-720057ca5e75001c-0">
            Herr talman! Jag tolkar Per Westerbergs svar om adekvat uppföljning
            beträffande miljöhänsyn som att
          </note>
          <note xml:id="i-a3ad9450dee6b438-0">
            Moderaterna visst kommer att agera för att en miljöuppföljning
            kommer att ske. Är det så man skall tolka svaret? Är det vad som
            menas med adekvat uppföljning?
          </note>
          <note xml:id="i-c07cfc2074da4082-0">
            Jag vill åter understryka att Miljöpartiet inte på något sätt
            menar att domstolar inte skall kunna förbehålla sig rätten att
            tolka lagen i de fall där en prövning är aktuell. Men jag vill
            ändå säga att det är bättre med politiker som tar miljöhänsyn
            än att man måste gå till domstol för att lösa frågan.
          </note>
          <note xml:id="i-a4ad2507cc7b1bd5-0">
            Vad gäller konkurrenskraft vill jag tolka det som att Per Westerberg
            riktar en stark misstroendeförklaring mot miljörörelsen, som konstant
            motsatt sig bron.
          </note>
          <note xml:id="i-95dba86b9d578499-0">
            I så fall är miljörörelsen ute och cyklar, eftersom en i princip
            samlad miljörörelse har motsatt sig broprojektet.
          </note>
          <note xml:id="i-92f68b8253465aad-0">
            Anf. 153 KERSTIN WARNERBRING (c)
          </note>
          <note xml:id="i-f1e86653b34e1c94-4">
            replik
          </note>
          <note xml:id="i-097768ef6c9de664-0">
            Herr talman! Elisa Abascal Reyes ställde en direkt fråga till
            Centerpartiet. Den fanns det egentligen ett direkt svar på i mitt
            inledningsanförande. Men jag kan gärna återupprepa det, Elisa
            Abascal Reyes.
          </note>
          <note xml:id="i-2823ab2dd7c08266-0">
            Vi anser att en oberoende kommission borde tillsättas som synar
            både de miljömässiga och de ekonomiska konsekvenserna. Vi finner
            det inte otroligt att en sådan översyn skulle kunna leda till
            att avtalet med
          </note>
          <note xml:id="i-726de4d9aaf68834-0">
            Danmark måste omförhandlas. Jag har speciellt fokuserat på att
            landanslutningarna på den svenska sidan inte längre stämmer överens
            med det avtal som är ingånget mellan Sverige och Danmark, och
            följaktligen borde detta omförhandlas.
          </note>
          <note xml:id="i-d825695b68070359-0">
            Anf. 154 ELISA ABASCAL REYES (mp)
          </note>
          <note xml:id="i-f1e86653b34e1c94-5">
            replik
          </note>
          <note xml:id="i-b1b20fec597ed9ba-0">
            Herr talman! Jag tackar för svaret från Kerstin
          </note>
          <note xml:id="i-4d25f35b9a73450a-0">
            Warnerbring. Vi från Miljöpartiet anser också att en oberoende
            kommission skall tillsättas. Men vi undrar om Centern, som för
            närvarande har ett samarbete med Socialdemokraterna, kommer att
            agera via detta samarbete för att stoppa det som nu sker. Det
            är intressant för oss andra som är kritiska till bron att veta
            om ni kommer att agera när ni har möjligheten att göra det. Hur
            pass långt är ni beredda att gå?
          </note>
          <note xml:id="i-0bfd1f5dfb672e74-0">
            Anf. 155 BERTIL PERSSON (m)
          </note>
          <note xml:id="i-fa14d2f93bbf9ffb-0">
            Herr talman! Vi den stora majoriteten skåningar har längtat efter,
            jobbat och slitit för, denna bro i över
          </note>
          <note xml:id="i-c3317aad19552121-0">
            100 år. Nu är den äntligen på väg, och det är utomordentligt
            välkommet att den kommer. Det finns många skäl för detta.
          </note>
          <note xml:id="i-3bc81bca6cb693c7-0">
            Det är viktigt att regeringen kommer med en rapport när man får
            en förändring i de ekonomiska förhållandena. På det viset har
            uppföljningen skötts bra.
          </note>
          <note xml:id="i-8baf6446781b422e-0">
            Det är mycket begränsade ekonomiska bekymmer som denna skrivelse
            till riksdagen innebär. Öresundsbron är viktig både av internationella
            och lokala skäl.
          </note>
          <note xml:id="i-74c198d0d7de5e20-0">
            När det gäller den internationella trafiken handlar det framför
            allt om möjligheten att lösa problemen med de viktiga persontransporterna
            genom att ge
          </note>
          <note xml:id="i-113fb3d38fe50bca-0">
            Skåne en flygplats med förbindelser ut i hela världen, vilket
            vi saknar i dag. Nu har vi bara flyg till Stockholm. Vi får flygplatsen
            på nära avstånd, och vi får goda förbindelser. Den här förbindelsen
            löser problemen med persontransporterna på ett utomordentligt
            bra sätt. Även i IT-samhället är det människors möten som är viktiga
            för att skapa kreativitet.
          </note>
          <note xml:id="i-b8ef7d064f4dab6d-0">
            Bron är också oerhört viktig när det gäller de snabba godstransporterna.
            Massgodset skall gå en annan väg, men den är viktig för snabba
            godstransporter ned till den västra delen av den europeiska kontinenten,
            framför allt till Danmark. Det är mycket viktigt.
          </note>
          <note xml:id="i-50c657bcd11dc15b-0">
            Det är fel att ta massgodset på den här bron. Det skall inte
            gå med vare sig bil eller tåg här. Det skall gå med färjor från
            Trelleborg.
          </note>
          <note xml:id="i-520164ed2bbf82ba-0">
            Man skall inte inbilla sig att trafiken till östländerna har
            någon större betydelse i sammanhanget. 3 % av
          </note>
          <note xml:id="i-82238c4229698dc1-0">
            Sveriges handelsutbyte sker med östländerna. Den trafiken kommer
            att växa med tiden, men det är ingen stor trafik i dag.
          </note>
          <note xml:id="i-8a9040b0018884dd-0">
            Detta kommer att knyta upp Sverige till det internationella europeiska
            höghastighetstågnätet och ger oss snabba förbindelser. När man
            har byggt färdigt även i fågelflygslinjen blir det två timmars
            transport från Malmö till Hamburg. Det är otroligt viktigt. Vi
            skall komma ihåg att Öresundsregionen, Hamburg och Berlin - tre
            utomordentligt viktiga tillväxtområden - ligger bara 30 mil från
            varandra. Det är samma sträcka som från Malmö till Nässjö. Här
            kan skapas en dynamik och en kreativ miljö som är fascinerande.
          </note>
          <note xml:id="i-16f8d8a62f8b10ea-0">
            Detta kommer att få stor betydelse lokalt, framför allt genom
            möjligheterna att bygga upp en bra regionaltågtrafik, som Per
            Westerberg talade om. Det viktiga här är inte folk som skall åka
            till Tivoli i Köpenhamn. Det viktiga är det faktum att man knyter
            ihop universiteten, dvs. universitetet i Lund, den kommande högskolan
            i Malmö, universitetet i Köpenhamn och universitetet i Roskilde.
            De tillväxtfaktorer som är viktiga i alla studier och mätningar
            är för det första universiteten och deras samverkan, storlek och
            kvalitet och för det andra goda personkommunikationer.
          </note>
          <note xml:id="i-454f33a7eae9b389-0">
            Här får vi en möjlighet att skapa en region runt
          </note>
          <note xml:id="i-8a165f9a3914712f-0">
            Öresund med 3,2 miljoner invånare. Vi får möjlighet att skapa
            Europas femte K-region. Det är något som är omöjligt om vi inte
            har en vettig förbindelse. Vi bör egentligen också se till att
            få en tunnel i H-H-leden för tågtrafik, men man måste börja någonstans.
            Trelleborg skall ha sina färjor. Med snabbfärjor knyts vi samman
            med Berlinregionen på ett bra sätt.
          </note>
          <note xml:id="i-7ae865419b068fdc-0">
            Det är bra för Sverige att få mer än en expansiv, kreativ industriregion.
            Stockholmsregionen är bra.
          </note>
          <note xml:id="i-4105704a53a9f296-0">
            Kan vi få en stark region i Sydsverige och en stark region i
            Västsverige har vi ännu större möjligheter att hjälpa nödlidande
            delar av det här landet.
          </note>
          <note xml:id="i-0a512b770319f4bf-0">
            Vi vet alltför väl hur alternativet med båtar i Öresund fungerar.
            För närvarande går inga av flygbåtarna, katamaranerna, eftersom
            det är is i sundet. Vi har haft perioder under 80-talet med tre
            månader utan någon trafik mellan Malmö och Köpenhamn. Just in
            time-leveranser är svårare än någonting annat när båtarna går.
            Det finns ingen garanti när vädret slår till.
          </note>
          <note xml:id="i-74412f60c6d0fddc-0">
            Dessutom kommer bron att innebära hälften så mycket utsläpp som
            de nuvarande färjorna släpper ut i regionen, men det blir lika
            mycket om man räknar in tillfartslederna.
          </note>
          <note xml:id="i-09d9c5fbbb7c2254-0">
            Vi skall komma ihåg att den trafik som planeras på bron är en
            tredjedel av de bilar som i dag går på vägen mellan Malmö och
            Trelleborg. Det är en sträcka på 17 kilometer.
          </note>
          <note xml:id="i-315d1c4284663d9a-0">
            Sedan kan man säga att Skåne är den mest förorenade delen av
            Sverige. Det är rätt. Vi ligger närmast de gamla kommuniststaterna
            med deras eländiga rening av utsläppen. Men vi har förbättrat
            situationen väsentligt i Skåne. Svavelhalten i Skåneluften är
            en tredjedel av vad den var 1970. Kvävehalten är hälften.
          </note>
          <note xml:id="i-d2b1a3034ae20b71-0">
            Av det svavel vi har i Malmöluften kommer 15 %
          </note>
          <note xml:id="i-5527d03063835be2-0">
            från Sverige. Resten är import. Sedan kan man säga att det är
            värst, och det är det. Men det beror inte så mycket på våra insatser
            som på de gamla kommunistländernas försyndelser.
          </note>
          <note xml:id="i-6dc6cdf50ad8beb4-0">
            Sedan är jag villig att hålla med om att det skall vara en ordentligt
            kontroll här. Inget projekt har kontrollerats så noggrant som
            Öresundsförbindelsen. Det har ställts oerhört höga miljökrav.
            Vi har fått besked att det går att klara dessa. Vi kan också se
            att det enda problemet i belten var att man fick mer ejder, om
            nu det är bra eller dåligt. Man har ställt mycket hårda miljökrav,
            och man har sagt att man kan klara dem.
          </note>
          <note xml:id="i-8ad324ae4aaaefd5-0">
            Sedan hoppar Björn Gillberg av. Jag har mycket stor respekt för
            Björn Gillberg. Jag tycker att det är oerhört viktigt att regeringen
            tar den här situationen på allvar. Man får inte brista i det här
            avseendet.
          </note>
          <note xml:id="i-3a614f9ae6f1b9a3-0">
            Men en sak vill jag understryka. Hade det varit slätt, skog eller
            berg emellan två så stora städer, en region med 3,2 miljoner människor,
            hade det varit en väg där. Jag kan inte se annat än att det behövs
            en väg här också, liksom en järnväg. Ju mer av detta vi kan lägga
            på järnväg, desto bättre är det. Det är faktiskt vägtrafiken som
            bär järnvägen. Det är den som gör det möjligt att skapa en bra
            järnvägstrafik.
          </note>
          <note xml:id="i-bdf28735080cfa75-0">
            Jag tror alltså att det är viktigt att vi bygger broar mellan
            folk.
          </note>
          <note xml:id="i-02e46ed40d856244-0">
            Anf. 156 KERSTIN WARNERBRING (c)
          </note>
          <note xml:id="i-f1e86653b34e1c94-6">
            replik
          </note>
          <note xml:id="i-9ef206cf3a4024b6-0">
            Herr talman! Bertil Persson startade sitt anförande med att säga:
            Vi den stora majoriteten skåningar som så har längtat efter detta
            projekt.
          </note>
          <note xml:id="i-73cf390c2b411858-0">
            Upplysningsvis kan jag tala om att den opinionsundersökning som
            jag har sett angående detta från
          </note>
          <note xml:id="i-f19fa147b4c02c1a-0">
            Skåne, den är från sent i höstas, visade att 60 % av skåningarna
            inte ville ha en bro. Detta var en parentes.
          </note>
          <note xml:id="i-1104d72d0183d29b-0">
            I övrigt kan jag konstatera att Bertil Persson har en mycket
            mer nyanserad inställning till bron som medel att skicka gods
            från Sverige till Europa än vad hans kollega Per Westerberg har.
          </note>
          <note xml:id="i-af0218980bc8e9be-0">
            Det är riktigt att vi har en otrolig mängd gods som skall till
            Europa. Faktum är att mer än 85 % av Sveriges export går till
            övriga Europa. Det är en mycket liten del som går till de andra
            nordiska länderna, inklusive Danmark. Bron kan självfallet tänkas
            utnyttjas för de rena danska transporterna, men de är alltså ganska
            små.
          </note>
          <note xml:id="i-e6320a6d89a23780-0">
            Bertil Persson säger också att den massiva godstrafiken måste
            gå via Trelleborg. Om vi skall få både persontrafik och godstrafik
            på tåg att fungera måste alltså både kontinentalbanan och det
            förhoppningsvis kommande yttre spåret fungera. Annars kommer inte
            detta att gå särskilt bra. Eftersom vi uppenbarligen är överens
            om att godstrafiken ut till Europa måste fungera, att den skall
            styras över på järnväg och på färjor borde även moderaterna tycka
            att det är en strålande idé att tillsätta en oberoende kommission
            som kan fokusera just på dessa svåra problem - inte sant,
          </note>
          <note xml:id="i-8588fb5f082cb9f5-0">
            Bertil Persson?
          </note>
          <note xml:id="i-c5f20a32d41b53f1-0">
            Anf. 157 BERTIL PERSSON (m) replik
          </note>
          <note xml:id="i-8662900994eeb16d-0">
            Herr talman! Det finns ingenting som har utretts så länge som
            just detta. Det har hållit på i över hundra år. Detta är det vanliga
            sättet att sänka ett projekt, nämligen att man begär mer utredningar.
            Det går naturligtvis att utreda, men det finns inget vägprojekt
            i denna värld som har utretts och gett så många hyllmeter utredningar.
          </note>
          <note xml:id="i-430fa0f3270f6708-0">
            Någon gång måste man samla sig och fatta ett beslut. Jag kan
            förstå att de som inte tycker om beslutet försöker att förhindra
            det.
          </note>
          <note xml:id="i-c34b45c7ed118401-0">
            Man kan konstatera att i alla fall en bred majoritet av politikerna
            stöder detta. Man kan också konstatera att det går väldigt bra
            att anordna demonstrationer mot bron i Stockholm, men i Malmö
            blir det ganska ynkliga försök när några skall demonstrera.
          </note>
          <note xml:id="i-73cc046bb971325a-0">
            Man skall ha en mycket mer nyanserad bild av godset. Jag har
            inte sagt att allt gods skall gå med färja över Trelleborg. Men
            jag tror att massgods, när det går söderut, i stor utsträckning
            skall gå med färja den vägen. Jag tror däremot att snabbgodset,
            som ofta går västerut, skall gå över bron. Jag tycker att det
            är en fördel ju mer vi kan lägga på järnväg, men jag vill inte
            låsa mig för några tvärsäkra lösningar. Självfallet är jag dock
            övertygad om att färjorna kommer att få en stor betydelse, inte
            minst i trekanten Öresundsregionen-Berlin-Hamburg. Det ena benet
            går till Hamburg över bron och det andra via Trelleborg till Berlin.
            Dessutom finns magnettåg mellan Hamburg och
          </note>
          <note xml:id="i-a9233f60f99db6a5-0">
            Berlin. Det här är en stark region och det finns goda möjligheter
            att få mycket flexibla trafiklösningar.
          </note>
          <note xml:id="i-02c8fba35b1edf9f-0">
            Anf. 158 KERSTIN WARNERBRING (c)
          </note>
          <note xml:id="i-f1e86653b34e1c94-7">
            replik
          </note>
          <note xml:id="i-9a85be71612ac1c7-0">
            Herr talman! Jag har inte begärt någon ny utredning. Vad Centerpartiet
            föreslår är en oberoende kommission som tillsätts för att syna
            de miljömässiga och ekonomiska konsekvenser som nu onekligen har
            dykt upp.
          </note>
          <note xml:id="i-aa1e65026be5b839-0">
            Vad gäller landanslutningar på den svenska sidan har det ju över
            huvud taget inte funnits någon som helst vettig planering. När
            man skrev avtal sades det illa kvickt att Sverige skulle få 1,9
            miljarder till landanslutningar. Det skulle innefatta allt.
          </note>
          <note xml:id="i-99c7bbddf53841c0-0">
            Nu säger Koncessionsnämnden att det är oacceptabelt med denna
            starkt ökande trafik på kontinentalbanan. Om Moderaterna verkligen
            är så intresserade av industrins väl och ve och av att se till
            att det finns transportmöjligheter ut till Europa - något som
            jag anser är viktigt för hela detta land - har vi nu en möjlighet
            att fokusera på de här problemen och lyfta fram det yttre spåret.
            Vem vet om det annars kommer att bli vilande i åtskilliga årtionden.
          </note>
          <note xml:id="i-e648ca359ca3c750-0">
            Bertil Persson talar om snabbtransporterna som är så viktiga
            och som måste gå över bron. Varför skulle man välja bron för snabbtransporterna
            till hjärtat av
          </note>
          <note xml:id="i-5e80f6751dd9d71f-0">
            Europa? Det är enorma förseningar i Malmöregionen och stora förseningar
            i Danmark eftersom förbindelserna över Femer Bält inte ens är
            planerade ännu.
          </note>
          <note xml:id="i-4bb189fa732fa2fa-0">
            Dessutom har vi trafikinfarkter runt Hamburg som alltså icke
            gäller bara lastbilstrafiken eller biltrafiken utan i lika hög
            grad tågtrafiken. I dag kan man få vänta ett helt dygn på rangeringsmöjligheter
            utanför
          </note>
          <note xml:id="i-f82eed82397075f6-0">
            Hamburg. Detta skulle gå att klara på ett helt annat sätt genom
            att lyfta fram de ekonomiska och miljömässiga konsekvenserna kring
            de svenska landanslutningarna och lösa dessa problem till hela
            landets fromma.
          </note>
          <note xml:id="i-5d9e9fdab3f334d8-0">
            Anf. 159 BERTIL PERSSON (m) replik
          </note>
          <note xml:id="i-9b209be793a47d4e-0">
            Herr talman! Vi behöver ingen kommission.
          </note>
          <note xml:id="i-b1bf7db1785c18b3-0">
            Vattendomstolen har gått igenom dessa problem och sett att de
            går att lösa. Sedan gäller det bara för regeringen att se till
            att man har en ordentlig kontroll. Jag tror att de har fått en
            varningssignal och kommer att övervaka detta.
          </note>
          <note xml:id="i-8d870860f208f9c0-0">
            Det har varit en diskussion om anslutningarna och man håller
            på att hitta vettiga lösningar. Den diskussionen pågår. Det behöver
            man inte stoppa brobygget för. Det går att lösa.
          </note>
          <note xml:id="i-8ae4963f4f65d4cf-0">
            Det enda problemet av allvarlig natur är att Burlöv har satt
            sig på tvären. Regeringen får faktiskt hjälpa oss med att hitta
            en vettig lösning på problemet med transporterna genom Burlöv.
          </note>
          <note xml:id="i-49b487e1975b44b3-0">
            När det gäller rangerbangårdar finns det andra möjligheter än
            Hamburg. Jag vill peka på en sådan rangerbangård som Mukran som
            mycket väl skulle kunna användas och som skulle kunna ersätta
            hela
          </note>
          <note xml:id="i-661fab2df57f704d-0">
            Rangerbangård Syd. Men det är en annan diskussion.
          </note>
          <note xml:id="i-4942418a98a10a17-0">
            Anf. 160 ELISA ABASCAL REYES (mp)
          </note>
          <note xml:id="i-f1e86653b34e1c94-8">
            replik
          </note>
          <note xml:id="i-a0e9fd47161347e8-0">
            Herr talman! Vi vill också bygga broar mellan folk, men vi tror
            inte att de nödvändigtvis måste vara i betong.
          </note>
          <note xml:id="i-8b23f466dd7e543e-0">
            Just-in-time-systemet har hyllats. Jag skulle vilja understryka
            att det för Miljöpartiet inte nödvändigtvis är det ideala sättet
            när det gäller transporter. Det finns faktiskt exempel på att
            just-in-time-systemet har tagits ur bruk just av miljöskäl i bl.a.
            Japan.
          </note>
          <note xml:id="i-4d1503cc7eae1ff5-0">
            Jag vänder mig mot Bertil Perssons negativa inställning till
            färjor. Det finns en stor utvecklingspotential, både tekniskt
            och näringsmässigt, för sjöfarten. Jag menar både stora fartyg
            och färjor. Det är klart underskattat, tror jag.
          </note>
          <note xml:id="i-030b0fff2359ff64-0">
            Vi vänder oss också mot idén att tågens existens skulle vara
            beroende av bilarna. Det är en dålig idé.
          </note>
          <note xml:id="i-5a81af024b8b0d12-0">
            Tanken att kollektivtrafik och tåg skulle vara beroende av bilavgifter
            visar på en konstig syn på transportutveckling. Jag tror att man
            blandar ihop ekonomi och framtid på ett skrämmande sätt. Man kanske
            förväxlar två olika mål. Det gäller dels finansiering, dels vilket
            framtida transportsystem som man vill ha.
          </note>
          <note xml:id="i-fad286c1fb208806-0">
            Samtidigt sägs det att det här har diskuterats i över
          </note>
          <note xml:id="i-211272cdb1738115-0">
            100 år. Det tycker jag talar för att det är hög tid att skrota
            den här gamla idén.
          </note>
          <note xml:id="i-91c430bf61a19c8f-0">
            Anf. 161 BERTIL PERSSON (m) replik
          </note>
          <note xml:id="i-6d0755bed2f054e7-0">
            Herr talman! för det första är det mycket bra och rationellt
            för industrin att ha just-in-time-system. För det andra levererar
            vi just-in-time till industrierna nere på kontinenten. När de
            kräver det får vi se till att leverera på det sättet, annars väljer
            de andra leverantörer. Det tycker ju en del partier i och för
            sig vore bra, även om det ger nolltillväxt.
          </note>
          <note xml:id="i-9b6918f5dcde9d8f-0">
            Man kan alltid säga att färjor kanske blir jättebra.
          </note>
          <note xml:id="i-0a78923e5a3f9822-0">
            Men man kan med samma trovärdighet säga att det blir lika bra
            med bilar.
          </note>
          <note xml:id="i-4c9e5d36acdc885e-0">
            Det vi nu kan konstatera är att färjorna under själva transporten
            över sundet smutsar ned dubbelt så mycket som bilar som är katalytiskt
            avgasrenade.
          </note>
          <note xml:id="i-90f4adbb32ff83b7-0">
            Man skall jobba med att få ned föroreningarna från både bilar
            och färjor. Men färjorna är inte något lysande alternativ.
          </note>
          <note xml:id="i-cad6c5682e51ca31-0">
            Dessutom har färjorna en nackdel till. Om man skall åka från
            Köpenhamn på kvällen och väljer färjealternativet vet man sannerligen
            inte om man kommer att bli nedspydd och nedslagen.
          </note>
          <note xml:id="i-f5b857886f70a8be-0">
            Det sägs att tåg inte bär sig. Nej, det gör de inte.
          </note>
          <note xml:id="i-0c1c41c8087fe6cc-0">
            Tågtunnel bär sig inte därför att tågen inte bär sina egna kostnader.
            Man måste ha bilavgifter för att kunna hålla en bra tågtrafik.
            Det måste vi acceptera eftersom tågen ju kan inte bära kostnaderna
            för det här bygget.
          </note>
          <note xml:id="i-8727048a1958f683-0">
            Om vi skall möta framtiden är det viktiga i det här sammanhanget
            att den förbindelse vi bygger blir bred.
          </note>
          <note xml:id="i-6534640a8b498fae-0">
            Den skall stå i över 70 år. Därför skall det också finnas möjlighet
            att anpassa den till många olika nya trafikalternativ, oavsett
            om det är magnetsvävartåg eller något annat. Nya alternativ skall
            kunna läggas på den förbindelse som man har byggt. Därför skall
            det inte bara vara två spår utan en bred yta där man kan tillämpa
            nya alternativ.
          </note>
          <note xml:id="i-ac1e3dd3c102cc1e-0">
            Anf. 162 ELISA ABASCAL REYES (mp)
          </note>
          <note xml:id="i-f1e86653b34e1c94-9">
            replik
          </note>
          <note xml:id="i-cf343983f86b5745-0">
            Herr talman! Faktum kvarstår: Just-in-time har tagits ur bruk
            på grund av miljöskäl i t.ex. Japan. Man kan ifrågasätta om det
            är bra med lastbilstransporter och just-in-time och att varorna
            rullar på väg i stället för att finnas i magasin. Bertil Persson
            säger att om industrin kräver det skall man också ge dem det.
            Men tänk om miljön tar så pass mycket stryk av det systemet att
            det inte fungerar ur den aspekten! Det vore intressant att få
            en kommentar på det.
          </note>
          <note xml:id="i-132d983cb92a56a9-0">
            Utvecklingspotentialen för färjor är dokumenterad. Det finns
            bra katalysatorer för färjor. Ett sådan investeringsbidrag skulle
            innebära betydligt mindre kostnader jämfört med vad det kostar
            att bygga en bro.
          </note>
          <note xml:id="i-bf5b2e11548f1371-0">
            Sjöfarten är totalt sett en väldigt energieffektivt transportmedel.
            Det är faktiskt det energieffektivaste.
          </note>
          <note xml:id="i-361deb05adc76d81-0">
            Argumentet att man kan bli nedslagen var synnerligen intressant.
            Det skall jag genast ta till mig och tänka över.
          </note>
          <note xml:id="i-f17892d178437dd3-0">
            Så till detta att tågen inte bär sina kostnader. Det gäller att
            se sakerna ur ett helhetsperspektiv och att välja vilken syn man
            vill ha på transporter i framtiden och på bilismsamhället.
          </note>
          <note xml:id="i-37c496c83bd65a2c-0">
            Bilismen måste minska på sikt. Frågan är om man skall bygga in
            sig i ett system på grund av ekonomiska argument när det gäller
            bilsamhället. Det är ju inte så att man kan förbjuda bilar över
            en dag eller att det finns något intresse för det från något parti
            i den här kammaren. Jag kan inte tala för de andra partierna,
            men jag har svårt att föreställa mig det. Det talar inte för ett
            avskaffande. Men det är ett faktum att bilismen måste minska.
            Att då använda ekonomiska argument tycker jag tyder på bakåtsträvande
            mer än på tillförsikt inför framtiden.
          </note>
          <note xml:id="i-2efe539e713051cf-0">
            Anf. 163 BERTIL PERSSON (m) replik
          </note>
          <note xml:id="i-7296a091278d9875-0">
            Herr talman! Vi kan alltid diskutera just-in-timemetoden. Den
            kan lika väl gälla tåg- som biltransporter. Visst kan man säga
            att metoderna finns - det har jag hört hur många gånger som helst.
          </note>
          <note xml:id="i-86f4da8c61a26e9a-0">
            Jag känner till alldeles miljövänliga modeller som man kan tillämpa.
            Min son hade en batteridriven båt som man styrde med en liten
            ratt. Den släppte inte ut någonting. Modellen finns - om den sedan
            går att tillverka i full skala är en annan fråga.
          </note>
          <note xml:id="i-acc08723e59eaa62-0">
            Jag tycker att grundsituationen är att vi har 3,2
          </note>
          <note xml:id="i-04b40fad5cc93e59-0">
            miljoner människor som bor 17 km från varandra, men som varken
            har tåg eller väg sig emellan. Vi har tre, och är på väg mot fyra,
            universitet som behöver samverka och som behöver en ordentlig
            flygplats.
          </note>
          <note xml:id="i-ef036e013c3be90d-0">
            Det är framför allt detta som vi skall lösa. Detta är nyckelproblematiken,
            och det är den som gör att vi i
          </note>
          <note xml:id="i-12402ef9e8c9d0e8-0">
            Skåne med stor majoritet har jobbat för detta så länge.
          </note>
          <note xml:id="i-a68873ed49a7ac1a-0">
            Anf. 164 EVA ERIKSSON (fp)
          </note>
          <note xml:id="i-a789950c80af7133-0">
            Herr talman! Jag gillar inte Öresundsbroprojektet lika mycket
            som vissa andra i den här salen gör, men jag älskar demokratin.
            Med all respekt för alla beslut som i demokratisk ordning fattas
            i denna kammare anser jag att de skall respekteras och fullföljas
            med alla de krav som följer med detta.
          </note>
          <note xml:id="i-0901529495f2c027-0">
            I dag skall vi behandla skrivelsen. Ett av de krav som har ställts
            är att en ekonomisk redovisning kontinuerligt skulle lämnas till
            riksdagen. Självfallet fanns det skäl för att begära detta. Tyvärr
            begärde vi inte att man kontinuerligt skulle återkomma till riksdagen
            med en miljörevision vad gäller Öresundsbroprojektet. Det kan
            man i dag tycka var ett förbiseende.
          </note>
          <note xml:id="i-f6523af2b1924f10-0">
            Vi i Folkpartiet återkommer till skrivelsen om den ekonomiska
            situationen för broprojektet,inte därför att vi inte tycker att
            den har stor betydelse, utan därför att vi kommer att behandla
            den i rådande ordning med utskottsbehandling, och här i kammaren
            fram igenom.
          </note>
          <note xml:id="i-6fbaf61b4040a80f-0">
            Däremot finns det i dag en fråga som oroar mig mer än någonting
            annat. Miljökraven för Öresundsbroprojektet börjar nu att skaka.
            De rapporter och signaler som ges från miljöexperter och andra
            är oroande, och måste tas på allvar. Vi i Folkpartiet sade ja
            till avtalet om Öresundsbron, men vi var också väldigt tydliga
            i de miljökrav vi ansåg var nödvändiga för att detta projekt skulle
            kunna vara godtagbart. Vi fick igenom några krav. Men vi hade
            fler krav, bl.a. på ett handlingsprogram mot luftföroreningar
            i regionen.
          </note>
          <note xml:id="i-2b8ad379986afe2c-0">
            Detta avslogs. Vi ställde krav på att man skulle genomföra nollösningen.
            Vi var väldigt tydliga när det gällde sedimentspillet vid muddringen.
            Det fick inte vara större än i de normer som satts upp av de miljöverk
            vi har till vårt förfogande.
          </note>
          <note xml:id="i-133b7b76f2722ab1-0">
            Är det så i dag? Klarar konsortiet att uppfylla de miljökrav
            som ställdes i tillståndsbeslutet? Regeringen måste se till att
            kontroll och avstämning med konsortiets miljökontrollansvarige
            verkligen visar att det klarar detta. Annars måste man återkomma
            och ställa andra krav på konsortiet.
          </note>
          <note xml:id="i-1b1d96f66fc2997c-0">
            I likhet med Miljöpartiet tycker jag att det är viktigt att man
            återkommer till riksdagen med en rapport om vad som händer med
            de miljökrav som har ställts för att Öresundsbroprojektet skall
            kunna genomföras.
          </note>
          <note xml:id="i-859794c4b02ea5fa-0">
            Var miljöfrågorna bara viktiga när vi diskuterade dem i inledningskedet,
            när konsortiet fick möjligheten att börja bygga, och för att kunna
            få igenom beslutet om Öresundsbroprojektet? Tonas de ned, sakta
            men säkert, nu när byggandet mer eller mindre håller på att bli
            en rutinsak? Det är bara en fundering - och det är i och för sig
            ingen ovanlig fundering. Tvärtom är detta fenomen ganska vanligt
            i projekt som har stora miljöeffekter och påverkar flera områden.
          </note>
          <note xml:id="i-8ee1270c4268adc3-0">
            Folkpartiet förutsätter att frågan om miljökrav följs av regeringen
            i samråd med den danska regeringen. Denna kammare får annars i
            framtiden bli en plats där frågan om Öresund och miljön ständigt
            står på dagordningen. Om inte kraven uppfylls är projektet i fara.
            Ingen kommer att acceptera att miljön åsidosätts i Öresundsbroprojektet.
          </note>
          <note xml:id="i-0ea697bd56450e30-0">
            Jag och Folkpartiet lovar att kontinuerligt återkomma med frågor
            här i kammaren. Vi kommer att fråga om hur miljövillkoren uppfylls.
            Jag vill fråga kommunikationsministern om ifall regeringen har
            kontinuerliga kontakter med Danmarks regering.
          </note>
          <note xml:id="i-5dbfc6f9d6aa4caa-0">
            Finns det ett samråd och en grupp som ständigt diskuterar om
            projektet följer naturresurs-, vatten- och miljöskyddslagarna?
            Eller jobbar konsortiet helt och hållet fritt, utan den tillsynen?
          </note>
          <note xml:id="i-203137e10203d06c-0">
            Anf. 165 ELISA ABASCAL REYES (mp)
          </note>
          <note xml:id="i-f1e86653b34e1c94-10">
            replik
          </note>
          <note xml:id="i-50ff873fa5b405a3-0">
            Herr talman! Eva Eriksson säger i sitt inlägg att hon älskar
            demokratin. Det som nu sker innebär att ett domstolsbeslut inte
            efterlevs och att internationella avtal riskerar att brytas genom
            att bron i framtiden kan komma an på skattebetalarna.
          </note>
          <note xml:id="i-c8b1c62d4453678c-0">
            Folkpartiet säger sig liksom Miljöpartiet vara beredda att ställa
            krav på att en miljöuppföljning genomförs. Men är Folkpartiet
            beredda att medverka till att projektet stoppas så att vidare
            skador inte sker?
          </note>
          <note xml:id="i-0dd1345da9ea2248-0">
            Om man har anledning att tro, och på god grund kan se, att de
            fastställda miljöreglerna inte efterföljs borde man rimligtvis
            kunna anta att detta har fått konsekvenser. Dessa konsekvenser
            skall begränsas i största möjliga mån, och det vore då logiskt
            att stoppa projektet.
          </note>
          <note xml:id="i-62fd7445b1fed40a-0">
            Är ni i Folkpartiet beredda att stoppa projektet av miljöskäl
            i dag till dess att frågan om vilka konsekvenserna hittills har
            varit utretts ordentligt?
          </note>
          <note xml:id="i-09d7771febe1816e-0">
            Anf. 166 EVA ERIKSSON (fp) replik
          </note>
          <note xml:id="i-a0363e348cb8116d-0">
            Herr talman! Jag har för Folkpartiets del understrukit att de
            avtal som har ingåtts, och de beslut som har fattats här i kammaren
            skall fullföljas. Jag förutsätter att regeringen kommer att se
            till att detta görs, och att den, med tanke på de tveksamheter
            som finns huruvida konsortiet uppfyller de miljökrav som finns,
            ser till att det redovisas.
          </note>
          <note xml:id="i-9d5dd3d094233070-0">
            Jag är helt övertygad om att miljökraven kommer att kunna uppfyllas.
            Annars hade vi aldrig fattat detta beslut. Beslutet om Öresundsbroprojektet
            har inte varit något lättvindigt beslut. Det har det inte varit
            för något parti, förmodar jag, inte ens för dem som sade ja. När
            man ser tillbaka på de debatter som har förts ser man att miljökraven
            har varit centrala. Vi i Folkpartiet anser att dessa krav skall
            uppfyllas.
          </note>
          <note xml:id="i-6a99014094bc6528-0">
            Den fråga som ställs från Miljöpartiet kommer att besvaras när
            vi har alla papper på bordet. Jag kräver att konsortiet lägger
            fram alla fakta så att vi kan bedöma hur det egentligen ligger
            till.
          </note>
          <note xml:id="i-67855ac4a1fb6aa7-0">
            Anf. 167 ELISA ABASCAL REYES (mp)
          </note>
          <note xml:id="i-f1e86653b34e1c94-11">
            replik
          </note>
          <note xml:id="i-a58e64d9fcabb3e9-0">
            Herr talman! Jag ber att få omformulera min fråga så här: Om
            det grundat på de uppgifter som har kommit fram kan konstateras
            att miljöregler inte efterföljs, är ni i Folkpartiet då beredda
            att agera för att stoppa projektet?
          </note>
          <note xml:id="i-e77b599658576af5-0">
            Om man hade tagit verklig hänsyn till miljön skulle projektet
            aldrig ha påbörjats, enligt Miljöpartiets mening.
          </note>
          <note xml:id="i-ca3b2a17805edfea-0">
            Anf. 168 EVA ERIKSSON (fp) replik
          </note>
          <note xml:id="i-53d64df62b2fb1c6-0">
            Herr talman! Projektet påbörjades därför att de miljökrav som
            ställdes från Folkpartiet och andra partier var tillgodosedda.
            De skrevs in i avtalet. Samordning med verk och myndigheter skulle
            ske. Dessa skulle samtidigt vara ett stöd.
          </note>
          <note xml:id="i-e4ba17da3d19fe15-0">
            Nu har en fråga kommit upp där det påstås att muddringen inte
            sköts enligt de fastställda reglerna.
          </note>
          <note xml:id="i-f175b472925eb3e0-0">
            Vi måste ha alla papper på bordet för att kunna bedöma detta,
            och naturligtvis för att åtgärda det. Det är min uppfattning.
            Den andra frågan kommer vi att återkomma till.
          </note>
          <note xml:id="i-102df81ea2a5661e-0">
            Anf. 169 DAN ERICSSON (kds)
          </note>
          <note xml:id="i-d0b467fee5c051a5-0">
            Herr talman! Jag tycker att detta är en något märklig debatt.
            Den handlar om en skrivelse om Öresundsförbindelsens ekonomi.
            Men debatten har omfattat hela projektets vara eller inte vara.
            Man har tagit upp handikappreformen, stödet till kommunerna och
            våldet i samhället. Jag tycker att vi skall försöka koncentrera
            debatten till ekonomifrågan.
          </note>
          <note xml:id="i-3a9d68cb61386548-0">
            Herr talman! Jag kan instämma i väldigt mycket av det Eva Eriksson
            sade. Besluten är fattade.
          </note>
          <note xml:id="i-0231d29c9965f162-0">
            Vi kan tycka vad vill om detta, men det har funnits och finns
            en kompakt majoritet för detta projekt. Man får då faktiskt, precis
            som Eva Eriksson sade, ha respekt för de demokratiska spelreglerna.
            Det handlar litet om förhållningssättet i politiken. Vi har för
            vår del sagt att vi skall göra det bästa möjliga av situationen.
          </note>
          <note xml:id="i-6a05339df4a7d834-0">
            Kristdemokraterna har haft invändningar emot det här projektet,
            och jag törs säga att vi var bland dem som verkligen drev fram
            de hårda miljökrav som ställdes för genomförandet. Själv har jag
            i denna kammare under flera år tagit upp problematiken kring detta
            projekt, inte minst de ekonomiska frågorna -
          </note>
          <note xml:id="i-d4364b79d9d64636-0">
            också de frågor som ställts i dag - och försökt klara ut om projektet
            är ekonomiskt vattentätt.
          </note>
          <note xml:id="i-d903ea830b441c87-0">
            Jag tycker att vi skall fortsätta med detta arbete.
          </note>
          <note xml:id="i-a4c1456f8c4fa58e-0">
            Jag tycker också att vi i detta sammanhang skall notera litet
            vad de förändrade kostnaderna beror på. Det handlar faktiskt om
            ett tillfredsställande av de höjda miljökraven på projektet. En
            ständig förbättring av miljökvaliteten kan väl egentligen ingen
            ha något emot i detta sammanhang, oavsett om man principiellt
            är för eller emot bron. Det är detta som kostnaderna till stor
            del handlar om.
          </note>
          <note xml:id="i-5c896044d3532bf7-0">
            Jag skall inte förlänga debatten, eftersom det redan har sagts
            så mycket i den, men jag tycker ändå att den viktiga signalen
            i dag är att partierna, såvitt jag har uppfattat, är mycket eniga
            om att ta till sig den kritik som nu har framförts av Björn Gillberg
            och ta den på allvar. De ansvariga skall rätta till de brister
            som kan finnas. Det finns nu frågetecken kring muddringsspillet,
            kring datamodellen för sedimentets påverkan på ålgräset och kring
            sillens vandring.
          </note>
          <note xml:id="i-c575c4d627a8fc8a-0">
            Det är nödvändigt att vi får ett klargörande på dessa punkter.
            Jag förutsätter precis som Eva Eriksson att kommunikationsministern
            noggrant följer upp det här och återkommer med en redovisning
            som tydligt visar att man lever upp till de krav som är ställda,
            krav som man har sagt sig vilja uppfylla i enlighet med naturresurslagen
            och vattenlagen och i enlighet med de domar som finns på det här
            området.
          </note>
          <note xml:id="i-6d38353bba448188-0">
            Anf. 170 ELISA ABASCAL REYES (mp)
          </note>
          <note xml:id="i-f1e86653b34e1c94-12">
            replik
          </note>
          <note xml:id="i-d4a5a2f24ab50043-0">
            Herr talman! Jag ber om ursäkt för att jag förlänger debatten.
            Jag måste bara göra en kommentar till den demokratiska aspekten,
            som har lyfts fram av två talare.
          </note>
          <note xml:id="i-d73c7874d9a7d018-0">
            Ett beslut fattas på vissa grundvalar, och om förutsättningarna
            för detta ändras, måste beslutet omprövas, eller hur? Vi kan verkligen
            tala om brist på demokrati när ett politiskt beslut bevisligen
            inte efterlevs och ingenting görs åt saken. Det är det som i varje
            fall jag diskuterar i dag.
          </note>
          <note xml:id="i-3c5e36dce25c094c-0">
            Jag tror inte att någon, i varje fall inte någon från
          </note>
          <note xml:id="i-c031ff9a6075a9bd-0">
            Miljöpartiet, har någonting emot att det läggs stor betoning,
            inte minst ekonomiskt, vid miljösidan. Jag tror dock att det är
            dumt att påstå att miljöaktivister på något sätt skulle vilja
            minska kostnaderna för bron på miljöns bekostnad. Det skulle vara
            mycket negativt för diskussionen som sådan.
          </note>
          <note xml:id="i-638f2c778a78155d-0">
            Anf. 171 DAN ERICSSON (kds) replik
          </note>
          <note xml:id="i-30cafabf3490716c-0">
            Herr talman! Jag vet faktiskt inte vad som menas med att man
            bevisligen inte skulle efterleva saker och ting. Vad som nu har
            hänt är att Björn Gillberg har fäst uppmärksamheten på att man
            enligt hans uppfattning inte riktigt klarar de saker som jag pekade
            på i mitt anförande. Det är då upp till myndigheterna att undersöka
            om detta stämmer och att se till att uppställda krav verkligen
            tillgodoses.
          </note>
          <note xml:id="i-52a85f4d00888b1b-0">
            Jag tror att man bör vara litet försiktigare i sitt ordval innan
            man så bestämt fastslår saker och ting.
          </note>
          <note xml:id="i-5ebc2676e4864d82-0">
            Jag förväntar mig att kommunikationsministern klargör på vilket
            sätt hon nu tänker följa upp det som har hänt och se till att
            man följer uppställda miljökrav.
          </note>
          <note xml:id="i-446f716a74e87c87-0">
            Anf. 172 ELISA ABASCAL REYES (mp)
          </note>
          <note xml:id="i-f1e86653b34e1c94-13">
            replik
          </note>
          <note xml:id="i-805bb3e9498411ec-0">
            Herr talman! Låt mig klargöra vad jag syftar på.
          </note>
          <note xml:id="i-bfa5d80f7d732333-0">
            Jag har i min hand skrivelsen från Björn Gillberg och professor
            Carstens. Vad jag syftar på är att man i det avtal som konsortiet
            ingått med entreprenören har ställt lägre krav på muddringen än
            vad som har skett i
          </note>
          <note xml:id="i-80061f6f0d00fff7-0">
            Vattendomstolens beslut. Det finns svart på vitt på detta.
          </note>
          <note xml:id="i-5bb5642487c10546-0">
            Anf. 173 DAN ERICSSON (kds) replik
          </note>
          <note xml:id="i-f8be90cc6fd6a412-0">
            Herr talman! Jag tycker faktiskt att detta är litet patetiskt.
            Miljöpartiet, som har bespottat och hånat
          </note>
          <note xml:id="i-488927692d7eb65e-0">
            Björn Gillbergs insatser för detta projekt, tar nu honom helt
            plötsligt till sitt hjärta och försöker använda honom som ett
            bräckjärn på ett, som jag tycker, inte hederligt sätt. Detta är
            inte en schyst debatt.
          </note>
          <note xml:id="i-d73bb3a13c5ceb50-0">
            Anf. 174 Kommunikationsminister INES
          </note>
          <note xml:id="i-0272592e71ac8748-0">
            UUSMANN (s)
          </note>
          <note xml:id="i-8d6c3bae23a784d6-0">
            Herr talman! Ärade ledamöter! Riksdagen fattade
          </note>
          <note xml:id="i-03939922cb45b680-0">
            1991 beslut om att godkänna avtalet mellan Sverige och Danmark
            om att det skulle anläggas en fast förbindelse över Öresund. Sedan
            dess har det pågått ett mycket intensivt arbete med att förbättra
            och förfina det här projektet, så att det motsvarar de mycket
            höga och även mycket angelägna kraven på både miljö och säkerhet.
          </note>
          <note xml:id="i-35f6c76c0f034633-0">
            Både utformningen av landanslutningarna och kust-till-kust-delen
            av projektet har gått igenom stora miljöprövningar. Ett av resultaten
            av dessa är att den konstgjorda dubbelö som skulle förläggas söder
            om
          </note>
          <note xml:id="i-4b4fe3cb17cce5b6-0">
            Saltholm har gjorts om till en enda ö. Det innebär att man minskar
            påverkan på vattengenomströmningen i
          </note>
          <note xml:id="i-b8320992e20239ac-0">
            Öresund liksom också mängden av material som måste muddras upp.
          </note>
          <note xml:id="i-94b5337695c76b6f-0">
            Ett elektroniskt trafikövervakningssystem kommer att användas
            för att övervaka trafiken dygnet runt för att informera om trafikläget,
            även långt in på landanslutningarna. Om en stor olycka skulle
            ske, kommer sänktunneln att kunna tömmas på mindre än tre minuter
            för att ge plats åt räddningsfordon. Nödtelefoner är en självklarhet.
            Men detta kostar också pengar.
          </note>
          <note xml:id="i-a1807b6a2692050b-0">
            Herr talman! Det har skett en genomgripande prövning av Öresundsbron
            och av landanslutningarna.
          </note>
          <note xml:id="i-4506afce495263b1-0">
            Den är till stor del ett resultat av den skepticism som har visats
            i kammaren, inte minst från Centerpartiets sida. Denna genomlysning
            har enligt min uppfattning givit ett mycket bra resultat. Vi kommer
            nu att få en fast förbindelse över Öresund som verkligen motsvarar
            mycket höga krav. Vi har också anledning att ställa sådana höga
            krav på denna typ av stora projekt.
          </note>
          <note xml:id="i-fa09e5ebf4adc87b-0">
            Projektets miljöpåverkan kan delas upp i två delar.
          </note>
          <note xml:id="i-2687bb7b287d8af1-0">
            Den största miljöpåverkningen sker under byggnadstiden. Därför
            övervakas byggarbetet av såväl danska som svenska myndigheter.
            De skall bl.a. se till att de villkor som Vattendomstolen i Sverige
            har lagt fast följs.
          </note>
          <note xml:id="i-f1ffca14b7b532a5-0">
            Vid ett tillfälle fann den danska miljöstyrelsen att de mätningar
            av sedimentspillet som konsortiet genomför inte höll tillräckligt
            hög kvalitet. Man stoppade då mätningarna och rättade till det
            som hade brustit. Det är ett exempel på att det pågår en kontinuerlig
            kontroll.
          </note>
          <note xml:id="i-6091f3037294920f-0">
            Den andra delen av miljöpåverkningen är den som inträffar när
            bron väl är färdig och har tagits i bruk.
          </note>
          <note xml:id="i-19cff8742ac7c79c-0">
            Det handlar då om buller och utsläpp från trafiken.
          </note>
          <note xml:id="i-f266292ac2fadaed-0">
            Prognosen är en trafikvolym om ca 10 000 fordon per årsmedeldygn.
            Det kan låta som stora tal. Men man skall komma ihåg att på den
            led som vi nästan kan se här utanför, Essingeleden i Stockholm,
            går det ungefär 120 000 fordon per årsmedeldygn.
          </note>
          <note xml:id="i-4a8b75817b84bd19-0">
            Det har ställts krav på en ny miljökonsekvensbeskrivning. För
            att det skulle finnas skäl för en sådan beskrivning menar jag
            att man antingen måste komma fram till att den gamla analysen
            skulle vara undermålig eller också att det har kommit fram alldeles
            nya förutsättningar som förändrar hela projektet väsentligt. Och
            jag kan inte se att det har kommit vare sig det ena eller det
            andra. Projektet har inte förändrats i några väsentliga delar.
          </note>
          <note xml:id="i-e7aaddddcb76e821-0">
            De analyser som har gjorts har lett fram till att man har förändrat
            och förbättrat projektet grad för grad ur miljösynpunkt. Vi har
            specialistmyndigheter.
          </note>
          <note xml:id="i-29db90b124d4ce9f-0">
            Det gäller både Miljöstyrelsen i Danmark och länsstyrelsens miljöenhet
            i Sverige. Vi har den konstitutionella ordning som innebär att
            dessa myndigheter är regeringens men också allmänhetens organ
            och det är de som gör den här uppföljningen och kontrollen. Det
            är inte konsortiet som har det ansvaret, utan det är miljömyndigheterna.
            Det skall vi komma ihåg.
          </note>
          <note xml:id="i-52f79262e970b4a6-0">
            Så går jag över till ekonomin.
          </note>
          <note xml:id="i-634929390d1c86d3-0">
            Öresundsförbindelsen består av tre delar. För det första kust-till-kust-förbindelsen
            mellan Sverige och
          </note>
          <note xml:id="i-ff771befe9084d90-0">
            Danmark. Den har både Sverige och Danmark ekonomiskt ansvar för.
            För det andra den danska landanslutningen, och den är en suverän
            dansk angelägenhet.
          </note>
          <note xml:id="i-11bacd67028476d1-0">
            För det tredje den svenska landanslutningen som på samma sätt
            är en svensk angelägenhet.
          </note>
          <note xml:id="i-82a4b63f8da68be3-0">
            De kostnadsökningar som har diskuterats i dag och som finns i
            vår regeringsskrivelse gäller kust-till-kustförbindelsen. Den
            ökningen av kostnaden består av två olika delar. Den ena delen
            kommer sig av att Sverige och Danmark har varit överens om att
            vi skall ha strängare miljökrav än de som förutsattes i riksdagsbeslutet
            1991. Det har t.ex. inneburit att blockeringen av saltvattengenomströmningen
            har sänkts från de
          </note>
          <note xml:id="i-170033403d7a4394-0">
            2½ % som nämndes då till under ½ %. Det var det som Eva Eriksson
            tänkte på också, tror jag.
          </note>
          <note xml:id="i-d70c9336559f8ae1-0">
            Den andra delen beror på att anbudssummorna har ökat med drygt
            900 miljoner kronor om man jämför med vad som ursprungligen beräknades.
            Det här kan man i och för sig vara kritisk till. Men detta innebär
            att den största delen nu är upphandlad. Det som återstår att upphandla
            är installationsarbeten, och det är en mindre del av totalkostnaden.
            Dessutom är det fasta upphandlingar, så vi har, som jag ser det,
            oerhört stränga krav på att detta inte kommer att braka i väg
            ekonomiskt.
          </note>
          <note xml:id="i-e903a5a7549820b3-0">
            Det har också ställts krav på att vi skall ha en oberoende kommission
            som skall granska ekonomin en gång till. Jag kan, om det möjligtvis
            är till glädje för någon, berätta att Riksgäldskontoret har gett
            Standard and Poor, som är ett som jag tror ganska väl känt kreditvärderingsföretag
            i uppdrag att göra en kreditvärdering av projektet som det skulle
            te sig om det inte fanns några statliga garantier.
          </note>
          <note xml:id="i-cd555458e8a245b8-0">
            Jag tycker att detta är utomordentligt viktigt och bra, därför
            att då kan vi få den här oberoende och kvalificerade värderingen
            av hur marknaden skulle se på riskerna i ett Öresundsprojekt.
            Från svensk sida har man varit intresserad av det hela tiden.
            Det var den danska regeringen som ställde krav på statliga garantier,
            inte Sverige.
          </note>
          <note xml:id="i-00bc2824fd976d2d-0">
            Man har alltså gjort detta för att bedöma hur stort värde de
            statliga garantierna har för projektets genomförande. Syftet är
            att vi skall kunna få reda på vilka kreditförsäkringskostnader
            som borde belasta projektet.
          </note>
          <note xml:id="i-33c8b845f5851996-0">
            Herr talman! När det här projektet förhandlades fram fanns det
            väldigt stora förhoppningar om att det skulle ge en hög avkastning
            på kust-till-kustförbindelsen. Det skulle vara så hög avkastning
            trodde en del att man skulle kunna betala järnväg ända upp till
            Jönköping. Det var väl fromma förhoppningar.
          </note>
          <note xml:id="i-629c984cc8945e5a-0">
            Det blev en debatt om detta och i den situationen upprättade
            den svenska delegationens sekreterare ett
          </note>
          <note xml:id="i-f971b6cc436cbc2f-0">
            PM där han uttryckte att det fanns en oro för ekonomin i projektet
            om det skulle belastas med väldigt stora överhäng. Jag tror att
            det är den oron som sedan har präglat mycket av debatten och blivit
            föremål för en hel del vantolkningar.
          </note>
          <note xml:id="i-841126b4ece790d0-0">
            Jag får säkert chans att återkomma när det gäller kust-till-kust-förbindelsen,
            men jag vill sluta med att säga, herr talman, att man naturligtvis
            som Centern,
          </note>
          <note xml:id="i-bbe616b64a711d1f-0">
            Vänstern och Miljöpartiet kan tycka att den här bron är en usel
            trafiklösning. Men jag tycker att även ett minimum av intellektuell
            hederlighet kräver att man inte blandar ihop finansieringen av
            bron via statsbudgeten och de avgifter som betalar bron. Det är
            biltrafiken som betalar bron.
          </note>
          <note xml:id="i-676fd1afd6f8fda3-0">
            Anf. 175 EVA ERIKSSON (fp)
          </note>
          <note xml:id="i-1a5525012ca257ae-0">
            Herr talman! Om jag förstod ministern rätt finns det en gemensam
            tillsynsorganisation där man mellan
          </note>
          <note xml:id="i-292e6c90deedf9ac-0">
            Danmark och Sverige samordnar tillsynen enligt naturresurslag,
            vattenlag och miljöskyddslag.
          </note>
          <note xml:id="i-5997c3d09c880215-0">
            Detta gemensamma utbyte och denna gemensamma tillsyn måste ju
            innebära ett stort underlag vad gäller utvecklingen av miljöåtgärderna.
            Därmed är det också lätt att sammanställa en rapport eller en
            redovisning som kan föreläggas riksdagen, så att vi kan få den
            information som vi behöver ha för att diskutera vidare om de krav
            som har ställts fullföljs, i stället för att vi skall föra en
            debatt utifrån den information som vi får från medierna.
          </note>
          <note xml:id="i-345eff7d24fb1202-0">
            Anf. 176 Kommunikationsminister INES
          </note>
          <note xml:id="i-0272592e71ac8748-1">
            UUSMANN (s)
          </note>
          <note xml:id="i-6886dafc04aeb60a-0">
            Herr talman! Jag kan berätta för Eva Eriksson att våra tillsynsmyndigheter
            avger kontinuerliga rapporter om arbetet med miljökontrollen.
            Vi har både på tjänstemannanivå och på ministernivå kontinuerliga
            uppföljningar som bygger på det arbete som görs av våra tillsynsmyndigheter
            i Sverige och i Danmark.
          </note>
          <note xml:id="i-bd7b8eb031e343be-0">
            Det är det som gör att jag ganska tryggt kan stå här i kammaren
            och säga att det inte har varit några anmärkningsvärda förändringar
            som gör att det finns någon anledning att tillsätta en s.k. oberoende
            kommission.
          </note>
          <note xml:id="i-2e335a7e22923649-0">
            Anf. 177 EVA ERIKSSON (fp)
          </note>
          <note xml:id="i-cbfa07f6fef1a1fe-0">
            Herr talman! Jag skulle vilja framföra en önskan till ministern
            om att en skrivelse eller rapport sammanställs med de kunskaper
            och erfarenheter som man har i dag, så att vi har ett riktigt
            underlag när vi i fortsättningen skall diskutera den här frågan.
            Den är ju inte utagerad i och med den här debatten, utan den återkommer
            med all säkerhet.
          </note>
          <note xml:id="i-a66d127c470773d0-0">
            Anf. 178 Kommunikationsminister INES
          </note>
          <note xml:id="i-0272592e71ac8748-2">
            UUSMANN (s)
          </note>
          <note xml:id="i-bc2ed2c4851941d2-0">
            Herr talman! En sådan sammanställning eller rapport kan vi be
            Naturvårdsverket att ta fram, så att det kan bli både överskådligt
            och ge en korrekt bild av verkligheten.
          </note>
          <note xml:id="i-750a64aabc6779e3-0">
            Anf. 179 KERSTIN WARNERBRING (c)
          </note>
          <note xml:id="i-f46d01a42b14b9e2-0">
            Herr talman! Låt mig först konstatera att det är bra att Centerpartiets
            skepticism har fått till följd att broprojektet så långt det nu
            är möjligt har blivit så att säga miljöanpassat. Jag vill passa
            på tillfället att om igen understryka vikten av att miljöövervakningen
            verkligen fungerar.
          </note>
          <note xml:id="i-e30ef6cff587e8c5-0">
            Jag vill övergå till ekonomin och ställa ett par frågor till
            kommunikationsministern.
          </note>
          <note xml:id="i-3ca65680576a5a71-0">
            Eftersom bron skall finansieras med bilavgifter och man inte
            fick det att gå ihop höjde man antalet bilar från 6 500 per medeldygn
            i den ursprungliga ekonomiska brokalkylen till 10 000 för att
            avgiften skulle täcka den ekonomiska kalkylen. Både Sveriges och
            Danmarks riksrevisionsverk har dock uttryckt tveksamhet till att
            10 000 bilar skall kunna finansiera bron. Enligt kalkylerna skall
            dessutom de här 10 000
          </note>
          <note xml:id="i-7de1c9c1b48f6976-0">
            bilarna bli 1,7 procent fler varje år, vilket gör det ännu osäkrare.
          </note>
          <note xml:id="i-5df0d75617d870b0-0">
            Till detta kommer att vi nu vet att bron är 2 miljarder dyrare.
            Vi vet av erfarenhet att vid sådana här projekt tillkommer alltid
            ett visst antal procents fördyring innan det är färdigt. Det måste
            vi alltså lägga till, fast vi inte vet hur mycket det rör sig
            om. Dessutom har vi de ca 10 miljarder - i stället för 1,9 miljarder
            i 1990 års penningvärde - som eventuellt tillkommer för de svenska
            landanslutningarna. Det är alltså oerhört viktigt att vi får ordning
            på dem, så att kostnaden inte springer upp i 10 miljarder.
          </note>
          <note xml:id="i-778d913cb7d330ce-0">
            Men även om den inte gör det, vilket vi riskerar enligt den planering
            som nu finns, måste vi ställa oss frågan: Hur skall allt detta
            finansieras, när man redan innan var orolig för att bilavgifterna
            inte skulle räcka till?
          </note>
          <note xml:id="i-1951dfbcf9c57397-0">
            Anf. 180 Kommunikationsminister INES
          </note>
          <note xml:id="i-0272592e71ac8748-3">
            UUSMANN (s)
          </note>
          <note xml:id="i-9f0ea2d32e5d8184-0">
            Herr talman! Ett av problemen när man diskuterar för- och nackdelar
            med bron är just detta: Om trafiken på bron blir för tät får det
            miljökonsekvenser, men då blir å andra sidan ekonomin inget problem.
            Det går alltså inte att samtidigt oroa sig för brons ekonomi och
            för en försämrad miljö på grund av för tät trafik.
          </note>
          <note xml:id="i-6fff474d9f68e9ae-0">
            10 000 bilar är som sagt ett högst rimligt antagande. Att en
            tidigare siffra löd på 6 500 beror på att det är det antal bilar
            som i dag forslas med färjan. Jag tror det är ganska rimligt att
            anta att det blir en viss ökning, dock inte så mycket att det
            behöver bli en Essingeled över Öresundsbron.
          </note>
          <note xml:id="i-eb7552b79151df9b-0">
            När det gäller landanslutningarna har man inte kommit så långt
            att det går att göra en budgetavstämning. Självklart är det regeringens
            mening att man skall hålla tummen på ögat på alla berörda så att
            inte ekonomin skenar i väg. Där tror jag inte att vi har olika
            uppfattning.
          </note>
          <note xml:id="i-40b484e41a1834d7-0">
            Anf. 181 KERSTIN WARNERBRING (c)
          </note>
          <note xml:id="i-a80a487cc8b92f7f-0">
            Herr talman! Jag finner inledningen på kommunikationsministerns
            svar synnerligen märklig. Det är fullständigt självklart att vi
            måste ta hänsyn både till ekonomin och till miljömålen i det här
            ärendet. Det är ju det hela broprojektet har gått ut på: att vi
            skall klara miljömålen, samtidigt som bron skall vara självfinansierad.
            Jag blir mycket förvånad över det svaret.
          </note>
          <note xml:id="i-94b1af3e51db6808-0">
            Påståendet att 10 000 bilar skulle vara en rimlig siffra eftersom
            det skulle motsvara vad man skeppar över med färjor är icke med
            sanningen överensstämmande. I dag passerar det 5 000 bilar per
            medeldygn mellan Sverige och Danmark. Antalet har t.o.m.
          </note>
          <note xml:id="i-5773d24756b0bad4-0">
            sjunkit efter EU-inträdet, vilket också är ganska intressant
            att notera.
          </note>
          <note xml:id="i-1f6a6016c659a28a-0">
            De 10 000 bilar som skall gå mellan Malmö och
          </note>
          <note xml:id="i-1289a95945e2167c-0">
            Köpenhamn inkluderar 75 % av det antal bilar som nu passerar
            mellan Helsingborg och Helsingör. Vad är det som säger att 75
            % av dem vill ta hela omvägen runt Malmö? Det måste jag också
            ställa mig frågande till.
          </note>
          <note xml:id="i-755b290c8bb5952b-0">
            Enligt avtalet skall även landanslutningarna finansieras med
            bilavgifter. Jag förstår icke hur detta skall gå till. Därför
            är det oerhört angeläget att vi ser ordentligt och med helhetssyn
            på de landanslutningar som skall arrangeras på den svenska sidan.
            Vi måste få ordentliga landanslutningar som gör att vi får en
            bro som går att använda - inte en bro som hänger i luften och
            som folk kan springa och titta på och tycka att den är märkvärdig.
            Vi måste också få ekonomin att gå ihop. Hur tänker kommunikationsministern
            lösa detta?
          </note>
          <note xml:id="i-e53e80d0e2f95a86-0">
            Anf. 182 Kommunikationsminister INES
          </note>
          <note xml:id="i-0272592e71ac8748-4">
            UUSMANN (s)
          </note>
          <note xml:id="i-eed98cf338d84626-0">
            Herr talman! Det stämmer att man i antalet 10 000
          </note>
          <note xml:id="i-219efe768e94a945-0">
            bilar har räknat med en del av de bilar som i dag går över Helsingborg-Helsingör.
            Det beror helt enkelt på att man räknat med att en del bilar inte
            skall till norra
          </note>
          <note xml:id="i-e7c4747a3a5b9ae7-0">
            Själland utan över till södra Själland eller andra delar av Danmark
            eller kontinenten. Dessa förutsätter man skulle välja broalternativet
            i stället.
          </note>
          <note xml:id="i-0036fa6ba67755e6-0">
            Naturligtvis måste det, herr talman, vara vettiga landanslutningar.
            Jag vet att det pågår en diskussion i
          </note>
          <note xml:id="i-78a546bf05c74870-0">
            Malmöområdet om både det ena och det andra alternativet, men
            på regeringens bord och den här kammarens bord ligger det i dag
            ingenting annat än den budget som ännu inte har kunnat revideras
            eftersom några andra beslut icke är fattade, varken om citytunnel
            eller om några andra alternativ. Jag förstår att det var detta
            Kerstin Warnerbring var ute efter.
          </note>
          <note xml:id="i-394f220364acce47-0">
            Anf. 183 HANNA ZETTERBERG (v)
          </note>
          <note xml:id="i-db6095bd9510f84c-0">
            Herr talman! Jag förstår att Ines Uusmann i sitt anförande inte
            hade tid att svara på alla de frågor som vi tidigare ställt till
            henne. Jag tänker därför ställa två av dem igen.
          </note>
          <note xml:id="i-2f4f83fab771e61c-0">
            Först undrar jag helt enkelt om det är korrekt att prata om ett
            belopp på 30-40 miljarder kronor när man räknar ihop den totala
            summan för Öresundsbroförbindelsen, dvs. både den danska och den
            svenska delen och den gemensamma delen samt räntebiten. Är det
            riktigt att göra den bedömningen? Det var en konkret fråga.
          </note>
          <note xml:id="i-9c2dc1592f892fd7-0">
            Nästa konkreta fråga handlar också om projektet i dess helhet.
            Om vi antar att det här kostar 30-40 miljarder, är det här då
            politiskt sett verkligen det bästa projekt vi kan dra i gång i
            ett läge där Sveriges ekonomiska situation är hårt pressad och
            där vi har en väldigt hög arbetslöshet som inte ser ut att ge
            vika?
          </note>
          <note xml:id="i-208459f11b123d13-0">
            Är det här verkligen det rätta projektet, det som vi skall satsa
            energi och pengar på?
          </note>
          <note xml:id="i-73496c9d0a55f54d-0">
            Kan vi inte tänka oss andra saker, t.ex. diskutera att sammanföra
            högskolor osv. i det här området? Det är viktigt och naturligtvis
            alldeles rätt att göra. Är det inte sådana saker som vi skulle
            lägga ned vår energi på i stället?
          </note>
          <note xml:id="i-3dfa441a8be89742-0">
            Anf. 184 Kommunikationsminister INES
          </note>
          <note xml:id="i-0272592e71ac8748-5">
            UUSMANN (s)
          </note>
          <note xml:id="i-486c8989bd194573-0">
            Herr talman! När man skall jämföra siffror i den här typen av
            kalkyler måste man kunna jämföra utifrån samma år. Om vi inte
            hade haft det här jämförelsetalet med 1990 skulle det förutsätta
            att vi inte hade haft någon inflation. Det är nog ingen av kammarens
            ledamöter som tror att det skulle vara rimligt. Visst blir det
            vissa teoretiska beräkningar, men det är den enda möjliga kalkylmodell
            man kan ha.
          </note>
          <note xml:id="i-3af31fb407adb910-0">
            Sedan går jag över till det som är riktigt intressant:
          </note>
          <note xml:id="i-d2622bda9276a28c-0">
            Kunde man använda det här beloppet till någonting annat? Problemet,
            som redan tidigare har nämnts här i kammaren, är ju att det inte
            finns några andra pengar.
          </note>
          <note xml:id="i-2376f960c3d1b4cf-0">
            Det här är icke statsbudget. Det här är icke utbytbart.
          </note>
          <note xml:id="i-a3f9772eeda74f76-0">
            Man kan icke jämföra högskoleplatser med bilavgifter.
          </note>
          <note xml:id="i-5f8e889a9b04be3b-0">
            Bron finansieras av trafikavgifter, och det är framför allt biltrafiken
            som betalar bron - till båtnad för tågresenärer och dem som fraktar
            gods på tåg. Detta är en konstruktion som jag tror blir allt vanligare
            i framtiden när det gäller att finansiera trafikleder.
          </note>
          <note xml:id="i-87ed2189970c7b6d-0">
            Anf. 185 HANNA ZETTERBERG (v)
          </note>
          <note xml:id="i-b07b96adec611503-0">
            Herr talman! När vi pratar om siffror skall vi naturligtvis försöka
            jämföra samma siffror med varandra så att vi inte jämför päron
            och äpplen. Det var precis detta jag försökte göra. Siffrorna
            är inte tagna ur luften. Jag har varit i kontakt med Öresundskonsortiet
            vid ett flertal tillfällen, och de flesta siffrorna har jag fått
            från dem.
          </note>
          <note xml:id="i-5855fc4881805d76-0">
            Jag ställer alltså frågan igen: Är det orimligt att anta att
            summan kommer att hamna någonstans mellan 30 och 40 miljarder?
          </note>
          <note xml:id="i-18152d1316e09905-0">
            Anf. 186 Kommunikationsminister INES
          </note>
          <note xml:id="i-0272592e71ac8748-6">
            UUSMANN (s)
          </note>
          <note xml:id="i-6f926b4c1c22e02a-0">
            Herr talman! Jag tycker att det är orimligt att jämföra 11 miljarder
            med 30-40 miljarder. Det är precis då man jämför äpplen och päron,
            och det kan man inte göra i en kalkylmodell.
          </note>
          <note xml:id="i-b6087fd10c1ab83a-0">
            Anf. 187 ELISA ABASCAL REYES (mp)
          </note>
          <note xml:id="i-9444464db55a7431-0">
            Herr talman! Tyvärr kunde jag inte uppfatta slutet på kommunikationsministerns
            inlägg, men det hade varit synnerligen intressant att höra det.
            Jag hörde något om intellektualitet - även om just det kanske
            inte var så intressant.
          </note>
          <note xml:id="i-467f5a8d3969a77d-0">
            Vad gäller att likställa pengar i statskassan, som
          </note>
          <note xml:id="i-cb150203dc8a2408-0">
            Per Westerberg uttryckte det, menar kommunikationsministern nu
            att man inte kan byta ut bropengar mot högskoleplatser. Jag håller
            i min hand betänkandet 1994/95:TU2, där reservation 3 rör kapitaltäckningsgaranti.
            Miljöpartiet säger där, genom mig, att det finns risk för att
            denna kapitaltäckningsgaranti kommer att infrias om ekonomin är
            dålig. Vad vi har sett i dagens skrivelse är att ekonomin är dålig,
            och då kan det alltså finnas risk för att kapitaltäckningsgarantin
            kommer att infrias i ett långt perspektiv. Därmed är det en angelägenhet
            för svenska skattebetalare.
          </note>
          <note xml:id="i-d5c748699e6dd441-0">
            Därtill kommer det uttalande som jag har frågat kommunikationsministern
            om i tidigare debatter men inte fått något svar på. Det är värt
            att upprepa det.
          </note>
          <note xml:id="i-3a8698f6e7e150d3-0">
            Den danske industriministern sade 1994 att bron skulle bli en
            angelägenhet för de danska skattebetalarna. Det är ett avtalsbrott,
            om jag har förstått det rätt.
          </note>
          <note xml:id="i-3fa6cc0e0520fad9-0">
            Jag vill erinra om ett yttrande från finansutskottet till trafikutskottet
            1990/91 beträffande de ekonomiska konsekvenserna. Där sägs att
            statliga garantier innebär åtaganden som har många likheter med
            vanliga utgifter och att förslag om garanti därför bör underkastas
            samma restriktiva prövning som vanliga utgiftsåtaganden. Då är
            det ändå en fråga för riksdagen.
          </note>
          <note xml:id="i-39c825c6ca9e4d93-0">
            Anf. 188 Kommunikationsminister INES
          </note>
          <note xml:id="i-0272592e71ac8748-7">
            UUSMANN (s)
          </note>
          <note xml:id="i-36b8b187938382fb-0">
            Herr talman! Det har vid flera tillfällen förts diskussioner
            om det skulle kunna bli aktuellt att behöva utlösa statsgarantin.
            Den här statsgarantin lämnas under hela byggnadsperioden, och
            den kvarstår så länge lånen inte är slutbetalda. Om garantin skulle
            bli nödlidande, som det heter, förutsätter det att brokonsortiet
            inte kan betala räntor och amorteringar på sina lån. Detta kan
            inträffa först efter det att bron tagits i bruk och när bilarna
            kör på den, dvs. efter sekelskiftet.
          </note>
          <note xml:id="i-b3a88446886cf892-0">
            Som jag sade tidigare, talar allt för att anläggningskostnaderna
            inte kommer att skena i väg. Man har en bra kontroll på utgifterna.
            Det betyder att garantin bara kan bli nödlidande om trafiken skulle
            bli väsentligt mycket mindre än vad som anges i prognoserna. Jag
            har hört att man snarare oroar sig för att trafikens omfattning
            blir för stor än att den blir för liten när man diskuterar detta.
          </note>
          <note xml:id="i-5a9b8636ea2cad12-0">
            Anf. 189 ELISA ABASCAL REYES (mp)
          </note>
          <note xml:id="i-b54bb68cd9fdb58c-0">
            Herr talman! Jag vill instämma med ministern i att det är trafikflödet
            som kommer att styra det ekonomiska resultatet av broprojektet.
            Men det finns en annan faktor också, och det är fördyringar under
            byggtiden. Vad är det som säger att de ingångna avtalen med olika
            entreprenörer är de enda som kommer att behövas och att de beslutade
            åtgärderna är de enda som kommer att behövas?
          </note>
          <note xml:id="i-9c26c4d7432d0fb6-0">
            Jag har en annan fråga till ministern. Det har inte lagts någon
            direkt miljöprövning på riksdagens bord, såsom har skett med skrivelsen
            angående ekonomin.
          </note>
          <note xml:id="i-db774c2b712d0814-0">
            Då är det väldigt svårt för en riksdagsledamot att veta vad man
            skall tro, när man får ta del av en väldigt saklig framställan
            till konsortiet från Björn Gillberg och professor Carstens angående
            oegentligheter i miljökontrollen. Då står ord mot ord. Det har
            offentliggjorts uppgifter om att muddringsarbetet har påbörjats
            trots att övervakningsutrustningen för fiskvandringen bara befinner
            sig på upphandlingsstadiet. Det är ett exempel på saker som dessa
            två personer ansåg vara fel i hanteringen.
          </note>
          <note xml:id="i-8b9aab63f0d8682d-0">
            Om ministern har haft tillgång till en bra uppföljning av och
            insyn i miljöhanteringen genom tillsynsmyndigheten, är det extra
            konstigt att det inte har kommit till riksdagens kännedom att
            det förekommer konstigheter. Om det inte förekommer konstigheter
            bör det också klarläggas. Vad skall vi tro?
          </note>
          <note xml:id="i-0d8e0858101c2682-0">
            Anf. 190 Kommunikationsminister INES
          </note>
          <note xml:id="i-0272592e71ac8748-8">
            UUSMANN (s)
          </note>
          <note xml:id="i-a0bc703b0bccf6b3-0">
            Herr talman! Elisa Abascal Reyes frågar hur jag kan tro att kostnaderna
            för projektet inte skall skena i väg. Det är helt enkelt så att
            det här handlar om ett fastprisavtal, som bara är indexuppräknat.
            Det handlar inte om att man bygger på löpande räkning. Det är
            det som gör att man har kontroll på kostnaderna.
          </note>
          <note xml:id="i-ad1ad9ff33ce1dcc-0">
            Det handlar vidare om Björn Gillberg och hans trovärdighet. Jag
            anser att Björn Gillberg har mycket hög trovärdighet, och det
            har jag alltid ansett. Det som är intressant nu är att Björn Gillberg
            har blivit trovärdig för Miljöpartiet först när han har lämnat
            sin anställning i konsortiet.
          </note>
          <note xml:id="i-171188244c76aef1-0">
            Björn Gillberg har varit knuten till konsortiet. Han har kritiserat
            konsortiet för sättet att utföra den interna kontrollen av arbetet.
            Det framgår tydligt av olika pressmeddelanden att han fortfarande
            anser att det är fullt möjligt att bygga bron med de stränga miljökrav
            som bl.a. Sveriges riksdag har lagt fast.
          </note>
          <note xml:id="i-9a11bf4eebfadee2-0">
            Vad som också är känt är att konsortiet nu har ändrat sin interna
            organisation. Vad jag har att göra, som ansvarigt statsråd i dessa
            frågor, är att lita på övervakningsmyndigheterna. Det är alltså
            inte konsortiet utan övervakningsmyndigheterna som är samhällets
            organ, och de har varken påtalat brister i organisationen eller
            föreslagit några ändringar. De har inte heller bett mig att ingripa.
          </note>
          <note xml:id="i-2a35841905c41811-0">
            Anf. 191 ELISA ABASCAL REYES (mp)
          </note>
          <note xml:id="i-985e63342d765a51-0">
            Herr talman! Jag skulle vilja svara på kommunikationsministerns
            inlägg, eftersom hon för andra gången ifrågasätter Miljöpartiets
            "användning" av
          </note>
          <note xml:id="i-e95e89c60c4379f8-0">
            Björn Gillberg. Det är inte Björn Gillbergs person som är föremål
            för politisk debatt, vare sig här eller i något annat forum. Det
            har inte med politik utan med åsikter att göra. Det har varit
            en tydlig diskrepans mellan å ena sidan Miljöpartiet och andra
            miljöorganisationer och å andra sidan Björn Gillberg som yrkesutövare
            vad gäller bedömningen av konsekvenserna av att bygga Öresundsbron.
            Men när det gäller den skrivelse som Björn Gillberg tillsammans
            med professor Carstens har skickat till konsortiet finns det ingen
            anledning för Miljöpartiet att inte observera uppgifterna - det
            vore nonchalant.
          </note>
          <note xml:id="i-aa6f8d96eb7ce477-0">
            Jag konstaterar nu, när kommunikationsministern säger att det
            inte behövs någon kommission, att riksdagen inte skall få ta del
            av miljöutvecklingen, om arbetet går rätt till eller om det går
            dåligt. Det är självklart att en sådan skrivelse borde hamna på
            riksdagens bord. Varför vill inte kommunikationsministern att
            riksdagen skall få ta del av de uppgifter som ministern har tagit
            del av via tillsynsmyndigheterna?
          </note>
          <note xml:id="i-09c635566dfd06a5-0">
            Anf. 192 Kommunikationsminister INES
          </note>
          <note xml:id="i-0272592e71ac8748-9">
            UUSMANN (s)
          </note>
          <note xml:id="i-133bc1c7af2c5fdf-0">
            Herr talman! Det kanske inte var tillräckligt tydligt, men jag
            sade för bara några minuter sedan här i kammaren, på en direkt
            fråga av Eva Eriksson, att det är utomordentligt enkelt att be
            Naturvårdsverket att göra en sammanställning av det kontrollarbete
            som har gjorts av den myndigheten. Det har jag för avsikt att
            göra; jag har redan lovat Eva Eriksson den uppgiften. Jag förutsätter
            att det kommer samtliga ledamöter till del.
          </note>
          <note xml:id="i-64ab9845524aeb48-5">
            Överläggningen var härmed avslutad.
          </note>
          <note xml:id="i-0ecaae53cc7d3ced-0">
            Skrivelse 1995/96:130 hänvisades till trafikutskottet.
          </note>
          <note xml:id="i-f32573642bfccd54-0">
            11 § Hänvisning av ärenden till utskott
          </note>
          <note xml:id="i-d9a45067bae1827b-0">
            Föredrogs och hänvisades
          </note>
          <note xml:id="i-d2d2ebaf7d02d288-0">
            Motioner
          </note>
          <note xml:id="i-fbddc5dc4cddbe64-0">
            1995/96:N22-N24 till näringsutskottet
          </note>
          <note xml:id="i-f0cde3a6c4fe9ffc-0">
            1995/96:Jo10-Jo15 till jordbruksutskottet
          </note>
          <note xml:id="i-f42666196da20c2c-0">
            1995/96:Sk29 till skatteutskottet
          </note>
          <note xml:id="i-c69678b98aee86d0-0">
            1995/96:Ju17 till justitieutskottet
          </note>
          <note xml:id="i-8c8367f792780b6d-0">
            1995/96:K16-K19 till konstitutionsutskottet
          </note>
          <note xml:id="i-ba79d27a63c33ca4-0">
            12 § Bordläggning
          </note>
          <note xml:id="i-69c12ae16534de2a-0">
            Anmäldes och bordlades
          </note>
          <note xml:id="i-d2d2ebaf7d02d288-1">
            Motioner
          </note>
          <note xml:id="i-10cfddb08ba40b79-0">
            med anledning av prop. 1995/96:105 Förslag till tilläggsbudget
            till statsbudgeten för budgetåret
          </note>
          <note xml:id="i-2bf235bbde5ff4db-0">
            1995/96
          </note>
          <note xml:id="i-35e83aa20af7e492-0">
            1995/96:K23 av Carl-Johan Wilson (fp)
          </note>
          <note xml:id="i-d619bd9e5bdb327a-0">
            1995/96:K24 av förste vice talman Anders Björck m.fl. (m)
          </note>
          <note xml:id="i-6d46b727087c973a-0">
            1995/96:K25 av Birgit Friggebo m.fl. (fp)
          </note>
          <note xml:id="i-3acbc206fbccfe69-0">
            1995/96:Kr1 av Carl-Johan Wilson och Kenth Skårvik
          </note>
          <note xml:id="i-b7f9b4c7e5caedf5-0">
            (fp)
          </note>
          <note xml:id="i-a200752a91899d90-0">
            1995/96:Kr2 av Marianne Andersson m.fl. (c)
          </note>
          <note xml:id="i-aa7926f1c72f37d1-0">
            1995/96:Kr3 av Elver Jonsson (fp)
          </note>
          <note xml:id="i-cb982d0f03edeca4-0">
            1995/96:Kr4 av Sven-Erik Österberg (s)
          </note>
          <note xml:id="i-02a57316e3da94af-0">
            1995/96:Kr5 av Lisbeth Staaf-Igelström m.fl. (s)
          </note>
          <note xml:id="i-9af7a4eef4bc8b7f-0">
            1995/96:Kr6 av Britt-Marie Danestig-Olofsson m.fl.
          </note>
          <note xml:id="i-75afdf3dc56a1be6-0">
            (v)
          </note>
          <note xml:id="i-bd57d243000c57e6-0">
            1995/96:Ub7 av Beatrice Ask m.fl. (m)
          </note>
          <note xml:id="i-8180148c21e191b3-0">
            1995/96:Ub8 av Göte Jonsson (m)
          </note>
          <note xml:id="i-697de832bae69484-0">
            1995/96:Ub9 av Margitta Edgren m.fl. (fp)
          </note>
          <note xml:id="i-e4dd6e89517ac5d6-0">
            1995/96:Ub10 av Mats Odell m.fl. (kds)
          </note>
          <note xml:id="i-263452cb6c0923cc-0">
            1995/96:Ub11 av Lars Hjertén (m)
          </note>
          <note xml:id="i-2d2219893afbbf3d-0">
            1995/96:Jo16 av Marianne Samuelsson m.fl. (mp)
          </note>
          <note xml:id="i-5bd912ec73cda91a-0">
            1995/96:A11 av Per Unckel m.fl. (m)
          </note>
          <note xml:id="i-d74dcd7fed720d1f-0">
            1995/96:A12 av Anders G Högmark (m)
          </note>
          <note xml:id="i-a20fc28af9779603-0">
            med anledning av prop. 1995/96:119 Reformerad tandvårdsförsäkring
          </note>
          <note xml:id="i-8e25f05d06764bc0-0">
            1995/96:Sf9 av Gullan Lindblad m.fl. (m)
          </note>
          <note xml:id="i-64523f9ecbc2cfac-0">
            1995/96:Sf10 av Helena Frisk (s)
          </note>
          <note xml:id="i-d58991c2bd386343-0">
            1995/96:Sf11 av Ulf Melin och Hans Hjortzberg-
          </note>
          <note xml:id="i-444875b1654a64e9-0">
            Nordlund (m)
          </note>
          <note xml:id="i-cd7bc6d053dd48d1-0">
            1995/96:Sf12 av Carl Fredrik Graf (m)
          </note>
          <note xml:id="i-226caac2ffbe9f55-0">
            1995/96:Sf13 av Isa Halvarsson m.fl. (fp, c)
          </note>
          <note xml:id="i-3214208bd24b08a9-0">
            1995/96:Sf14 av Ragnhild Pohanka m.fl. (mp)
          </note>
          <note xml:id="i-aeefaacb21b6b056-0">
            1995/96:Sf15 av Ulla Hoffmann m.fl. (v)
          </note>
          <note xml:id="i-da3344554ef4fb57-0">
            1995/96:Sf16 av Sigge Godin m.fl. (fp)
          </note>
          <note xml:id="i-3336a5dbcfa8854a-0">
            1995/96:Sf17 av Lena Klevenås (s)
          </note>
          <note xml:id="i-b57de570d41dc123-0">
            1995/96:Sf18 av Roland Larsson m.fl. (c)
          </note>
          <note xml:id="i-d88dcc90e073d7e8-0">
            1995/96:Sf19 av Rose-Marie Frebran m.fl. (kds)
          </note>
          <note xml:id="i-22a335e2af10ce80-0">
            med anledning av prop. 1995/96:123 Produktsäkerhetslagen och
            offentlig verksamhet
          </note>
          <note xml:id="i-7860c2e0ee9961fa-0">
            1995/96:L24 av Rolf Dahlberg m.fl. (m)
          </note>
          <note xml:id="i-7300842db3e28a5f-0">
            1995/96:L25 av Bengt Harding Olson och Kerstin
          </note>
          <note xml:id="i-213e043a4deadc57-0">
            Heinemann (fp)
          </note>
          <note xml:id="i-91cf3254e5eee4fe-0">
            1995/96:L26 av Yvonne Ruwaida (mp)
          </note>
          <note xml:id="i-859d2386823dfc39-0">
            1995/96:L27 av Ingemar Josefsson och Inga-Britt
          </note>
          <note xml:id="i-b8a24df0b1446809-0">
            Johansson (s)
          </note>
          <note xml:id="i-ea25c48206034a4b-0">
            med anledning av förs. 1995/96:RFK4 Nya bestämmelser för traktaments-
            och reseersättning m.m.
          </note>
          <note xml:id="i-e8a170a1006a1576-0">
            till riksdagens ledamöter
          </note>
          <note xml:id="i-9212d3322fd9c927-0">
            1995/96:K20 av Lennart Hedquist och Gustaf von
          </note>
          <note xml:id="i-425ac212495b85a4-0">
            Essen (m)
          </note>
          <note xml:id="i-7f513d75c80e5046-0">
            1995/96:K21 av förste vice talman Anders Björck m.fl. (m)
          </note>
          <note xml:id="i-faf8c89ca38e1866-0">
            1995/96:K22 av Peter Eriksson m.fl. (mp)
          </note>
          <note xml:id="i-63c5a50f66619302-0">
            13 § Anmälan om interpellationer
          </note>
          <note xml:id="i-99ac6c666e88fbaf-0">
            Anmäldes att följande interpellationer framställts
          </note>
          <note xml:id="i-a5eaf6edd12ca0c4-0">
            den 7 februari
          </note>
          <note xml:id="i-0dbb394f512b3ced-0">
            1995/96:75 av Annika Nilsson (s) till utbildningsministern
          </note>
          <note xml:id="i-a29c10d4623b4c04-0">
            Universitetens och högskolornas studiesociala ansvar
          </note>
          <note xml:id="i-63266dbd1805c1d0-0">
            1995/96:76 av Eva Björne (m) till kommunikationsministern
          </note>
          <note xml:id="i-1eb1194ab7267747-0">
            Estonia
          </note>
          <note xml:id="i-b5e8350942bedb1f-0">
            den 8 februari
          </note>
          <note xml:id="i-1b0f6ac6c0f70ac4-0">
            1995/96:77 av Birgitta Wistrand (m) till statsministern
          </note>
          <note xml:id="i-0a66cd708b274643-0">
            Dennispaketet
          </note>
          <note xml:id="i-9e03e460f7d1071d-0">
            1995/96:78 av Tomas Eneroth (s) till statsrådet Jan
          </note>
          <note xml:id="i-4419507b23965ab2-0">
            Nygren
          </note>
          <note xml:id="i-d6e5fbb4499f953e-0">
            Krigsmaterielexport
          </note>
          <note xml:id="i-4fb06c74fdbd772b-0">
            1995/96:79 av Håkan Holmberg (fp) till utrikesministern
          </note>
          <note xml:id="i-e4fdcc319382cc45-0">
            Taiwan
          </note>
          <note xml:id="i-c0ea1353a76698e1-0">
            Interpellationerna redovisas i bilaga som fogas till riksdagens
            snabbprotokoll tisdagen den 13 februari.
          </note>
          <note xml:id="i-a5e68688367d27c8-0">
            14 § Anmälan om frågor
          </note>
          <note xml:id="i-44154ae8ec5a307c-0">
            Anmäldes att följande frågor framställts
          </note>
          <note xml:id="i-a5eaf6edd12ca0c4-1">
            den 7 februari
          </note>
          <note xml:id="i-e74644df93e82672-0">
            1995/96:275 av Barbro Westerholm (fp) till statsrådet
          </note>
          <note xml:id="i-30f6765604c408c9-0">
            Anna Hedborg
          </note>
          <note xml:id="i-9335bcad927cfb06-0">
            Hälso- och sjukvården
          </note>
          <note xml:id="i-b5e8350942bedb1f-1">
            den 8 februari
          </note>
          <note xml:id="i-47cb1c1af300f7f3-0">
            1995/96:276 av Bengt-Ola Ryttar (s) till utrikesministern
          </note>
          <note xml:id="i-08a91850be8954c4-0">
            EU och Turkiet
          </note>
          <note xml:id="i-71f312e16332f9f7-0">
            1995/96:277 av Lennart Fremling (fp) till kommunikationsministern
          </note>
          <note xml:id="i-81e31a18b1710909-0">
            Avregleringen av järnvägen
          </note>
          <note xml:id="i-ef4f4476a5d10c65-0">
            1995/96:278 av Tomas Eneroth (s) till justitieministern
          </note>
          <note xml:id="i-f37a1d7595cfdd61-0">
            Pornografi
          </note>
          <note xml:id="i-c08b74586be38d98-0">
            Frågorna redovisas i bilaga som fogas till riksdagens snabbprotokoll
            tisdagen den 13 februari.
          </note>
          <note xml:id="i-3557b71b9295b2e2-0">
            15 § Anmälan om svar på frågor
          </note>
          <note xml:id="i-dea5ec266426c38e-0">
            Anmäldes att följande svar inkommit
          </note>
          <note xml:id="i-a5eaf6edd12ca0c4-2">
            den 7 februari
          </note>
          <note xml:id="i-dcdd1d5dacbc3a8c-0">
            1995/96:268 av Sivert Carlsson (c) till kommunikationsministern
          </note>
          <note xml:id="i-0f86b9c12111eef7-0">
            Posten service
          </note>
          <note xml:id="i-70bd659f513a11e1-0">
            1995/96:269 av Åke Carnerö (kds) till kommunikationsministern
          </note>
          <note xml:id="i-ca9bc8a9a4862194-0">
            Älvsborgsbanan
          </note>
          <note xml:id="i-6e44604b014168ab-0">
            1995/96:270 av Marianne Carlström (s) till statsrådet
          </note>
          <note xml:id="i-ccaa2839ccf1411a-0">
            Jan Nygren
          </note>
          <note xml:id="i-421626c9bdfb973e-0">
            Åtgärder för att undvika onödiga remisser
          </note>
          <note xml:id="i-9a0a437e201aa3dc-0">
            Svaren redovisas i bilaga som fogas till riksdagens snabbprotokoll
            tisdagen den 13 februari.
          </note>
          <note xml:id="i-eeb8f0218b5c6285-0">
            16 § Kammaren åtskildes kl. 18.00.
          </note>
          <note xml:id="i-e7623bc33044b1b5-0">
            Förhandlingarna leddes
          </note>
          <note xml:id="i-45183791c8d726d0-0">
            av tredje vice talmannen från sammanträdets början t.o.m. ajourneringen
            kl. 13.59,
          </note>
          <note xml:id="i-0db1fcb85db68ac3-0">
            av förste vice talmannen därefter t.o.m. 10 § anf. 137
          </note>
          <note xml:id="i-c8d652646a7b13bb-0">
            (delvis),
          </note>
          <note xml:id="i-3e852e0e1d8ed2af-0">
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
