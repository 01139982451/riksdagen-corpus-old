<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--2</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ________________________________________________________________________________
          </note>
          <note>
            _________
          </note>
          <note>
            1 § Öppnandet av riksmötet 1994/95
          </note>
          <note type="speaker">
            Anf. 1 TALMANNEN:
          </note>
          <note>
            Eders Majestät! Jag anhåller att Eders Majestät måtte förklara
            1994/95 års riksmöte öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <u xml:id="i-27e8082d5fee8ecd" next="cont" who="unknown">
            <seg>
              Fru talman! Ärade ledamöter! Jag vill inleda detta tal till årets
              riksmöte med att än en gång inför er folkvalda ge uttryck för
              allas vår djupa sorg över den katastrof som drabbat vårt folk.
              Våra tankar och vår varma medkänsla går till alla de många anhöriga
              som runt om i Sverige tillsammans med oss sörjer de saknade.
            </seg>
            <seg>
              När ni valda ombud för Sveriges folk i dag samlas här i Stockholm
              inleds en ny mandatperiod och ett nytt arbetsår för riksdagen.
              Ni har ett ansvarsfullt och krävande arbete framför er.
            </seg>
            <seg>
              Många frågor av stor betydelse för vårt land och för oss alla
              kommer att bli föremål för riksdagens ställningstagande. En ny
              ministär kommer att överta regeringsansvaret eftersom valet den
              18 september har inneburit en förändring av riksdagens sammansättning.
            </seg>
            <seg>
              Jag vill tacka de ledamöter som har lämnat riksdagen och önska
              deras efterträdare framgång i det nya uppdraget som representanter
              för svenska folket i dess riksdag. Denna riksdag kommer att fatta
              det avgörande beslutet i den viktiga frågan om en förlängning
              av mandatperioden från tre till fyra år. En sådan förändring påverkar
              ert eget arbete i riksdagen.
            </seg>
            <seg>
              Under det gångna året har den politiska oron runt om i världen
              fortsatt. Många länder och människor drabbas hårt av etniska och
              politiska motsättningar.
            </seg>
            <seg>
              Till följd härav uppstår stort lidande och svåra ekonomiska problem.
              Tyvärr har det visat sig svårt att genom gemensamma insatser från
              FN, EU och enskilda länder komma till rätta med situationen i
              exempelvis f.d. Jugoslavien.
            </seg>
            <seg>
              Men under det senaste året har trots allt förutsättningarna för
              en fredlig utveckling i Mellersta
            </seg>
            <seg>
              Östern och på Irland förbättrats. Sverige har aktivt medverkat
              till att ställa fredsbevarande resurser till
            </seg>
            <seg>
              FN:s förfogande. Vi har i övrigt engagerat oss, inte minst i
              den humanitära hjälpverksamheten och i de medlingsinsatser som
              utgör det första steget på vägen mot varaktiga politiska lösningar.
            </seg>
            <seg>
              Konflikthärdarna kommer att kräva noggrann uppmärksamhet från
              världssamfundet. För Sveriges del kommer det med stor säkerhet
              att innebära nya omfattande insatser både på det bilaterala och
              på det multilaterala planet.
            </seg>
            <seg>
              Vårt Sverige blir alltmera beroende av omvärlden. Det gäller
              inte enbart vårt engagemang i säkerhetspolitiska frågor och humanitära
              hjälpinsatser. Sverige är ett högindustrialiserat land, där större
              delen av produktionen har en begränsad hemmamarknad. De svenska
              företagen har sedan lång tid tillbaka varit avhängiga av den internationella
              marknaden - ett beroende som ständigt ökar.
            </seg>
            <seg>
              Vi har under de senaste åren vidare upplevt hur nära vi också
              är knutna till den internationella kapitalmarknaden och hur kapital
              snabbt förflyttas från ett land till ett annat med hjälp av effektivare
              kommunikationssystem. Genom allt fler samhällsområden blir vi
              således beroende av den ekonomiska utvecklingen i den övriga världen,
              som vi måste anpassa oss till och på bästa sätt utnyttja.
            </seg>
            <seg>
              Sverige befinner sig i en känslig fas när det gäller avvägningen
              mellan konjunktur- och strukturproblem i den svenska ekonomin.
              Stort budgetunderskott och stigande statsskuld innebär störningar
              med allvarliga konsekvenser för både den enskilde medborgaren
              och landet i dess helhet. I kombination med stor arbetslöshet
              innebär detta svåra påfrestningar för många människor. Fortsatt
              kraftfulla insatser för att komma till rätta med dessa problem
              är nödvändiga.
            </seg>
            <seg>
              Särskilt betydelsefullt är att förhindra att ungdomar fastnar
              i en nedbrytande långtidsarbetslöshet.
            </seg>
            <seg>
              De stora miljöproblemen som luftföroreningar, markföroreningar
              och sjunkande vattenkvalitet kan bara motverkas genom snabbare
              samarbete över nationsgränserna.
            </seg>
            <seg>
              Östersjön är ett gott exempel där man kan redovisa positiva resultat
              av internationell samverkan.
            </seg>
            <seg>
              Senare i höst kommer svenska folket att genomföra en folkomröstning
              för att ta ställning till om Sverige skall bli medlem av den europeiska
              unionen. Oavsett utgången kommer detta viktiga val att få stor
              betydelse för den fortsatta utvecklingen i
            </seg>
            <seg>
              Sverige och för ert arbete.
            </seg>
            <seg>
              Jag har här inför er riksdagsledamöter önskat redovisa några
              för oss alla viktiga frågor där ni kommer att fatta de övergripande
              och avgörande besluten. Jag är övertygad om att ni kommer att
              utnyttja alla de positiva möjligheter som finns i vårt land och
              hos vårt folk. Vi kommer med uppmärksamhet och intresse att följa
              er i arbetet för vårt lands bästa.
            </seg>
          </u>
          <note>
            Jag önskar er välgång i detta värv och förklarar härmed 1994/95
            års riksmöte öppnat.
          </note>
          <note>
            2 § Parlamentet och den internationaliserade demokratin
          </note>
          <note>
            Föredrag av professor Lars-Göran Stenelo
          </note>
          <note>
            Eders Majestäter, Eders Kungliga Högheter, fru talman, mina damer
            och herrar!
          </note>
          <u prev="cont" who="unknown">
            <seg>
              Det demokratiska styrelseskicket grundas på optimism. Demokratins
              företrädare hävdar att ett folk har förmåga att styra sig självt.
              Budskapet är att öppen kritik och debatt skapar mera eftertänksamma,
              effektivare, förnuftigare och rättvisare beslut för medborgarna.
            </seg>
            <seg>
              Gradvisa reformer som följer folkets åsikter skapar förutsättningar
              för både stabilitet och förändring. Genom en kontinuerlig process
              anpassar sig demokratin till nya villkor. På så sätt desarmeras
              revolutionen, och det demokratiska styrelseskicket framstår som
              överlägset totalitära politiska arrangemang.
            </seg>
            <seg>
              Demokratins anhängare är emellertid i dag mindre optimistiska
              än tidigare. Den optimistiska grundtonen har delvis ersatts av
              pessimism. Trots kommunismens sammanbrott och trots att ett antal
              tidigare totalitära stater nu utvecklas i demokratisk riktning
              hörs ibland t.o.m. uttrycket demokratins kris.
            </seg>
            <seg>
              Vilken grund har då denna pessimism? Jag vill peka på några omständigheter.
            </seg>
            <seg>
              När det gäller utvecklingen inom de etablerade välfärdsdemokratierna
              har reformismen, som kanske varit ett av segervapnen i konkurrensen
              med de totalitära systemen, uppenbarligen i många länder stött
              på svårigheter när kostnadskrävande reformer efterhand adderats
              till varandra.
            </seg>
            <seg>
              De gradvisa reformerna har kanske vittnat om eftertänksamhet
              när det gäller enskilda beslut, men inte alltid varit tillräckligt
              långsiktiga. Kanske har nationella aspekter alltför mycket tillåtits
              dominera över den disciplinerande roll som internationella perspektiv
              och restriktioner skulle ha givit. Kanske infann sig den allmänna
              insikten om politikens och ekonomins transnationella karaktär
              väl sent i många länder.
            </seg>
            <seg>
              De parlamentariska välfärdsdemokratiernas handlingskraft har
              sviktat när det blivit fråga om att kraftigt retirera från gamla
              positioner.
            </seg>
            <seg>
              En ständigt ökande informationsmängd har vidare skapat överbelastade
              politiska system som inte helt förmår upprätthålla just den effektivitet
              som demokratin förutsätter.
            </seg>
            <seg>
              Allt fler politiska aktörer och intressenter trängs nu på den
              politiska scenen. Allt fler politiska initiativ tas. Allt fler
              krav ställs på de politiskt ansvariga, samtidigt som många ifrågasätter
              den politiska domänens omfattning.
            </seg>
            <seg>
              En effektiv demokratisk process skall förhindra förhastade beslut.
              Tempot i politiken är emellertid nu så högt uppdrivet och förändringstrycket
              så stort att de demokratiska institutionerna har svårt att anpassa
              sig till nya förutsättningar och händelser.
            </seg>
            <seg>
              Demokratins behov av utförlig debatt och dialog mellan de styrande
              och medborgarna har blivit svårare att tillfredsställa. Sambandet
              mellan debatt och beslutsfattande har försvagats. Den tid som
              krävs för att noggrant pröva och diskutera behovet av förändringar
              saknas emellanåt.
            </seg>
            <seg>
              Komplexiteten i de frågor och problem som politikerna ställs
              inför har ständigt ökat. Detta ställer stora krav på tidskrävande
              analys och koordinering av beslut från olika sakområden.
            </seg>
            <seg>
              Demokratin bör uppfattas som en uppgift som ständigt söker sin
              lösning, men när vi nu är inne i en internationaliseringsperiod
              består det demokratiska problemet i att utvecklingen accelererar
              så snabbt att de nationella institutionerna har svårt att bringas
              i samklang med det höga tempot.
            </seg>
            <seg>
              Utländska finansiella aktörer och internationella byråkratier,
              som är mindre disponerade för ett offentligt samtal, har fått
              ökad makt. Tankar har framförts om att internationaliseringen
              kan medföra en risk för politisk tystnad och att den politiska
              makten anonymiseras.
            </seg>
            <seg>
              Den moderna demokratins problem framstår sålunda i vissa avseenden
              som den internationaliserade demokratins problem. Hur effektiv
              den fortsatta problemlösningen kommer att bli avgörs bl.a. i denna
              kammare. Frågan är om en ny, till den internationaliserade demokratin
              anpassad parlamentarisk doktrin kan utformas som är både realistisk
              och opitimistisk. För om det optimistiska tänkandet överges kommer
              uttrycket demokratins kris att bli en otillräcklig verklighetsbeskrivning.
              Och om vi inte drar de nödvändiga slutsatserna av de nya villkor
              som gäller under ett dramatiskt skede i demokratins historia,
              kommer de pessimister som varnade för vissa negativa tendenser
              efter hand att framstå som mer realistiska än optimisterna.
            </seg>
            <seg>
              Den demokratiska reformismen har ansetts vittna om just realism
              eftersom den är erfarenhetsbaserad.
            </seg>
            <seg>
              Ett fundamentalt element i rättsstatsidén är att statsmakten
              och dess aktiviteter är förutsägbara.
            </seg>
            <seg>
              Konsekvenserna av olika politiska beslut skall vara tydliga för
              medborgarna. Om förutsägbarheten sviktar är det ett allvarligt
              memento för demokratin.
            </seg>
            <seg>
              De enskilda staternas framtidsbedömningar har enligt min mening
              hittills i alltför stor utsträckning baserats på inomnationella
              erfarenheter. Betraktat i ett historiskt perspektiv domineras
              de enskilda staternas prognosunderlag av egna, nationella erfarenheter.
              I
            </seg>
            <seg>
              den internationaliserade demokratin är emellertid denna kunskapsbas
              helt otillräcklig.
            </seg>
            <seg>
              De politiska frågorna blir allt svårare att analysera enbart
              i inrikespolitiska termer och många problem kan endast lösas om
              de hanteras på överstatlig nivå.
            </seg>
            <seg>
              Nu krävs en syntes av nationella och internationella erfarenheter.
              Jag tror att det finns kunskaper att hämta från utrikespolitikens
              område som kommer att bli allt viktigare efter hand som internationaliseringen
              fortsätter och tidigare inrikespolitiska frågor får internationella
              dimensioner.
            </seg>
            <seg>
              Jag tror också att vissa erfarenheter från den internationella
              storpolitiken i någon mån kan verka inspirerande på de nationella
              parlamentarikernas arbete.
            </seg>
            <seg>
              Tillåt mig att ge några exempel. Jag börjar med en samstämmig
              erfarenhet från det svenska riksdagsarbetet och den internationella
              politiken. Jag tänker på förhandlingarnas centrala roll i nästan
              all politik.
            </seg>
            <seg>
              Den svenska demokratin är en förhandlingsdemokrati och den svenska
              riksdagen är ett förhandlande parlament. En skicklig svensk parlamentariker
              är en god förhandlare. Jag delar den danske statsvetaren Alf Ross
              uppfattning att förstahandsmålet i en demokrati är att förhandla,
              diskutera och debattera för att på så sätt nå fram till en gemensam
              uppfattning. Dialog och kompromisser verkar samlande, majoritetsavgöranden
              splittrande.
            </seg>
            <seg>
              Omröstning och majoritetsbeslut bör betraktas som en nödfallsutväg.
              I valet mellan att votera eller förhandla bör man enligt min mening
              välja att förhandla.
            </seg>
            <seg>
              Skickliga förhandlare bör se till att majoritetens diktatur ersätts
              med ett sofistikerat och generöst minoritetsskydd.
            </seg>
            <seg>
              Förhandlingsinslaget i politiken förstärks genom internationaliseringen.
              Den främsta orsaken är den utrikespolitisering av tidigare inrikespolitiska
              frågor som ägt rum och äger rum.
            </seg>
            <seg>
              Oavsett de övernationella politiska arrangemang som svenska folket
              bestämmer sig för i höst kommer
            </seg>
            <seg>
              Sverige att ständigt befinna sig i internationella förhandlingar,
              förhandlingar som på ett utmärkt sätt illustrerar hur olika metoder
              kan överbrygga djupgående klyftor mellan olika politiska traditioner.
            </seg>
            <seg>
              I den internationella politiken är förhandlingars värde som konfliktlösningsinstrument
              och som grund för vidare samarbete tydligt. Alva Myrdal hävdade
              en gång att internationella förhandlingar egentligen aldrig kan
              misslyckas, därför att oavsett om förhandlingarna ger några mera
              substansiella resultat, kan den kontakt som förhandlingarna ger
              bidra till ny information och kunskap.
            </seg>
            <seg>
              Tanken är att varje effektiv dialog förutsätter gemensam kunskap
              som annars sannolikt blir fördold, kunskaper som efter hand kan
              spridas till medborgarna. Här ser man ett tydligt och intressant
              samband mellan förhandlingar och det offentliga demokratiska samtalet.
            </seg>
            <seg>
              Erfarenheterna från decenniers internationella förhandlingar
              visar att det faktiskt går att nå överenskommelser också mellan
              ideologiskt sett djupt oeniga förhandlingsparter.
            </seg>
            <seg>
              Efter att under decennier ha prövat förhandlingsstrategier, som
              inte befrämjade en dialog, utan hade ett dominant inslag av konfrontation,
              ackompanjerad av offentlig, stundtals aggressiv propaganda, fann
              huvudaktörerna i den internationella politiken under det kalla
              krigets slutskede efter hand mera konstruktiva linjer. Man upptäckte
              att rituella konflikter hade ett alltför högt politiskt pris.
            </seg>
            <seg>
              När ett gemensamt behov av överenskommelser uppstod, var de nationella
              beslutsorganen och hemmaopinionen inte alltid villiga att göra
              eftergifter, eftersom den öppna propagandan gjort att hotbilden
              av motparten dominerade.
            </seg>
            <seg>
              Alltför långa perioder av sekretessomgärdade förhandlingar ledde
              ibland till ett rutinmässigt ointresse för förhandlingarna hos
              hemmaopinionen.
            </seg>
            <seg>
              Risken att stödet uteblev för etablerade förhandlingspositioner
              och resultat var påtaglig.
            </seg>
            <seg>
              Det är svårt att finna exempel på framgångsrika politiska förhandlingar
              - nationella eller internationella - som hela tiden äger rum i
              offentlighetens ljus. Men erfarenheterna säger också att detta
              är en insikt som måste balanseras mot att villkoret för en lyckosam
              förhandling förutsätter opinionsstöd. En förhandlingsposition
              som inte är förankrad internt är en bräcklig grund för överenskommelser.
              Slutsatsen blir att politiskt tålamod och tolerans är bra för
              demokratin. Långvarig politisk tystnad är ett hot mot demokratin.
            </seg>
            <seg>
              De internationella förhandlingarna ger vidare vid handen att
              ett förhandlingsresultat som inte ger utrymme för framtida förändringar
              är ett - åtminstone ur demokratisk synvinkel - dåligt resultat.
              Ingångna kompromisser bör ha en viss flexibilitet, vad gäller
              både tillämpningen och beredskapen för framtida förändringar.
              Erfarenheterna visar också:
            </seg>
            <seg>
              att krav på samtidiga och likvärdiga eftergifter inte sällan
              blockerar förhandlingarna och att sådana krav inte heller är nödvändiga,
              att brott mot även informella överenskommelser skadar trovärdigheten
              under lång tid, att politikens förutsägbarhet kan öka genom att
              internationella avtal och överenskommelser ingås -
            </seg>
            <seg>
              insikten om många nationalstaters ömsesidiga beroenden driver
              fram övernationella beslut, vars uppgift bl.a. är att så långt
              som möjligt garantera politikens förutsägbarhet - samt att små
              stater genom samarbete med andra stater, vars intressen man delar
              inom ramen för flerpartsförhandlingar, kan utöva ett större inflytande
              än man kan göra på egen hand. Detta har t.ex. varit tydligt på
              nedrustningens område.
            </seg>
            <seg>
              Efter det kalla krigets slut och efter det att den nationella
              politiken alltmer internationaliserats har utövandet av idémakt
              på den internationella arenan blivit en ännu intressantare möjlighet
              än tidigare.
            </seg>
            <seg>
              Idéers styrka och originalitet har blivit än mer betydelsefulla.
            </seg>
            <seg>
              Om debatt och diskussion får ett större spelrum kan mindre stater
              undvika att en mera materiellt betingad maktutövning tillåts dominera.
              Utvecklingen är positiv för de demokratiska småstaterna, eftersom
              makt i internationell politik tidigare i stor utsträckning definierats
              i militära och säkerhetspolitiska termer.
            </seg>
            <seg>
              Idémakten får nu sin chans.
            </seg>
            <seg>
              Vilka slutsatser kan då de nationella parlamentarikerna dra utifrån
              den samlade nationella och internationella erfarenheten, och hur
              ser en internationaliserad parlamentarisk doktrin ut?
            </seg>
            <seg>
              Den realistiske optimisten ser nya möjligheter, men en beständig
              optimism bygger på att demokratins företrädare identifierar de
              problem som kan uppstå till följd av internationaliseringen och
              att de vågar angripa problemen. Ett synsätt som inte omfattar
              denna insikt är orealistiskt. Den realistiske optimisten vet att
              demokratin ständigt måste återerövras. Lika farligt som det är
              att förneka problemen, lika riskfyllt är det att kapitulera inför
              svårigheterna.
            </seg>
            <seg>
              Doktrinen bör lämna utrymme för organiserade och etablerade former
              för samråd. Samrådsförfarandet i parlamentet bör syfta till en
              politik som leder till breda majoritetspositioner, främst i de
              internationaliserade sakfrågorna. Den gångna mandatperioden har
              påvisat behovet av samråd över blockgränserna, men också nackdelarna
              med ett improviserat samråd som inleds först efter det att en
              kris uppstått.
            </seg>
            <seg>
              Ett regelbundet samrådsförfarande kan bidraga till ett gemensamt,
              reellt ansvarstagande under lång tid och underlätta reaktionen
              på förändringar och aktioner för att åstadkomma förändringar.
              Dödlägen måste kunna brytas när kriserna kommer. Ett sådant samrådsförfarande
              skulle kunna säkerställa att berörda parter får adekvat och likvärdig
              information som underlag för sina beslut.
            </seg>
            <seg>
              Då segern över kommunismen analyserades antogs att den fria marknadsekonomin
              och demokratin var en relativt harmonisk och samverkande kombination.
              Men det är uppenbart att vissa disharmonier har kunnat noteras
              under senare år.
            </seg>
            <seg>
              De beslutssystem som tänktes komplettera varandra verkar stundtals
              i stället konkurrera med varandra.
            </seg>
            <seg>
              När politikens företrädare önskar stabilitet kan marknadens -
              inte sällan anonyma - företrädare, i en fullt legitim ambition,
              vilja åstadkomma variationer i den politiska utvecklingen. Det
              kanske värsta scenariot för finansmarknadens aktörer är stillastående.
              Det önskvärda är upp- och nedgångar.
            </seg>
            <seg>
              När politiska förändringar debuterar eller förutspås -
            </seg>
            <seg>
              t.ex. i samband med att opinionsundersökningar presenteras -
              kan detta i vissa fall t.o.m. leda till kalkylerade överreaktioner.
              Det som är legitimt och rationellt för de ekonomiska aktörerna
              blir en störning för politikerna i ansvarsposition.
            </seg>
            <seg>
              Skillnaderna mellan privat och offentlig makt är ännu stora.
              Politikens territoriella bundenhet är fortfarande betydande. Politikernas
              förmåga att hålla ett högt beslutstempo är betydligt sämre än
              de ekonomiska aktörernas.
            </seg>
            <seg>
              Hur kan då spänningarna mellan de två beslutskulturerna förmås
              att minska? Hur kan en större intressegemenskap uppnås? För att
              parlamentarikerna skall få tillfälle att informera om politikens
              villkor krävs att kontakterna med de politiska intressenterna
              från näringsliv och finansvärld intensifieras och organiseras
              på ett bättre sätt. Ett fastare organiserat samrådsförfarande
              bör arrangeras även i detta sammanhang så att beredskapen att
              reagera snabbare i akuta, tidspressade situationer ökar.
            </seg>
            <seg>
              Politikens kvalitet kommer i allt större utsträckning att vara
              betingad av hur väl parlamentarikerna lyckas möta oväntade händelser.
            </seg>
            <seg>
              Genom ett sådant samrådsförfarande skapas dessutom ett viktigt
              utbildningstillfälle i politik.
            </seg>
            <seg>
              Förhandlingskonsten förfinas genom att olika förhandlingstraditioner
              möts, samtidigt som förståelsen för politikens förutsättningar
              ökar. En gemensam kunskapsbas underlättar parlamentarikernas arbete
              med att åstadkomma politisk kraftsamling och snabbare reaktioner.
            </seg>
            <seg>
              Slutsatsen bör bli att en internationaliserad parlamentarisk
              doktrin också bör omfatta ett pedagogiskt uppdrag.
            </seg>
            <seg>
              Uppgiften är att redogöra för de villkor som gäller för det parlamentariska
              arbetet, att påminna om att komplexa sakfrågor noggrant måste
              utredas och folkopinioner informeras och tillåtas reagera, att
              förklara att demokratisk politik kräver tid och eftertanke och
              att snabba beslut och forcerade beslutsprocesser inte alltid är
              av godo i politiken utan kan leda till dåliga resultat och beslut.
            </seg>
            <seg>
              Den traditionella svenska demokratins signum har varit kompromissens
              centrala position i politiken.
            </seg>
            <seg>
              Kompromissförfarandet kommer under den fortsatta internationaliseringen
              att få en ytterligare förstärkt roll. Övernationellt beslutsfattande
              stimulerar kompromissbenägenheten, och Sverige har inte sällan
              spelat rollen som den internationella politikens kompromissarie
              och medlare. När Sverige nu i snabb takt internationaliseras är
              både de nationella och de internationella förhandlingserfarenheterna
              av betydande värde.
            </seg>
            <seg>
              Det framstår som en viktig pedagogisk uppgift för parlamentarikerna
              att återigen hävda kompromissens värde. Det behövs mer av saklig
              argumentation som formar internationellt slagkraftiga kompromisser
              och mindre av alltför hårt vinklade propagandistiska budskap som
              försvårar och fördröjer de ofrånkomliga kompromisserna. Ambitionen
              bör vara att öka politikens trovärdighet och legitimitet genom
              att låta det politiska budskapet närma sig det förväntade beslutet.
              Låt mig erinra om ett engelskt uttryck som lyder:
            </seg>
            <seg>
              Internationaliseringen aktualiserar enligt min mening behovet
              av en ytterligare vitalisering av riksdagsdebatten. Riksdagens
              opinionsbildande roll bör över huvud taget stärkas ytterligare.
              Debatten skall garantera att den politiska tystnaden inte tillåts
              dominera under tiden som övernationella beslutsprocesser pågår.
            </seg>
            <seg>
              Det är viktigt med en tidig och förutseende ideologisk debatt
              och en sakpolitisk positionering i riksdagen så att svenska argument
              kan debutera tidigt i övernationella beslutsprocesser.
            </seg>
            <seg>
              Ett modernt, internationaliserat politiskt ledarskap förutsätter
              att parlamentarikerna i större utsträckning fungerar på det internationella
              planet som idémaktsföreträdare. Det är också viktigt att medborgarna
              informeras om betydelsen av parlamentarikernas internationella
              verksamhet.
            </seg>
            <seg>
              Hur utvecklad den svenska internationaliserade demokratin kommer
              att vara år 2000 är beroende av i vilken mån det går att upprätta
              en konstruktiv balans mellan behovet av samförstånd och behovet
              av öppen kritik och debatt. Båda behoven berör den demokratiska
              politikens legitimitet.
            </seg>
            <seg>
              Uppgiften är att fullt ut återupprätta den demokratiska optimismen.
            </seg>
            <seg>
              (Applåder)
            </seg>
            <seg>
              Musik under samlingen
            </seg>
            <seg>
              Bröllopsmarch ur Bondbröllop av August Söderman
            </seg>
            <seg>
              Linnékvintetten framför
            </seg>
            <seg>
              Danses Hungroises
            </seg>
            <seg>
              HANS MAJESTÄT KONUNGEN
            </seg>
            <seg>
              Parlamentet och den internationaliserade demokratin
            </seg>
            <seg>
              MEDVERKANDE
            </seg>
            <seg>
              Linnékvintetten
            </seg>
            <seg>
              I trapphallen medverkar Nacka musikskolas ungdomskör och J P
              Nyströms
            </seg>
            <seg>
              Folkdansgillets Kedjan paraderar med Sveriges landskapsfanor
            </seg>
          </u>
          <note>
            "If men cannot practice compromise themselves, they become victims
            of its practice upon them by others - men either compromise or
            get compromised."
          </note>
          <note>
            3 § Ceremonin avslutades kl, 14.48.
          </note>
          <note>
            Program för öppnandet av riksmötet 1994/95 tisdagen den 4 oktober
            1994 kl. 14.00
          </note>
          <note>
            Lunds studentsångare framför
          </note>
          <note>
            Av Ferenc Farkas
          </note>
          <note>
            FANFAR
          </note>
          <note>
            KUNGSSÅNGEN
          </note>
          <note>
            Lunds studentsångare framför
          </note>
          <note>
            På fjället i sol
          </note>
          <note>
            Text och musik:
          </note>
          <note>
            Wilhelm Peterson-Berger
          </note>
          <note>
            TALMANNEN
          </note>
          <note>
            FANFAR
          </note>
          <note>
            Lunds studentsångare framför tre sånger av Josef Hedar
          </note>
          <note>
            Lundagård
          </note>
          <note>
            Text: Adolf Anderberg
          </note>
          <note>
            Regnvisan
          </note>
          <note>
            Text: Karl Asplund
          </note>
          <note>
            Generationer
          </note>
          <note>
            Text: Ernst Josephson
          </note>
          <note>
            Föredrag av professor
          </note>
          <note>
            Lars-Göran Stenelo
          </note>
          <note>
            Lunds studentsångare framför
          </note>
          <note>
            Kung Liljekonvalje
          </note>
          <note>
            Text: Gustaf Fröding
          </note>
          <note>
            Musik: David Wikander
          </note>
          <note>
            NATIONALSÅNGEN
          </note>
          <note>
            Linnékvintetten framför
          </note>
          <note>
            GRANDE MARCHE
          </note>
          <note>
            Musik: Charles Voss
          </note>
          <note>
            ------------------------------------------------------
          </note>
          <note>
            Fanfartrumpetare Kjell Svantes, Johan Åkervall, Leif Forss och
            Kenneth Kjäll
          </note>
          <note>
            Lunds studentsångarförening
          </note>
          <note>
            Arméns musikpluton konserterar före riksmötetrs öppnande
          </note>
          <note>
            Innehållsförteckning
          </note>
          <note>
            1 § Öppnandet av riksmötet 1994/95 1
          </note>
          <note type="speaker">
            Anf. 1 TALMANNEN:
          </note>
          <u xml:id="i-6364a9148ae17bfc" who="unknown">
            <seg>
              1
            </seg>
          </u>
          <note type="speaker">
            Anf. 2 HANS MAJESTÄT KONUNGEN:
          </note>
          <u xml:id="i-a0f46d7fae468143" who="unknown">
            <seg>
              1
            </seg>
          </u>
          <note>
            2 § Parlamentet och den internationaliserade demokratin 2
          </note>
          <note>
            Föredrag av professor Lars-Göran Stenelo 2
          </note>
          <note>
            Prot.
          </note>
          <note>
            1994/95:2
          </note>
          <note>
            4 oktober
          </note>
          <note>
            ___________
          </note>
          <note>
            Prot.
          </note>
          <note>
            1994/95:2
          </note>
          <note>
            4 oktober
          </note>
          <note>
            ___________
          </note>
          <note>
            4
          </note>
          <note>
            5
          </note>
        </div>
      </body>
    </text>
  </TEI>
</teiCorpus>
