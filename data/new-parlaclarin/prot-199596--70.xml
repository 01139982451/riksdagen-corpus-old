<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--70</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-35bc7ace3fa59e4f-0">
            Det justerade protokollet beräknas utkomma om 3 veckor
          </note>
          <note xml:id="i-69ae57d84f469961-0"/>
          <note xml:id="i-2279fec7c426d308-0">
            ________________________________________________________________________
          </note>
          <note xml:id="i-69ae57d84f469961-1"/>
          <note xml:id="i-2c3c17080f9ec647-0">
            1 § Anmälan om kompletteringsval till Organisationen för säkerhet
            och samarbete i Europa (OSSE)
          </note>
          <note xml:id="i-cb697aaed0a7d76d-0">
            Tredje vice talmannen meddelade att på grund av uppkommen vakans
            hade Centerpartiets riksdagsgrupp anmält Eskil Erlandsson som
            suppleant i Organisationen för säkerhet och samarbete i Europa
          </note>
          <note xml:id="i-0a7479a78f2848c7-0">
            (OSSE) efter Andreas Carlgren.
          </note>
          <note xml:id="i-8a3d2dc6bd9ee530-0">
            Tredje vice talmannen förklarade vald till
          </note>
          <note xml:id="i-4fd2ae8aeb3fcf75-0">
            suppleant i Organisationen för säkerhet och samarbete i Europa
            (OSSE)
          </note>
          <note xml:id="i-645bf26afba226b3-0">
            Eskil Erlandsson (c)
          </note>
          <note xml:id="i-7973ad0992d51308-0">
            2 § Svar på interpellation 1995/96:83 om avregleringen av elmarknaden
            i Göteborg
          </note>
          <note xml:id="i-6b021409abf31dc3-0">
            Anf. 1 Näringsminister JÖRGEN
          </note>
          <note xml:id="i-508a1ef89fac6ebe-0">
            ANDERSSON (s)
          </note>
          <note xml:id="i-b4419dceb8220255-0">
            Herr talman! Erling Bager har i en interpellation frågat mig
            vilka initiativ jag avser att ta beträffande prissättningen av
            eldistributionen. Bakgrunden till interpellationen är de höjningar
            av eltarifferna som bl.a. elföretagen i Göteborg har vidtagit
            med hänvisning till riksdagens beslut hösten 1995 om ny ellagstiftning
            (prop. 1994/95:222, betänkande
          </note>
          <note xml:id="i-264f8bcb660dd148-0">
            1995/96:NU1. rskr. 1995/96:2).
          </note>
          <note xml:id="i-c7c4efef175c89d7-0">
            Jag vill anföra följande. Genom den nya lagstiftningen har konkurrens
            införts i handeln med el, vilket ökar valfriheten för elkonsumenterna
            och skapar förutsättningar för en ökad pris- och kostnadspress
            i elförsörjningen. Överföringen av el (s.k. nätverksamhet) är
            ett naturligt monopol och skall därför också i fortsättningen
            vara reglerad och övervakas på särskilt sätt.
          </note>
          <note xml:id="i-357f2243b46dec8e-0">
            En förutsättning för konkurrens i elförsäljningen är att köpare
            och säljare av el kan använda ledningsnäten på skäliga och icke-diskriminerande
            villkor.
          </note>
          <note xml:id="i-397fd2cf46289f4a-0">
            Som Erling Bager mycket riktigt framhåller får inte konsumenternas
            vinster av att elförsäljningen numera sker i konkurrens ätas upp
            av otillbörliga prishöjningar för nättjänsterna.
          </note>
          <note xml:id="i-2551b551a5a8f09f-0">
            Låt mig först konstatera att det också har varit en central utgångspunkt
            vid utformningen av den nya lagstiftningen att säkerställa samhällets
            intresse av kontroll av de naturliga monopolen. Nätföretagen måste
            ha starka incitament att hålla låga tariffer och hög servicenivå.
          </note>
          <note xml:id="i-050752d3f130e06f-0">
            I ellagen föreskrivs att nättariffer skall vara skäliga och utformade
            på saklig grund. Det innebär att nätavgifterna skall återspegla
            kostnaderna i nätverksamheten. Vidare ställs krav på att nätverksamhet
            skall redovisas skilt från annan verksamhet. Härigenom skapas
            bl.a. förutsättningar för en effektiv tillsyn av nätverksamheten.
          </note>
          <note xml:id="i-b2ce4bd488eae556-0">
            Skäligheten i nättariffer och övriga överföringsvillkor granskas
            av Nätmyndigheten vid Närings- och teknikutvecklingsverket (NUTEK)
            och kan slutligen prövas i domstol. Som tillsynsmyndighet har
            Nätmyndigheten möjlighet att själv inleda en sådan skälighetsprövning,
            men Nätmyndigheten är också skyldig att granska tariffer efter
            klagomål från konsumenter.
          </note>
          <note xml:id="i-5518702dcbb9999e-0">
            Här bör påpekas att det är konsumentens intresse av låga och
            stabila nätavgifter som är den viktigaste faktorn när det gäller
            att bedöma om priset för överföringstjänsten är skäligt. I förarbetena
            till lagen framhålls också att det inte finns något i omregleringen
            som motiverar höjningar i prisnivå för nättjänsterna och att inriktningen
            av skälighetsprövningen bör utgå från tidigare nivåer.
          </note>
          <note xml:id="i-0b37e987c2fdcb8f-0">
            Jag har hittills uppehållit mig vid de bestämmelser som reglerar
            priset för nättjänsten, dvs. nättariffen.
          </note>
          <note xml:id="i-e88e92e71e74886b-0">
            Bestämmelserna om leveranskoncession ger även möjligheter för
            Nätmyndigheten att granska skäligheten i elpriser. De konsumenter
            som köper sin el från den som har leveranskoncession - och det
            gäller de flesta hushåll - har rätt att, efter klagomål, få skäligheten
            i elpriset prövad av Nätmyndigheten. Dessa konsumenter kan således
            få skäligheten i det totala elpriset, dvs. både nättariffen och
            priset för elektrisk energi, prövad av en myndighet.
          </note>
          <note xml:id="i-e2aa72acf83aacec-0">
            Jag skall nu kommentera de prisförändringar i eldistributionen
            som har skett sedan elreformens ikraftträdande och som berörs
            särskilt i Erling Bagers interpellation.
          </note>
          <note xml:id="i-65116d4b5faa64df-0">
            Låt mig först konstatera att energiskatterna höjdes vid årsskiftet
            med ungefär 3 öre per kWh el. Dessa skattehöjningar på kärnkraft
            och vattenkraft kan förvisso leda till högre priser på el, men
            det är inte alls någon självklarhet att prisökningarna skall föras
            över på konsumenterna. Skattehöjningen skall givetvis inte ha
            någon påverkan på nättarifferna. Det är således viktigt att konsumenterna
            ställer krav på elförsäljare och elproducenter och ifrågasätter
            den typen av prishöjningar.
          </note>
          <note xml:id="i-f714d3c9e4b1c62e-0">
            Jag har erfarit att Nätmyndigheten hittills har tagit emot ca
            200 anmälningar avseende prishöjningar på el och nättariffer.
            Det är främst hushållskunder som har klagat, och anmälningarna
            gäller såväl höjningar av de totala elkostnaderna som höjningar
            av nätavgifter. I flera av klagomålen hänvisas till oskäliga höjningar
            av den fasta nätavgiften. Jag har vidare erfarit att ca 80 % av
            ärendena handlar om sju företag.
          </note>
          <note xml:id="i-e68703ea65ee1892-0">
            Jag skall inte föregripa Nätmyndighetens pågående granskning
            av dessa ärenden. Jag skall bara framhålla att lagstiftningen
            ger stora möjligheter för Nätmyndigheten att, efter skälighetsprövning,
            genom förelägganden tvinga företagen att korrigera förekomsten
            av oskäliga villkor för nättjänster. Som jag nyss nämnde innebär
            lagens bestämmelser att nättariffer skall vara kostnadsriktiga.
          </note>
          <note xml:id="i-5e8ecf498b865509-0">
            Vidare har Nätmyndigheten initierat en översyn av elpriser och
            nätavgifter i vissa områden. Det gäller områden där summan av
            elpriser av nättariffer har höjts så mycket att höjningen inte
            verkar vara förenlig med det resonemang om kontinuitet i prissättningen
            som jag nyss nämnde.
          </note>
          <note xml:id="i-a886fb586d510ee1-0">
            Erling Bager pekar också på risken för att elleverantören och
            nätföretaget - om de tillhör samma bolag
          </note>
          <note xml:id="i-cc3704caddcbb199-0">
            - kan gå skadeslösa ur konkurrenssituationen genom att ta ut
            eventuella förluster från elförsäljning i form av höjda nättariffer.
            Detta kan leda till en inlåsningseffekt för de konsumenter som
            vill byta elleverantör
          </note>
          <note xml:id="i-c07ce1674a545d11-0">
            Det finns dock skäl att följa utvecklingen på elmarknaden, så
            att eventuella brister kan korrigeras snabbt och effektivt. Jag
            vill i det sammanhanget erinra om att regeringen har uppdragit
            åt NUTEK att, i samråd med Konkurrensverket och Affärsverket svenska
            kraftnät, följa utvecklingen på elmarknaden och årligen senast
            den 1 oktober redovisa sina erfarenheter till Näringsdepartementet.
            Genom den skärpta övervakningen av elmarknaden har regeringen
            möjligheter att fortlöpande bedöma utvecklingen och kommer vid
            behov att vidta de åtgärder som är motiverade.
          </note>
          <note xml:id="i-d1901d2655dd7781-0">
            Anf. 2 ERLING BAGER (fp)
          </note>
          <note xml:id="i-805ab589125a50f5-0">
            Herr talman! Jag vill tacka statsrådet Jörgen Andersson för svaret.
            Jag tycker att svaret på min interpellation var mycket positivt.
          </note>
          <note xml:id="i-09b896671e166f64-0">
            Jag konstaterar inledningsvis att näringsministern, som också
            är bostadsminister, delar den oro över utvecklingen på elmarknaden
            efter avregleringen som föranledde och var orsaken till min interpellation.
          </note>
          <note xml:id="i-cb8713b759d7d134-0">
            Jag kunde i Ekot i radion i går höra att konsumentminister Marita
            Ulvskog också var djupt oroad över de kraftiga elprishöjningar
            som skett på elmarknaden under de senaste månaderna. Hon krävde
            också krafttag mot dessa oskäliga prishöjningar.
          </note>
          <note xml:id="i-676da7c2cd1c5692-0">
            Många hushåll i landet såg fram emot att elmarknaden skulle avregleras
            och att man därigenom fritt skulle kunna välja vilket företag
            som skulle leverera el till det egna hushållet. Stora förhoppningar
            fanns om att den uppkomna konkurrensen skulle innebära en sänkning
            av elkostnaderna.
          </note>
          <note xml:id="i-1e993fb6d6282a8f-0">
            Nu har det visat sig att detta har kommit helt på skam i många
            områden i landet. Fram till i dag har ca
          </note>
          <note xml:id="i-c2f27fb84392a503-0">
            200 anmälningar inkommit som gäller klagomål om oskäliga prishöjningar.
            Det är utmärkande, vilket också framgår av statsrådets svar, att
            sju företag står för 80 % av de klagomål där man pekar på att
            det har skett oskäliga prishöjningar.
          </note>
          <note xml:id="i-67b3a1685d4a4871-0">
            Där ingår det företag i västsverige, Hem-El, som jag har pekat
            på som ett exempel. Det hette tidigare
          </note>
          <note xml:id="i-2996aada48880aef-0">
            Yngvefors.
          </note>
          <note xml:id="i-f3ff4932bd546853-0">
            Herr talman! Jag tycker att det är bra att energiministern i
            svaret understryker lagstiftningens stora möjligheter att genom
            nätmyndigheten göra en skälighetsprövning. Det är också bra att
            det går att göra förelägganden som tvingar företagen att korrigera
            de oskäliga elpriserna. Nu får det prövas om den nuvarande lagstiftningen
            med nätmyndigheten som övervakare klarar denna uppgift. Om inte
            så sker fullt ut förutsätter jag att regeringen och riksdagen
            skyndsamt ingriper med exempelvis fördjupningar i föreskrifterna.
          </note>
          <note xml:id="i-7bd1e75d2905ef56-0">
            I min interpellation tog jag upp de två problem med prissättningen
            efter avregleringen på elmarknaden som också har föranlett de
            kraftigaste protesterna från konsumenterna. Det är dels att vissa
            elbolag rekordhöjt den fasta distributionsavgiften, den avgift
            som hushållen måste fortsätta att betala även om de byter elföretag,
            dels kravet på att hushållen måste installera en mätarutrustning
            för 5 000-6 000 kr.
          </note>
          <note xml:id="i-f8655fd25d9db11d-0">
            Båda dessa kostnadsfaktorer ger självfallet stora inlåsningseffekter
            för många hushåll. Det är därför väldigt bra att energiministern
            så klart i sitt svar delar min uppfattning. Det gör också alla
            de konsumenters som har hört av sig och klagat på dessa oskäliga
            prishöjningar.
          </note>
          <note xml:id="i-ba0d4d453660b24a-0">
            Statsrådet säger att denna typ av inlåsningseffekter måste undanröjas
            för att hushållen skall kunna dra nytta av den nya elmarknadens
            fördelar. Han säger också att regeringen nu uppdragit åt NUTEK
            och
          </note>
          <note xml:id="i-e665f081721d392c-0">
            Svenska Kraftnät att lämna förslag på hur man kan få fram billig
            mätteknik. Här finns mycket som man kan ta upp. I Norge finns
            exempel på att man har gått ifrån timmätning och har en låg, fast
            kostnad på 200 kr. Jag skulle vilja att statsrådet ytterligare
            kommenterar den möjligheten.
          </note>
          <note xml:id="i-f6b7cf002406746a-0">
            Slutligen har jag några frågor. Nu har många kommuner och kommunala
            elbolag dålig ekonomi.
          </note>
          <note xml:id="i-621977de178e0b8e-0">
            Hur ser statsrådet på den risk som finns för att de stora bolagen,
            Vattenfall och Gullspång, köper upp de mindre elbolagen? Vilka
            konsekvenser kan det få?
          </note>
          <note xml:id="i-8c589488277ae676-0">
            Anf. 3 Näringsminister JÖRGEN
          </note>
          <note xml:id="i-508a1ef89fac6ebe-1">
            ANDERSSON (s)
          </note>
          <note xml:id="i-1304e5d5a16753ee-0">
            Herr talman! Jag är glad för att Erling Bager har ställt denna
            interpellation. Det ger mig nämligen möjlighet att klara ut en
            del osakligheter som har förekommit i debatten sedan vi fick den
            nya ellagstiftningen vid årsskiftet.
          </note>
          <note xml:id="i-4ccaf10113afccf6-0">
            Den generella genomsnittsprishöjningen för en lägenhet i vårt
            land har varit 8 %. Energiskatterna står för ca 5 % av den höjningen.
            Resten beror på höjningar av nättariffer och fasta avgifter. NUTEK
          </note>
          <note xml:id="i-8ab00ceab5177aae-0">
            kommer nu att pröva dessa höjningar, och avlämna en rapport till
            regeringen i slutet av månaden. Nutek är berett att ingripa mot
            denna typ av oskäliga höjningar som kanske har kunnat konstateras
            under den senaste tiden.
          </note>
          <note xml:id="i-f52ea6e7d6c9200b-0">
            Genom att Sverige nu har samordnat ellagstiftningen med Norge
            och Finland och rivit gränstarifferna mellan Norge och Sverige
            har en helt annan elmarknad kommit in. Norsk el är nu inne på
            den svenska marknaden. Produktionskostnaderna har gått ned. Vi
            har sett prissänkningar på produktionskostnaderna. De upphandlingar
            som har gjorts av industri och kommuner har medfört sänkta produktionspriser.
          </note>
          <note xml:id="i-b4996b65dc02f532-0">
            Ett exempel på detta är att Kristinehamns kommun genom en upphandling
            av norsk el kunnat pressa priset för konsumenterna med åtta och
            en halv miljoner kronor.
          </note>
          <note xml:id="i-fc33762268759e7a-0">
            Situationen är sådan att för den som är utsatt för konkurrens,
            nämligen producenterna av el, går priserna ned. Det finns dock
            vissa avarter på monopolsidan, där vissa företag har tagit för
            sig. Det skall vi nu reagera mot. Jag kan försäkra Erling Bager
            om att ifall nuvarande lagstiftning inte skulle visa sig vara
            tillräcklig - jag tror dock att den är tillräcklig - för Nutek
            att ingripa kommer vi i regeringen inte att darra på manschetten.
            Vi kommer att göra de korrigeringar som behövs.
          </note>
          <note xml:id="i-0f282fe8297f6748-0">
            Anf. 4 ERLING BAGER (fp)
          </note>
          <note xml:id="i-2e8b0929cea9b6e1-0">
            Herr talman! Det har skett en stor förändring på elmarknaden.
            Jag välkomnar också att man nu kan köpa exempelvis norsk el, och
            att vi därigenom kan öka konkurrensen. Men jag vill återknyta
            till det som gäller för de enskilda hushållen.
          </note>
          <note xml:id="i-cacdc2df6a3cbb69-0">
            Inlåsningseffekterna måste lösas, precis som vi var överens om.
            I Norge har man gått ifrån timmätarna och betalar i stället en
            fast avgift på enbart 200 norska kronor. Sedan kan hushållen fritt
            välja vilken eldistributör de vill. Därigenom uppnås en verklig
            konkurrens på elmarknaden. Det är den vi vill ha också i
          </note>
          <note xml:id="i-05cf0569a2557509-0">
            Sverige. Jag kan också skjuta in att Sveriges Villaägareförening
            kraftfullt arbetar för att få en norsk lösning i vårt land. Jag
            tror att det är den bästa inriktning vi kan ha för att uppnå en
            avreglering på elmarknaden som innebär verklig konkurrens.
          </note>
          <note xml:id="i-3adf496ae3773408-0">
            Man kan också se situationen på Nya Zeeland.
          </note>
          <note xml:id="i-afc1639277cd143b-0">
            Även där har monopolet på distributionen av el tagits bort. Jag
            har en rapport om detta framför mig. Detta infördes ganska nyligen
            på Nya Zeeland, så det kanske är för tidigt att dra slutsatser
            om hur det fungerar.
          </note>
          <note xml:id="i-4fcf20bf0ccfc517-0">
            Men för hushållen är det viktigt att vi kan uppnå verklig konkurrens.
          </note>
          <note xml:id="i-d354492f1201cc51-0">
            Låt mig återigen fråga statsrådet: Hur ser regeringen på den
            situation och den utveckling som kan uppstå om de stora eldistributionsföretagen,
            Gullspång, Vattenfall och Sydkraft, börjar köpa upp de små, t.ex.
            de kommunala bolagen?
          </note>
          <note xml:id="i-b88384778ee1e9af-0">
            Om vi skall få en verklig konkurrens på elmarknaden måste kunden,
            hushållen, kunna påverka sin elkostnad och därigenom kunna få
            ut de goda effekterna.
          </note>
          <note xml:id="i-983d2789ec36281a-0">
            Anf. 5 Näringsminister JÖRGEN
          </note>
          <note xml:id="i-508a1ef89fac6ebe-2">
            ANDERSSON (s)
          </note>
          <note xml:id="i-0474fc209e190288-0">
            Herr talman! Jag vill först svara på Erling Bagers fråga om mätutrustning.
          </note>
          <note xml:id="i-4a9f9d80ce4d2dfc-0">
            NUTEK har fått i uppdrag att senast den 30 april redovisa om
            det är möjligt att hitta billigare mätutrustning för hushållen.
            Jag tror att det är möjligt. Jag har sett en del företag som har
            tagit fram prototyper.
          </note>
          <note xml:id="i-91778853fac3ac15-0">
            Skulle detta inte - mot förmodan - vara möjligt, har
          </note>
          <note xml:id="i-0e2238d7668d5359-0">
            NUTEK också i uppdrag att föreslå att vi går över till den norska
            modellen. Detta skall komma konsumenterna till del. Regeringen
            kommer att avgöra detta när
          </note>
          <note xml:id="i-a3bb42a26a71f669-0">
            NUTEK har lämnat sin rapport. Antingen får vi billigare elmätare
            eller så går vi över till den norska modellen.
          </note>
          <note xml:id="i-f56a4c31d5858cec-0">
            Erling Bager frågade också om uppköp av distribution. Det som
            regeringen kan påverka är det företag staten äger, nämligen Vattenfall.
            Vattenfall har fått mycket tydliga signaler från Näringsdepartementet
            att vara väldigt försiktigt med att ge sig ut på någon uppköpsresa
            av lokala distributionsföretag.
          </note>
          <note xml:id="i-30724c27d4ba3146-0">
            Däremot tror jag att vi för att få ned kostnaderna behöver en
            strukturering av distributionsnätet framöver. Det kan innebära
            att man såväl avyttrar som förvärvar distributionsnät för att
            få en bättre konsolidering av distributionsnätet. Därigenom kan
            kostnaderna pressas ytterligare. Jag tror att vi har uppemot
          </note>
          <note xml:id="i-9a4fa8b8bdb6385c-0">
            280 distributionsföretag i vårt land i dag. Det finns säkert
            mycket att göra i den struktureringen.
          </note>
          <note xml:id="i-f8937606204d515d-0">
            Jag utgår ifrån att Vattenfall i egenskap av nätmyndighet korrigerar
            eventuella felaktigheter. Jag förutsätter också att de mycket
            kloka kommunala förtroendemännen ute i landet ser till att de
            kommunala nätbolagen uppträder på ett sådant sätt att konsumenterna
            har glädje och nytta av dem.
          </note>
          <note xml:id="i-56a713bb4f790daf-0">
            Anf. 6 ERLING BAGER (fp)
          </note>
          <note xml:id="i-9ebf7fe10db40c28-0">
            Herr talman! Som det har framgått av mina inlägg är jag mycket
            positiv till det svar jag har fått av energiministern. Vi har
            en stor samsyn i frågan om hur man skall kunna korrigera och komma
            till rätta med de oskäliga prishöjningar som konsumenterna har
            drabbats av på många håll i landet efter avregleringen.
          </note>
          <note xml:id="i-6e0f938ebcdda357-0">
            Jag välkomnar också den positiva synen på den väg som Norge har
            valt i och med att man tagit bort kraven på nya elmätare för stora
            kostnader. I energiministerns svar kan jag utläsa att han också
            sympatiserar med det alternativ som Norge har inlett. Norge startade
            avregleringen före oss.
          </note>
          <note xml:id="i-9eb4f88a647a1d2d-0">
            Det är bra att det i svaret framgår att NUTEK:s uppgift är att
            vara en s.k. nätpolis och bevaka att kostnaderna inte blir oskäliga.
            Jag hoppas verkligen att den uppgiften kan skötas så att man kommer
            till rätta med de oskäliga priserna och att man därigenom också
            kan få ett föreläggande för att korrigera priserna.
          </note>
          <note xml:id="i-a681e3d2a56c585e-0">
            Som framgått är jag mycket nöjd med svaret. Jag kommer självfallet
            att fortsätta att noggrant följa utvecklingen och se om det finns
            möjligheter att agera om det inte skulle bli så som man tänkt.
          </note>
          <note xml:id="i-e4506cdeac4e48b6-0">
            Anf. 9 Näringsminister JÖRGEN
          </note>
          <note xml:id="i-508a1ef89fac6ebe-3">
            ANDERSSON (s)
          </note>
          <note xml:id="i-e5a535790833dc74-0">
            Herr talman! Jag kan säga till Erling Bager att även regeringen
            har den beredskapen, men jag tror inte att det kommer att behövas.
            Jag tror att vi kommer att få se ett kraftfullt agerande från
            NUTEK.
          </note>
          <note xml:id="i-d4077424afc70a4f-0">
            Den här reformen har kommit till för konsumenternas bästa. Låt
            oss nu ta vara på det som är bra med elreformen, nämligen den
            nordiska elmarknaden, som gjort att vi har fått lägre produktionskostnader
            för el.
          </note>
          <note xml:id="i-41ec8bccd78a2385-0">
            Låt oss slå till mot avarter i reformen som inte följer lagen.
            Jag tror att det så småningom kommer att bli bra för konsumenterna.
          </note>
          <note xml:id="i-0455242c842b7f70-0">
            Överläggningen var härmed avslutad.
          </note>
          <note xml:id="i-a55abe0f77b3aea9-0">
            3 § Hänvisning av ärenden till utskott
          </note>
          <note xml:id="i-c715e43223f5cba6-0">
            Föredrogs och hänvisades
          </note>
          <note xml:id="i-0e0d952f095ca463-0">
            Propositioner
          </note>
          <note xml:id="i-3d8e9e011e70c91f-0">
            1995/96:187 till lagutskottet
          </note>
          <note xml:id="i-82de681085727bc4-0">
            1995/96:189 till kulturutskottet
          </note>
          <note xml:id="i-7f63d0c44999f115-0">
            Motioner
          </note>
          <note xml:id="i-3c97b01cd3960390-0">
            1995/96:T48 och T49 till trafikutskottet
          </note>
          <note xml:id="i-2dd2c38fd5f2aaa2-0">
            1995/96:K26-K29 till konstitutionsutskottet
          </note>
          <note xml:id="i-5208304c97981956-0">
            4 § Anmälan om interpellationer
          </note>
          <note xml:id="i-95bac66d2bcb8585-0">
            Anmäldes att följande interpellationer framställts
          </note>
          <note xml:id="i-4f3983aab7ea53e6-0">
            den 14 mars
          </note>
          <note xml:id="i-eca3c09921a11f44-0">
            1995/96:113 av Gullan Lindblad (m) till civilministern
          </note>
          <note xml:id="i-3f31fa3498892be4-0">
            Kvinnors arbetsmarknad
          </note>
          <note xml:id="i-e4951c878311127f-0">
            1995/96:114 av Dan Ericsson (kds) till miljöministern
          </note>
          <note xml:id="i-e1d71fd5be601479-0">
            Införandet av en avfallsskatt
          </note>
          <note xml:id="i-56e7c67c3f1f1705-0">
            Interpellationerna redovisas i bilaga som fogas till riksdagens
            snabbprotokoll tisdagen den 19 mars.
          </note>
          <note xml:id="i-382489a10c48a71b-0">
            5 § Kammaren åtskildes kl. 9.22.
          </note>
          <note xml:id="i-f40ec01297c40e42-0">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
