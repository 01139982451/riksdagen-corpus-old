<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--8</head>
          <docDate when="2005-09-27">2005-09-27</docDate>
        </div>
      </front>
      <body>
        <div>
          <note xml:id="i-1abca4f70701abf0-0">
            ﻿
          </note>
          <note xml:id="i-f1c46731f11b59b7-0">
            Riksdagens protokoll
          </note>
          <note xml:id="i-e7e5c7f790e2889b-0">
            2005/06:8
          </note>
          <note xml:id="i-73a8239922e856d2-0" type="date">
            Tisdagen den 27 september
          </note>
          <note xml:id="i-f7cb05efcf5d5a4c-0">
            Kl. 13:30 - 13:58
          </note>
          <note xml:id="i-9f6f72d34550809b-0">
            1 § Justering av protokoll
          </note>
          <note xml:id="i-0426e7c4eafa1c39-0">
            Justerades protokollen för den 20 och 21 september.
          </note>
          <note xml:id="i-c3b7e40b120f35b7-0">
            2 § Ledighet
          </note>
          <note xml:id="i-b728038dfbadbdd3-0">
            Talmannen meddelade att Kenth Högström (s) ansökt om fortsatt
            sjukledighet under tiden den 131 oktober.
          </note>
          <note xml:id="i-127c206ad68ba632-0">
            Kammaren biföll denna ansökan.
          </note>
          <note xml:id="i-634ced52dc129258-0">
            Talmannen anmälde att Yoomi Renström (s) skulle fortsätta som
            ersättare för statsrådet Ulrica Messing under Kenth Högströms
            sjukledighet.
          </note>
          <note xml:id="i-159d79895ed52cfb-0">
            3 § Meddelande om preliminär plan för kammarens sammanträden
            hösten 2005
          </note>
          <note xml:id="i-3f53059e4a1f660f-0">
            Talmannen meddelade att en preliminär plan för kammarens sammanträden
            hösten 2005 delats ut till kammarens ledamöter.
          </note>
          <note xml:id="i-77028121ca91c3d1-0">
            4 § Meddelande om ändringar i kammarens sammanträdesplan
          </note>
          <note xml:id="i-a9034c30bcc5149a-0">
            Talmannen meddelade att ett meddelande om ändringar i kammarens
            sammanträdesplan delats ut till kammarens ledamöter.
          </note>
          <note xml:id="i-87be23a9d4b300fc-0">
            5 § Meddelande om statsministerns frågestund
          </note>
          <note xml:id="i-e8bcca13e1a99733-0">
            Talmannen meddelade att ett meddelande om statsministerns frågestund
            torsdagen den 29 september kl. 14.00 delats ut till kammarens
            ledamöter.
          </note>
          <note xml:id="i-7ce275c378137704-0">
            6 § Anmälan om fördröjda svar på interpellationer
          </note>
          <note xml:id="i-fb1fabcf4c4e7e99-0">
            Till riksdagen hade inkommit följande skrivelser:
          </note>
          <note xml:id="i-bc200e90cc9b376a-0">
            Interpellation 2005/06:4
          </note>
          <note xml:id="i-22e4fec2e95e13f5-0">
            Interpellation 2005/06:4 av Allan Widman (fp)
          </note>
          <note xml:id="i-1da7667449ca953e-0">
            Interpellationen kommer att besvaras fredagen den 30 september
            2005.
          </note>
          <note xml:id="i-9999d91cd08052f1-0">
            Skälet till dröjsmålet är förhinder att deltaga vid interpellationsdebatten
            på grund av annat engagemang i tjänsten.
          </note>
          <note xml:id="i-f435b8afbdb6ec69-0">
            Helena Lindberg
          </note>
          <note xml:id="i-5c47938afefabab0-0">
            Interpellation 2005/06:9
          </note>
          <note xml:id="i-ec5d206f018ebafe-0">
            Interpellation 2005/06:9 av Gunnar Nordmark (fp)
          </note>
          <note xml:id="i-6196d50d528c2884-0">
            Interpellationen kommer att besvaras tisdagen den 11 oktober
            2005.
          </note>
          <note xml:id="i-7e0121ce3fbaee5c-0">
            Skälet till dröjsmålet är resor.
          </note>
          <note xml:id="i-022c10b3f3afaacb-0">
            Barbro Holmberg
          </note>
          <note xml:id="i-b2baeeb1af46e8ce-0">
            Interpellation 2005/06:12
          </note>
          <note xml:id="i-0895ca75f9a93325-0">
            Interpellation 2005/06:12 av Alice Åström (v)
          </note>
          <note xml:id="i-6196d50d528c2884-1">
            Interpellationen kommer att besvaras tisdagen den 11 oktober
            2005.
          </note>
          <note xml:id="i-7e0121ce3fbaee5c-1">
            Skälet till dröjsmålet är resor.
          </note>
          <note xml:id="i-6725cf0c898aaa4f-0">
            Laila Freivalds
          </note>
          <note xml:id="i-fe84a479f829a1f7-0">
            Interpellation 2005/06:18
          </note>
          <note xml:id="i-4f09299f1829252c-0">
            Interpellation 2005/06:18 av Chatrine Pålsson (kd)
          </note>
          <note xml:id="i-2718b48d82d93941-0">
            Interpellationen kommer att besvaras tisdagen den 18 oktober
            2005.
          </note>
          <note xml:id="i-1463272ecc5fcbc0-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-59baeb0ce8e8d76b-0">
            Erna Zelmin
          </note>
          <note xml:id="i-b49e4d8600472f59-0">
            7 § Svar på interpellation 2005/06:3 om nationell strategi för
            läsning
          </note>
          <note type="speaker" xml:id="i-7dddf7a05501d407-0">
            Anf. 1 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-e27ded5d197fbb5e-0">
            <seg xml:id="i-f82aa8e3f7121dbe-0">
              Herr talman! Christer Nylander har frågat om jag avser att ta
              initiativ till en ny samlad nationell strategi för att stärka
              läsningen i Sverige samt vilka övriga initiativ jag avser att
              ta för att stärka bokens, bibliotekens och läsningens ställning.
            </seg>
            <seg xml:id="i-7938920fd3e566bc-0">
              Jag är säker på att Christer Nylander och jag är helt överens
              om den stora, för att inte säga avgörande, betydelse som läsningen
              har. Tillgång till litteratur och läsning skapar förutsättningar
              för ett levande språk, ett ökat ordförråd, och det öppnar dörren
              till nya tankar och idéer. Det skänker också kulturupplevelser
              och är en nyckel till framgång i skola och arbetsliv. Det är därför
              viktigt inte minst ur demokratisk synvinkel att stimulera och
              främja läsning samt att öka tillgången till och intresset för
              litteratur. Av särskild betydelse är det att nå nya och ovana
              läsare och att fånga de ungas intresse för litteratur.
            </seg>
            <seg xml:id="i-da971b10b269abff-0">
              Det görs också omfattande statliga insatser för litteratur och
              läsning. I budgetpropositionen för 2006 redogör regeringen för
              de insatser som görs inom den statliga kulturpolitiken för att
              stimulera en varierad utgivning av kvalitetslitteratur, för att
              öka tillgången till och intresset för litteratur i hela landet.
              Särskilda medel lämnas också till skolor, bibliotek och ideella
              organisationer för läsfrämjande insatser. Under innevarande år
              uppgår insatserna på detta område till ungefär 260 miljoner kronor.
            </seg>
            <seg xml:id="i-71e5170ca0db0645-0">
              I budgetpropositionen föreslår regeringen dessutom ytterligare
              insatser för att främja litteratur och läsning. Under 2005 och
              2006 föreslås att 100 miljoner kronor används för riktade utvecklingsinsatser
              för att stärka kvaliteten i skolan. Inom denna ram ryms bland
              annat insatser för att stimulera läsning i skolan. Under 2006
              och 2007 kommer dessutom 225 miljoner kronor att satsas på skolor
              i utsatta områden. Myndigheten för skolutveckling, som har regeringens
              uppdrag att i dialog med landets kommuner ta fram förslag på hur
              pengarna ska fördelas, ska lägga särskild vikt vid bland annat
              insatser för språkutveckling för elever med utländsk bakgrund
              och vid skolbibliotek.
            </seg>
            <seg xml:id="i-6cb9f3fa4c9d6a6e-0">
              Om några dagar överlämnar regeringen också propositionen Bästa
              språket en samlad svensk språkpolitik (prop. 2005/06:2) till riksdagen
              med förslag på ytterligare läsfrämjande åtgärder. Jag kan naturligtvis
              inte föregripa vad som kommer att framgå av propositionen, men
              vad som framgår av budgetpropositionen är att regeringen föreslår
              reformer på området motsvarande 5 miljoner kronor under 2006,
              varav 2,2 miljoner kronor avser språkvård från och med den 1 juli
              2006.
            </seg>
          </u>
          <note type="speaker" xml:id="i-b20bb39a02f3580d-0">
            Anf. 2 CHRISTER NYLANDER (fp):
          </note>
          <u who="christer_nylander_f18ae3" xml:id="i-7434cb0b3bacf71f-0">
            <seg xml:id="i-ad25ad73cf430ca7-0">
              Herr talman! Jag ställer frågan om statsrådet avser att komma
              med förslag på ytterligare initiativ till en ny samlad nationell
              strategi för läsning, och jag väntar fortfarande på svaret. Men
              jag tackar för det svar jag har fått hittills.
            </seg>
            <seg xml:id="i-a0cba2ffcd5269d0-0">
              Jag vill nämna ett bra exempel på läsfrämjande initiativ. I dag
              får 50 000 barn en alldeles egen bok. Det är McDonalds och Läsrörelsen
              som på det sättet ska dela ut 600 000 böcker totalt till kunder
              som köper Happy meal. Man kan nästan se bilden framför sig: En
              ung flicka sitter i baksätet på en bil. Hon har precis ätit upp
              sin hamburgare och pommes frites och är fortfarande kladdig om
              fingrarna, och så kastar hon sig över boken om den fula ankungen
              eller om Pelles ficklampa eller någon annan av de böcker som delas
              ut. Kanske är det just denna insats som gör att hon till sist
              fastnar i läsandet och börjar tycka om böcker.
            </seg>
            <seg xml:id="i-7777ed96b52234cb-0">
              För ett halvår sedan togs ett annat bra initiativ under världsbokdagen.
              Varje fjärdeklassare fick boken Det gula mysteriet . Kanske var
              det den boken som gjorde att Sebastian fastnade för läsandet.
              Hans föräldrar tror i alla fall att det var så. Boken om mysteriet
              påminner honom ganska mycket om ett dataspel som han brukar spela.
              Med denna bok förstod han att också böcker är intressanta och
              att det finns en styrka i att läsa och i att fantasin får jobba
              lite extra mycket.
            </seg>
            <seg xml:id="i-8114778c3b776c2b-0">
              Tyvärr ville Vänsterpartiet stoppa den här kampanjen, och ännu
              mera beklagligt är att skolminister Baylan också delvis ville
              fiska i det vattnet. Det var lite pinsamt. Det är inget problem
              med att privata intressenter satsar på att barn och unga ska läsa.
              Vi behöver varje god kraft som finns. Med den här typen av signaler
              finns snarare risk för att vi får färre initiativ för läsning
              och färre barn som får känslan av att fängslas av en bok.
            </seg>
            <seg xml:id="i-7961c8653a4269bd-0">
              Herr talman! I Danmark tar regeringen nu initiativ till en nationell
              strategi för läsning. Behövs det i Sverige? Svaret måste tyvärr
              bli: Ja, det behövs. Sverige har en lång tradition av att ligga
              långt framme när det gäller läsförståelse, läsförmåga och läsintresse.
              Men flera undersökningar som gjorts på senare år tyder på att
              vi faktiskt backar. På tio år har gruppen elever som kan läsa
              orden men inte riktigt förstå dem ökat med tio procentenheter.
              En sjundedel av vår befolkning läser aldrig en bok. Det ser ut
              att öka och går dessutom i arv, vilket är väldigt oroande. De
              sociala klyftorna när det gäller läsande ökar därmed.
            </seg>
            <seg xml:id="i-3029c3b179f51995-0">
              Biblioteken är på många håll utsatta för en svältkur. Jag läste
              om att 700 000 volymer färre finns för 2003 jämfört med 2002.
              Allt detta avspeglas naturligtvis i skolresultaten. Hur ska man
              klara naturkunskapen eller hänga med i samhällskunskapen när man
              inte förstår vad som står i boken?
            </seg>
            <seg xml:id="i-a8158731b3ec9700-0">
              Statsrådet borde ta ett steg tillbaka och se hela den här bilden.
              Den visar en del tecken som gör att man måste bli bekymrad. Den
              visar också en del positiva tecken jag kommer tillbaka till det
              senare. Men den totala bilden gör att mycket talar för att Sverige
              behöver en nationell strategi för att stärka läsningen och boken.
            </seg>
            <seg xml:id="i-4236c5330d6cd348-0">
              Jag har diskuterat den här frågan med många ministrar, och jag
              får nästan alltid samma svar: Det görs så väldigt många olika
              insatser. Men det är märkligt nog nästan alltid samma insatser
              som man använder i olika svar. Visst är återvinning bra, men det
              verkar inte vara någon hejd på vad alla dessa extra resurser ska
              räcka till för. Verkligheten visar också tecken på att de här
              resurserna faktiskt inte räcker till, därför att utvecklingen
              går åt fel håll.
            </seg>
            <seg xml:id="i-90bd76b6a8f172b5-0">
              De som är unga i dag har en tuff konkurrens att möta, och Sverige
              har en tuff konkurrens i det globala samhället att möta. Jag tror
              att kunskap och fantasi är två viktiga nycklar för att klara den
              här konkurrensen. Då är läsandet ett oslagbart redskap både för
              att skaffa sig kunskap och för att stimulera sin fantasi.
            </seg>
            <seg xml:id="i-bd3342d888e83a37-0">
              Danmark har nu sett den här problematiken och sett möjligheten
              med en nationell strategi för läsning. Jag skulle gärna vilja
              ha ett svar på den fråga jag ställde i interpellationen: Avser
              ministern att ta initiativ till att också Sverige ska få en nationell
              satsning på läsning?
            </seg>
          </u>
          <note type="speaker" xml:id="i-af132800b707401e-0">
            Anf. 3 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-e27ded5d197fbb5e-1">
            <seg xml:id="i-c4220c52ea6877ce-0">
              Herr talman! Jag har i mitt svar redovisat en mängd åtgärder
              som vi vidtar, som är i kraft och som håller på att rullas ut
              för att stärka språkets ställning. Det handlar om skolan. Det
              handlar om de barn som har dåliga svenskkunskaper, till exempel
              för att de har invandrat till Sverige efter det att de har lärt
              sig att tala. Och särskilda satsningar är riktade till de områden
              där sådana barn bor. Det handlar om olika saker. Och det handlar
              om ambitionen att befästa och vidareutveckla Sveriges ställning
              som en läsande nation, där barnen läser mer än barn i andra länder,
              där vuxna läser mer än vuxna i andra länder och där vi har en
              väldigt stark ställning som ett resultat av en medveten och långsiktig
              politik under lång tid.
            </seg>
            <seg xml:id="i-a6ccba2691cfb7d1-0">
              Jag noterar att Nylander erkänner att Sverige ligger långt framme.
              Det tolkar jag som ett beröm till den socialdemokratiska långsiktiga
              politiken, att satsa på en bred inriktning på den läsfrämjande
              politiken mot grupper som inte läser av sig själva så att säga.
            </seg>
            <seg xml:id="i-9a389911fcfb7959-0">
              Jag föredrar en samlad politik framför en ny strategi. Det kan
              låta som en lek med ord, men för mig är en strategi något som
              handlar om längre sikt, som handlar om lite luftiga saker utan
              precision, utan belopp, utan tidtabeller, utan konkretion. En
              politik däremot är något som man bedriver här och nu med konkreta
              åtgärder, konkreta pengar, konkret finansiering. Ibland behöver
              man strategier, men i det här fallet har vi en samlad politik
              som genomförs steg för steg. Jag har räknat upp många av åtgärderna
              i mitt svar.
            </seg>
            <seg xml:id="i-de0b195e40199b64-0">
              Jag har roat mig med att se hur Folkpartiets samlade politik
              ser ut på det här området. Om vi nu lämnar den samlade strategin
              som kan vara luftig, för man behöver inte budgetpröva den, kan
              jag räkna upp vad Folkpartiets politik är: Avskaffa bibliotekslagen,
              släpp fram kommuner som vill införa och höja avgifter för att
              låna böcker på biblioteken, ta bort bokmomsen, gör momsen generell
              och använd inte pengarna till läsfrämjande åtgärder utan till
              att sänka inkomstskatten, ta bort värnskatten för dem i det högsta
              inkomstskiktet som läser böcker, avskaffa En bok för alla för
              de vuxna ett av våra viktigaste instrument för att nå vuxna människor
              på de arbetsplatser där läsningen är sämst utvecklad, LO-arbetsplatser.
              Där är Folkpartiets engagemang 0,0 eller minus. Det vill man ta
              bort och lägga pengarna på något annat, kanske på det ni föreslår
              om förmögenhetsskatten vad vet jag.
            </seg>
            <seg xml:id="i-9d976682b6ea63fb-0">
              Vi har satsat pengar på 15 000 fler vuxna i skolan. Vi har sagt
              att skolorna själva ska bestämma var de pengarna gör mest nytta.
              Bibliotekarier är en möjlighet. Vi har ständigt fått höra i debatten
              från Folkpartiet att pengarna används till allt möjligt annat
              än det viktigaste, nämligen behöriga lärare. Jag slåss för rätten
              för kommunerna att anställa bibliotekarier för pengarna. Jag har
              aldrig hört ett ord av stöd från någon folkpartist för detta,
              tvärtom nedlåtande, snusförnuftiga kommentarer att det slösas
              bort på annat än behöriga lärare.
            </seg>
            <seg xml:id="i-a840f0e5997909d7-0">
              Biblioteken i skolorna är jätteviktiga. Där har ni intressanta
              tankar om att Verket för skolutveckling ska ges vassare uppdrag
              att granska hur skolorna jobbar med biblioteken, men det är ett
              undantag för friskolorna. Jag tycker att alla barn, oavsett vilken
              form av skola de går i, ska ha rätt att kräva bra biblioteksservice
              som ett integrerat element i skolan.
            </seg>
            <seg xml:id="i-a0c2ce9b01d3784d-0">
              Jag konstaterar att Folkpartiet har en samlad läspolitik. Ni
              behöver ingen strategi. Ni har en färdig politik som är en attack
              på läsandet. Punkt efter punkt drabbar läsandet. Det är den sanna
              verkligheten. Försök inte måla över det med några luftiga pastejer
              om en framtida strategi.
            </seg>
          </u>
          <note type="speaker" xml:id="i-0bdb4e933f52aa36-0">
            Anf. 4 CHRISTER NYLANDER (fp):
          </note>
          <u who="christer_nylander_f18ae3" xml:id="i-7434cb0b3bacf71f-1">
            <seg xml:id="i-6c80749627e02e94-0">
              Herr talman! Så föll den här debatten ned i ett hål av demagogi,
              vilket jag blir lite bekymrad över, för jag tycker att det här
              är en ganska viktig fråga att ta på stort allvar. Det är ju inget
              svar på hur man stärker läsningen i Sverige att säga att Folkpartiet
              vill avskaffa bibliotekslagen. Jag tillhör dem i partiet som är
              tveksamma till den ståndpunkten.
            </seg>
            <seg xml:id="i-7af6ccef136d0084-0">
              I dag ser vi hur biblioteken har fått 700 000 färre volymer bara
              mellan åren 2002 och 2003. Då är det ju ingen lösning att komma
              med bibliotekslagen. Vi ser hur bibliotek läggs ned. Då är inte
              lösningen att bara hålla fram bibliotekslagen.
            </seg>
            <seg xml:id="i-5a7fc3c742a2b3bd-0">
              Pagrotsky säger att vi vill ha en generell moms. I vilket budgetförslag
              från Folkpartiet har statsrådet sett det? Det är ingen linje som
              vi driver. Nej, låt oss i stället titta på de verkliga frågorna
              och fundera på hur Sverige kan stärka läsandet.
            </seg>
            <seg xml:id="i-063968c690f316ed-0">
              Jag ska gärna säga att det finns tydliga, positiva utvecklingar
              i Sverige. De senaste åren har vi sett hur antalet debutanter
              har ökat. Vi har sett hur fler författare blir publicerade. Vi
              har sett flera nya förlag och flera invandrarförlag, vilket är
              väldigt positivt. Vi har sett hur böckerna har blivit billigare,
              vilket Folkpartiet har drivit, och också en ökad försäljning.
            </seg>
            <seg xml:id="i-b15ee4fd09d5fe0a-0">
              Samtidigt ser vi en väldigt tydlig negativ utveckling. Jag tycker
              att statsrådet måste erkänna det problemet för att vi ska kunna
              komma vidare med åtgärder.
            </seg>
            <seg xml:id="i-8359d93851bfa63d-0">
              Jag arrangerade ett seminarium i riksdagsbiblioteket om läsning.
              Karl-Petter Thorwaldsson var med från ABF. Han sade ungefär så
              här: Jag tror att läsvanor smittar. Barn gör inte som vi säger
              utan som vi gör, och därför går ofta föräldrarnas läsvanor i arv.
              Läsandet är väldigt klassindelat, och jag tycker att det krävs
              motvärn för att hindra den utvecklingen. Han hävdade också att
              bland LO-medlemmar har under 90-talet antalet som inte läser en
              bok ökat från 23 % till 35 %, och bland de manliga LO-medlemmarna
              säger han att det är 50 %. Så säg då inte att den politik som
              regeringen för är en politik för läsning för alla! 50 % av de
              manliga LO-medlemmarna läser inte en bok.
            </seg>
            <seg xml:id="i-cd4402517b8f9572-0">
              Låt mig återkomma till den där tjejen som sitter i baksätet på
              en bil och precis har ätit upp sin Happy meal, därför att om hennes
              förälder är en kvinnlig Sacomedlem är chansen väldigt stor att
              hon faktiskt läser den där boken och väldigt många andra böcker.
              Är föräldern däremot en manlig LO-medlem är chansen mycket mindre.
              Skulle det dessutom inte vara en dotter utan en son som sitter
              i LO-medlemmens baksäte är det väldigt stor risk att den killen
              blir en icke-läsare.
            </seg>
            <seg xml:id="i-983618a442afe77f-0">
              Så ser det ut i Sverige i dag. Det är resultatet av den politik
              ni för på det här området. Vi ser en växande klyfta i Sverige.
            </seg>
            <seg xml:id="i-979d4c18d52862d8-0">
              Den danska regeringen har sett det här och sagt: Nej, så här
              ska vi inte ha det. Därför tar vi fram en ny nationell strategi.
              Och man funderar på en bred, nationell strategi för att stärka
              läsningen i alla grupper.
            </seg>
            <seg xml:id="i-a00dfc74449d3c48-0">
              Det är viktigt att se att det här går att vända. Tycker man att
              det går att vända finns det viktiga saker att göra. Vi har till
              exempel världsbokdagen. Vi har många lokala projekt för att främja
              läsandet. Vi har många lärare och bibliotekarier runtom i landet
              och framför allt kanske föräldrar som ser till att barn lär sig
              läsa. Vi har goda exempel från andra länder som vi kan lära oss
              av: USA, Tyskland och England. Dessutom ser vi hur förebilder
              är väldigt viktiga. Låt oss lyfta fram flera sådana.
            </seg>
            <seg xml:id="i-33b0e9dd50409cb7-0">
              Jag tror att man måste våga se verkligheten. Även om ni har styrt
              landet i elva år eller vad det är, alldeles för länge i alla fall,
              måste ni åtminstone våga se problemen, för annars kan ni inte
              gripa er an detta. Det duger inte att angripa Folkpartiets politik,
              för det är ni som styr. Det är ni som ser till att de klyftor
              som vi har i läsandet i dag faktiskt finns. Det är också ni som
              ett år till har ansvar för att se till att vi får en politik som
              bryter utvecklingen mot ökade klyftor i läsandet.
            </seg>
          </u>
          <note type="speaker" xml:id="i-6c65148d6f5c26e4-0">
            Anf. 5 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-e27ded5d197fbb5e-2">
            <seg xml:id="i-1ba833a7bb02ab13-0">
              Herr talman! Christer Nylander, du har interpellerat mig om en
              samlad strategi för läsandet. Du pekar på problem med läsandet.
              Självklart är jag den förste att skriva under på att det är ett
              jätteproblem i Sverige att vi har för stora kulturella klassklyftor,
              att LO-medlemmar inte läser så mycket som jag skulle önska, att
              läsvanorna är ojämlikt fördelade. När jag då påpekar att jag är
              överens med Nylander, och kanske också med Folkpartiet i övrigt,
              om detta och tittar på vad Folkpartiet föreslår som resultat av
              den analysen och ser att den enda åtgärd som riktas dit vill de
              avskaffa, då är det väl klart att jag kan påpeka det utan att
              få tillmälen om att jag förfaller till djup demagogi. Någon ordning
              måste det väl vara i en sådan här debatt, att man får jämföra
              partiernas politik så att väljarna kan ta ställning.
            </seg>
            <seg xml:id="i-5dd60d081e0c3b6c-0">
              Jag delar synen i problembeskrivningen och lyfter fram vad du
              själv driver för politik. Ta det här med bokmomsen. Eftersom du
              försöker lura i publiken på läktarna att jag hittar på om bokmomsen
              kan jag väl berätta att vi har i dag moms på 6 % på böcker. Den
              generella momsen är 25 %. Skillnaden är 1 miljard kronor. Eftersom
              Nylander uppenbarligen inte har deltagit i Folkpartiets landsmöte
              ska jag läsa innantill ur programmet Tillväxtagenda för Sverige
              , programpunkt 16: Gör momsen generell, det möjliggör större inkomstskattesänkningar.
              Det står inte ett ord om att den miljarden ska gå till läsfrämjande
              åtgärder eller till En bok för alla. Den ska gå till att ta bort
              värnskatten för dem som tjänar över 300 000 kr om året. Där får
              jag väl i folkupplysningens tjänst berätta för dig, Christer Nylander,
              vad du röstar för i ditt parti.
            </seg>
            <seg xml:id="i-f79bf10c23eae072-0">
              Det hör väl också till saken, om vi vill sprida läsningen i skolan,
              sprida läsningen runtom i landet, vad vi sätter för press på kommunerna
              att tillhandahålla bibliotek. Ni vill avskaffa bibliotekslagen,
              som förbjuder avgiftsbeläggning av bibliotekens utlåning och som
              tvingar kommuner att hålla ett ordentligt bibliotek. Det är klart
              att utvecklingen hade varit ännu sämre om den inte hade funnits.
            </seg>
            <seg xml:id="i-196dce8ca644d6db-0">
              Den samlade folkpartipolitiken utgör en attack på läsandet. Det
              är mitt omdöme, och det står jag för. Sedan får Christer Nylander
              kalla det demagogi. Men det är ju så att Folkpartiet inte går
              till val på sin politik. Folkpartiet går till val ihop med andra
              partier, och de ska tillsammans ha någonting som de själva beskriver
              som en historiskt unik sammanflätad allians. Den alliansen är
              sammanflätad av frågor som jag förmodar att de tycker är viktiga.
              På kulturens område finns det bara två frågor som alliansen är
              överens om två! Den ena är det vi har pratat om, att öppna för
              avgifter på biblioteken. Det andra som alliansen är överens om
              på kulturens område är att det ska bli dyrare att gå på museum.
              Det är de enda kulturpolitiska åtgärder som alliansen för fram.
            </seg>
            <seg xml:id="i-94a2c1baaabf0b16-0">
              Hur känns det när man som Christer Nylander brinner för kulturen,
              är djupt och ärligt engagerad i hur man ska flytta fram positionerna
              för kulturen i Sverige, läsningen, litteraturen, och den berikande
              roll som den spelar för människors liv, för samhällsutvecklingen,
              för demokratin? Hur känns det att lägga sitt engagemang på en
              allians som bara har två arbetsuppgifter på kulturområdet, att
              minska trängseln på museerna och att minska läsningen i Sverige,
              minska utlåningen, genom högre avgifter på biblioteken? Kom ihåg
              att avgifter är ett instrument för ransonering. Att införa avgifter
              på biblioteken är ett sätt att ransonera utlåningen. Ska det kosta
              10 kr att låna en bok? 20 kr? 30 kr? Ett genomsnittligt svenskt
              barn läser fyra böcker i månaden, och jag gissar att de flesta
              böcker är lånade. Vad ska man i en familjebudget sätta av för
              boklån i Folkpartiets Sverige?
            </seg>
          </u>
          <note type="speaker" xml:id="i-209fed8a8258ff7d-0">
            Anf. 6 CHRISTER NYLANDER (fp):
          </note>
          <u who="christer_nylander_f18ae3" xml:id="i-7434cb0b3bacf71f-2">
            <seg xml:id="i-fa0ed2726bba6c67-0">
              Herr talman! Jag tycker inte att det ska kosta något alls att
              låna böcker på biblioteket. Jag märker på Pagrotsky att han längtar
              efter det borgerliga alternativet på kulturområdet. Vi är rätt
              många som gör det. Vi är rätt många som längtar efter en ny regering.
              Det är väl lite grann ett tecken på den där tröttheten att man
              ser sig om efter alternativen. Det är inte särskilt mycket att
              komma med när det gäller en strategi för läsningen. När vi ser
              hur utvecklingen har varit de senaste tio tolv åren, under socialdemokratiskt
              styre, har klyftorna faktiskt ökat. Den politik ni står för ökar
              ju klyftorna. Det är fler LO-män som faktiskt slutar läsa böcker.
              Det är fler killar som misslyckas i skolan, och det är fler elever
              totalt sett som faktiskt inte lär sig att läsa och skriva ordentligt
              i skolan.
            </seg>
            <seg xml:id="i-e125094f1cd6b84e-0">
              Det är ju där grunden måste vara, och det är också det som Folkpartiet
              bygger sin läspolitik på, nämligen att se till att ge en garanti
              till varje elev om att det offentliga ska göra så mycket det går
              för att var och en ska ha en chans att lära sig läsa och skriva
              tidigt i grundskolan. Det är det viktigaste, essensen, i detta.
              Det tyder också på att en sådan här strategi för att stärka läsandet,
              att bryta den negativa utveckling som vi faktiskt ser, måste vara
              väldigt bred. Den måste utgå från skolan. Den måste ha med skolbiblioteken
              och allmänbiblioteken. Den måste ha med prisfrågan, och den måste
              ha med väldigt många andra saker. Skolböckerna är ett exempel,
              men det finns också en massa andra saker. Vi välkomnar också privata
              alternativ på det här området.
            </seg>
            <seg xml:id="i-b1fe6db6c2d52f51-0">
              Bibliotekslagen är ju en minimilagstiftning. Jag är personligen
              inte så negativ som mitt parti är, men det har visat sig att den
              inte heller är en lösning. När bokbeståndet på biblioteken på
              ett enda år minskar med 700 000 volymer kan man inte säga att
              bibliotekslagen är särskilt offensiv. När vi faktiskt ser hur
              den ses som en minimilagstiftning och man drar ned biblioteken,
              då kan man inte säga att bibliotekslagstiftningen som den ser
              ut i dag är särskilt offensiv. Nej, jag håller med Pagrotsky.
              Det behövs ett tydligt, borgerligt, alternativ på det här området.
            </seg>
          </u>
          <note type="speaker" xml:id="i-03b42c779d8591e4-0">
            Anf. 7 Utbildnings- och kulturminister LEIF PAGROTSKY (s):
          </note>
          <u who="unknown" next="cont" xml:id="i-275ce489cc6171a3-0">
            <seg xml:id="i-864a686dbfea3dbb-0">
              Herr talman! Det finns ju ett tydligt borgerligt alternativ,
              ett alternativ som ransonerar kulturen, ett alternativ som ransonerar
              läsningen. Jag tolkar Christer Nylanders talande tystnad om momsen
              som en bekräftelse på att Nylander stöder idén att 1 miljard ska
              tas från läsningen. Det är vad bokmomsen sänker kostnaden för
              läsningen i Sverige med 1 miljard. Det ska tas från läsningen
              och läggas på sänkt skatt för de mest välbärgade i Sverige. Det
              är den enda innebörden. Jag tror att var och en som går och tittar
              i riksdagens protokoll och slår upp svaret på mitt påpekande och
              min innantilläsning ur Folkpartiets strategidokument om tillväxten
              inser det. Nylander sitter ju ändå i finansutskottet, så han har
              väl rimligen läst Folkpartiets tillväxtpolitik. Enligt den är
              läsningen uppenbarligen en broms för tillväxten, för den ska bestraffas
              med 1 miljard. Det ska föras över som medel till en inkomstskattesänkning.
            </seg>
            <seg xml:id="i-fab8141aa7526100-0">
              Sveriges folk är ett läsande folk i högre grad än de allra flesta
              folk på jorden. Det är en styrka och det är ett utgångsläge för
              fortsatta förbättringar. Vi har stora problem, stora brister.
              Vi har varit överens i debatten om att peka på några av dem. Läsningen
              är ojämlikt fördelad. Livschanserna som följer med läsningen är
              ojämlikt fördelade. Om ett par dagar kommer jag att lägga fram
              min politik för fortsatt utveckling av de mått och steg som jag
              redovisade utförligt i min inledning. Jag har varit förhindrad
              att nu lätta på förlåten och berätta om enskildheter i det här
              sammanhanget. Men en del av de frågor som vi har diskuterat här
              kommer att tas upp. Jag hoppas att vi kan ha fler debatter sedan,
              och att det då finns ett tydligare argument i fråga om varför
              just litteraturen ska betala skattesänkningar med 1 miljard. Är
              det ett recept för att få fler böcker på biblioteken? Det är en
              typ av fråga som jag skulle vilja ställa i nästa debatt. Men då
              har jag också konkreta saker från propositionen att redovisa.
            </seg>
            <seg xml:id="i-7a5b9c082bae428c-0">
              Utforma gärna ett tydligare borgerligt alternativ på kulturens
              område! Jag håller med Christer Nylander om att trängselavgift
              på museerna och trängselavgift på biblioteken är en för smal gemensam
              nämnare för ett regeringsalternativ på kulturområdet även om det
              är avslöjande vad man väljer att börja bygga ett gemensamt alternativ
              med.
            </seg>
          </u>
          <note xml:id="i-d68d615aecdbf86d-0">
            Överläggningen var härmed avslutad.
          </note>
          <note xml:id="i-8594abf489fd3dfe-0">
            8 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-e34ea77cfc339303-0">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <note xml:id="i-c2c1ce3987bc3b47-0">
            KOM2005(334)
          </note>
          <note xml:id="i-7257b1187c77d824-0">
            9 § Hänvisning av ärende till utskott
          </note>
          <note xml:id="i-395124e42a4f733b-0">
            Föredrogs och hänvisades
          </note>
          <note xml:id="i-18d419d47cec1bef-0">
            10 § Bordläggning
          </note>
          <note xml:id="i-7b9a49a0b3b7fd65-0">
            Anmäldes och bordlades
          </note>
          <note xml:id="i-d4ed7fe5036ec779-0">
            11 § Anmälan om interpellationer
          </note>
          <note xml:id="i-2379eea115e9a887-0">
            Anmäldes att följande interpellationer framställts
          </note>
          <note xml:id="i-2d15e58a67d33864-0">
            den 22 september
          </note>
          <note xml:id="i-be7686a56e78c293-0">
            Ulf Sjösten
          </note>
          <note xml:id="i-be7686a56e78c293-1">
            Ulf Sjösten
          </note>
          <note xml:id="i-be7686a56e78c293-2">
            Ulf Sjösten
          </note>
          <note xml:id="i-be7686a56e78c293-3">
            Ulf Sjösten
          </note>
          <note xml:id="i-7ff05fb275339bdb-0">
            Chatrine Pålsson
          </note>
          <note xml:id="i-2d34c5bfaedee9b6-0">
            den 23 september
          </note>
          <note xml:id="i-0dec0a1fbeb4b7f5-0">
            Håkan Larsson
          </note>
          <note xml:id="i-351155891048d1ff-0">
            Interpellationerna 2005/06:1418 redovisas i bilaga som fogats
            till riksdagens snabbprotokoll tisdagen den 27 september.
          </note>
          <note xml:id="i-f81aeecb8ca91f65-0">
            Interpellation 2005/06:19 redovisas i bilaga som fogats till
            riksdagens snabbprotokoll tisdagen den 11 oktober.
          </note>
          <note xml:id="i-65e9388e3ac5445a-0">
            12 § Anmälan om frågor för skriftliga svar
          </note>
          <note xml:id="i-f1e9d4c57eed520a-0">
            Anmäldes att följande frågor för skriftliga svar framställts
          </note>
          <note xml:id="i-2d34c5bfaedee9b6-1">
            den 23 september
          </note>
          <note xml:id="i-383f342b9ec90dd9-0">
            Anne Ludvigsson
          </note>
          <note xml:id="i-2d37751a1a766304-0">
            Cecilia Wikström
          </note>
          <note xml:id="i-ca6eff0f8926b8fc-0">
            Anna Lindgren
          </note>
          <note xml:id="i-fa4d5b93127e93ad-0">
            Mikael Oscarsson
          </note>
          <u who="unknown" prev="cont" xml:id="i-f4dc29cd66828657-0">
            <seg xml:id="i-8c00fce7e1623496-0">
              Luciano Astudillo
            </seg>
          </u>
          <note xml:id="i-204d3ef05ca0633e-0">
            Alf Svensson
          </note>
          <note xml:id="i-161ee77f0b04bf47-0">
            den 26 september
          </note>
          <note xml:id="i-3aa18e0b95a37361-0">
            Eva Flyborg
          </note>
          <note xml:id="i-5c038e65ea8ca576-0">
            Owe Hellberg
          </note>
          <note xml:id="i-f55833733dc72c83-0">
            Jarl Lander
          </note>
          <note xml:id="i-2b39b5551193670a-0">
            den 27 september
          </note>
          <note xml:id="i-cb986557b04a8f26-0">
            Jan Lindholm
          </note>
          <note xml:id="i-cd7461e1bcae5b0b-0">
            Carina Adolfsson Elgestam
          </note>
          <note xml:id="i-381d36ad271ac54a-0">
            Magdalena Andersson
          </note>
          <note xml:id="i-41ba90e3037163e7-0">
            Ragnwi Marcelind
          </note>
          <note xml:id="i-b025f1da9ffb71df-0">
            Frågorna 2005/06:3742 redovisas i bilaga som fogats till riksdagens
            snabbprotokoll tisdagen den 27 september.
          </note>
          <note xml:id="i-a5abc73a9c69373f-0">
            Frågorna 2005/06:4349 redovisas i bilaga som fogats till riksdagens
            snabbprotokoll tisdagen den 11 oktober.
          </note>
          <note xml:id="i-de4ded52199b3070-0">
            13 § Anmälan om skriftliga svar på frågor
          </note>
          <note xml:id="i-f96139832d4bc628-0">
            Anmäldes att skriftliga svar på följande frågor inkommit
          </note>
          <note xml:id="i-2d34c5bfaedee9b6-2">
            den 23 september
          </note>
          <note xml:id="i-401073d536512baa-0">
            Göran Lindblad
          </note>
          <note xml:id="i-82be61d94be61d89-0">
            Cecilia Wigström
          </note>
          <note xml:id="i-f5a74382fafba25b-0">
            Svaren redovisas i bilaga som fogats till riksdagens snabbprotokoll
            tisdagen den 11 oktober.
          </note>
          <note xml:id="i-aa06647d4c8dfe3f-0">
            14 § Kammaren åtskildes kl. 13.58.
          </note>
          <note xml:id="i-008c53b6bea51613-0">
            Förhandlingarna leddes av talmannen.
          </note>
          <note xml:id="i-4e75664dfb3977f9-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
