<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2016</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2016</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201617--40</head>
          <docDate when="2016-01-01">2016-01-01</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 15 november justerades.
          </note>
          <note>
            § 2 Anmälan om återtagande av plats i riksdagen
          </note>
          <note>
            Tredje vice talmannen meddelade att Amir Adan (M) återtagit sin
            plats i riksdagen från och med den 3 december, varigenom uppdraget
            som ersättare upphört för Gustav Blix (M).
          </note>
          <note>
            § 3 Meddelande om frågestund
          </note>
          <note>
            Tredje vice talmannen meddelade att frågestund skulle äga rum
            torsdagen den 8 december kl. 14.00.
          </note>
          <note>
            § 4 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2016/17:155
          </note>
          <note>
            Till riksdagen
          </note>
          <note>
            Interpellation 2016/17:155 Asylsökande som saknar skyddsskäl
          </note>
          <note>
            av Johan Forssell (M)
          </note>
          <note>
            Interpellationen kommer att besvaras fredagen den 16 december
            2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Helsingfors den 29 november 2016
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2016/17:156
          </note>
          <note>
            Till riksdagen
          </note>
          <note>
            Interpellation 2016/17:156 Förlängning av tillfälliga uppehållstillstånd
          </note>
          <note>
            av Johan Forssell (M)
          </note>
          <note>
            Interpellationen kommer att besvaras fredagen den 16 december
            2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Helsingfors den 29 november 2016
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2016/17:164
          </note>
          <note>
            Till riksdagen
          </note>
          <note>
            Interpellation 2016/17:164 Återvändandearbetet
          </note>
          <note>
            av Johan Forssell (M)
          </note>
          <note>
            Interpellationen kommer att besvaras fredagen den 16 december
            2016.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Helsingfors den 1 december 2016
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2016/17:167
          </note>
          <note>
            Till riksdagen
          </note>
          <note>
            Interpellation 2016/17:167 Social housing i Göteborg
          </note>
          <note>
            av Robert Hannah (L)
          </note>
          <note>
            Interpellationen kommer att besvaras fredagen den 16 december
            2016.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Helsingfors den 5 december 2016
          </note>
          <note>
            Näringsdepartementet
          </note>
          <note>
            Peter Eriksson (MP)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            § 5 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Justitieutskottets betänkande
          </note>
          <note>
            2016/17:JuU1 Utgiftsområde 4 Rättsväsendet
          </note>
          <note>
            Socialförsäkringsutskottets betänkande
          </note>
          <note>
            2016/17:SfU4 Utgiftsområde 8 Migration
          </note>
          <note>
            Skatteutskottets betänkanden
          </note>
          <note>
            2016/17:SkU9 Golv för statslåneräntan i skattelagstiftningen
          </note>
          <note>
            2016/17:SkU11 Ändrade regler för uppskov med kapitalvinst vid
            avyttring av privatbostad
          </note>
          <note>
            Miljö- och jordbruksutskottets betänkande
          </note>
          <note>
            2016/17:MJU2 Utgiftsområde 23 Areella näringar, landsbygd och
            livsmedel
          </note>
          <note>
            § 6 Energi
          </note>
          <note>
            Näringsutskottets betänkande 2016/17:NU3
          </note>
          <note>
            Utgiftsområde 21 Energi (prop. 2016/17:1 delvis)
          </note>
          <note>
            föredrogs.
          </note>
          <note type="speaker">
            Anf. 1 SOFIA FÖLSTER (M):
          </note>
          <u who="sofia_folster_5196d0" xml:id="i-6394e2795fefde83">
            <seg>
              Fru talman! Vi lever i dag i en snabbt föränderlig värld. Teknikutveck
              ­ lingen följer numera en exponentiell och accelererande kurva.
              Vi är ständigt uppkopplade och har vant oss vid att träffa både
              läkare och livspartner via våra smartphones.
            </seg>
            <seg>
              Samma teknikutveckling sker även på energiområdet. När världens
              fattigaste miljard nu ska köpa sitt första kylskåp kommer dessa
              kylskåp att förbruka hälften så mycket energi som kylskåpen gjorde
              för bara tio år sedan.
            </seg>
            <seg>
              Elbilar är ett annat exempel. För bara några år sedan hette det
              att batterikapaciteten aldrig skulle räcka till. Nu tyder allt
              på att vi kommer att få uppleva en infrastruktur med självstyrande
              elbilar under vår livstid. Även på produktionssidan går utvecklingen
              framåt. I synnerhet förnybara energikällor blir både billigare
              och effektivare.
            </seg>
            <seg>
              Varför säger jag då detta? Jo, poängen är att vi är här för att
              diskutera spelregler och mål som ska gälla 20–30 år framåt i tiden.
              Vi vet inte vilken värld vi kommer att befinna oss i då. Men vår
              uppgift som politiska företrädare är att säkra både energiförsörjningen
              och klimatet, inte bara för oss som lever i dag utan även för
              de generationer som komma ska.
            </seg>
            <seg>
              Som bekant var Moderaterna ett av fem partier som i våras beslutade
              sig för att förhandla fram en överenskommelse om energi. Bakgrunden
              till detta är den osäkerhet som funnits på marknaden. Elpriserna
              är historiskt låga, många producenter har haft svårt att upprätthålla
              lönsamhet, och besked har kommit om förtida stängning av kärnkraftsreaktorer.
            </seg>
            <seg>
              Det är ingen hemlighet att alla partier i en överenskommelse
              får ge och ta för att komma överens, och resultatet har blivit
              stabila villkor i energibranschen. Detta är oerhört viktigt för
              att fler ska våga investera och satsa på ny teknik.
            </seg>
            <seg>
              Vi har kommit överens om ett mål om 100 procent förnybar energi
              till 2040. Sverige har sedan många år tillbaka burit ledartröjan
              i miljöarbetet jämfört med andra länder. Vi har redan en hög andel
              förnybar energi i vårt energisystem och har redan överträffat
              EU:s 2020-mål. Till detta kommer att Sverige har en närmast koldioxidfri
              energiproduktion. I och med överenskommelsen fortsätter vi ambitionshöjningen
              genom bland annat sänkt fastighetsskatt för vattenkraften och
              förlängning av elcertifikatssystemet.
            </seg>
            <seg>
              Samtidigt är vi överens om att inte sätta ett stoppdatum för
              kärnkraften och heller inte stänga kärnkraftsreaktorer genom politiska
              beslut. I stället avvecklas effektskatten på kärnkraftsproduktion,
              och placeringsmöjligheterna i avfallsfonden utökas. D etta har
              varit viktigt för oss m oderater då vi menar att en ansvarsfull
              energipolitik inte kan bortse från det kraftslag som bidrar med
              mellan 30 och 40 procent av energiproduktionen i dag. Utan den
              skulle vi troligtvis bli hänvisade till fossila bränslen eller
              kanske till och med bli beroende av rysk gas.
            </seg>
            <seg>
              Även om överenskommelser alltid innebär att ge och ta är jag
              som sagt nöjd med att kärnkraftsproduktionen säkras, att vattenkraften
              stärks och att vi har en god plan för det förnybara. Det är avgörande
              med långsiktiga spelregler som öppnar för nya investeringar på
              energiområdet.
            </seg>
            <seg>
              Utöver överenskommelsen kommer vi moderater att fortsätta att
              bejaka teknikutveckling och framtidstro. Fortsatta satsningar
              på forskning och utveckling av förnybar energi är av stor vikt.
              Vi har haft synpunkter på att Energimyndigheten i dag inte har
              möjlighet att stödja forskning på kärnkraftsområdet. Oavsett vad
              man tycker i kärnkraftsfrågan torde alla vara överens om att eftersom
              vi fortsatt kommer att ha kärnkraft under överskådlig framtid
              bör denna kärnkraft och dess hantering vara i toppklass.
            </seg>
            <seg>
              Om innovationer i Sverige ska bli mer lönsamma behövs en ökad
              export av såväl energi som teknik till andra länder. Därför vill
              vi motverka vanligt förekommande handelshinder såsom höga tullar
              på miljövänlig energiteknik. Vi skulle också vilja se en särskild
              utredning som fokuserar på att utvärdera och stärka Sveriges konkurrenskraft.
            </seg>
            <seg>
              Avslutningsvis befinner vi oss i en orolig omvärld. Klimathotet
              och ett svårare säkerhetsläge står för dörren. Nu mer än någonsin
              behövs ansvarstagande och stabilitet, inte minst på energiområdet.
              En trygg och säker energiförsörjning förväntas av såväl svenska
              hushåll som industri.
            </seg>
            <seg>
              Nu finns tydliga spelregler på plats som dessutom öppnar för
              nya investeringar. Det är jag glad över att vi har varit med och
              bidragit till. Och vi kommer att fortsätta att driva på för en
              mer klimatsmart och ansvarsfull energiförsörjning.
            </seg>
            <seg>
              Eftersom vi inte har en reservation hänvisar jag till vårt särskilda
              yttrande.
            </seg>
            <seg>
              (Applåder)
            </seg>
          </u>
          <note>
            I detta anförande instämde Hans Rothenberg (M).
          </note>
          <note type="speaker">
            Anf. 2 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-f8e60e31b0710486">
            <seg>
              Fru talman! Inledningsvis kan jag säga att det är synd att det
              inte finns någon moderat företrädare som sitter med i Energikommissionen
              här, nu när det ges fri replikrätt och man hade kunnat diskutera
              dessa delar mer.
            </seg>
            <seg>
              När det gäller utgiftsområdet uppehåller sig Moderaterna kring
              energiforskning i stort och säger uttryckligen att denna ska bidra
              till behoven för alla relevanta kraftslag och delar av energiområdet,
              som man uttrycker det. Detta håller Sverigedemokraterna absolut
              med om, och vi tycker även att kärnenergiforskning givetvis ska
              innefattas i de ramar som finns för den statliga energiforskningen.
              Sverigedemokraterna är det enda parti som har med satsningar på
              forskningsinfrastruktur i form av en forskningsreaktor när det
              gäller snabba reaktorer.
            </seg>
            <seg>
              Men det är nog fler än jag som undrar hur väl det hela rimmar
              med de energipolitiska mål som man har kommit överens om med de
              andra partierna i energiöverenskommelsen. I den ramöverenskommelse
              som presenterades offentligt i juni månad fastslogs att fokus
              för energiforskningen bland annat ska vara att uppnå de energipolitiska
              målen.
            </seg>
            <seg>
              Ett av målen är att satsa på 100 procent förnybart. Frågan är
              huruvida detta är möjligt att införliva i energiforskningen eller
              inte. Jag funderar över om det är Moderaternas uppfattning att
              det finns ett klart uttalat utrymme för kärnkraftsforskning inom
              den energiöverenskommelse som har nåtts.
            </seg>
          </u>
          <note type="speaker">
            Anf. 3 SOFIA FÖLSTER (M) replik:
          </note>
          <u who="sofia_folster_5196d0" xml:id="i-331838d90857e9fc">
            <seg>
              Fru talman! Tack för frågan!
            </seg>
            <seg>
              Jag tycker att vi har varit ganska tydliga med att vi har synpunkter
              på att Energimyndigheten i dag inte kan ge stöd till kärnkraftsforskning.
              Det är något vi skulle önska, det är något som vi har skrivit
              om och det är något som vi har påpekat många gånger.
            </seg>
            <seg>
              Jag vill framhäva att det är viktigt att ha en balans mellan
              att både ha en ansvarsfull, stabil energiförsörjning och våga
              ta klimathotet på allvar.
            </seg>
            <seg>
              Sverigedemokraterna har till exempel satt citationstecken om
              klimatet i delar av sin budget. Det är oerhört allvarligt.
            </seg>
            <seg>
              Jag vill ställa en motfråga. Vi måste självklart ha balans. Vi
              har stått upp för kärnkraften i många år och har varit tydliga
              med var vi står vad gäller kärnkraftsforskningsområdet. Men man
              måste också satsa på forskning som gynnar klimatet, som gynnar
              det förnybara. Vad är Sverigedemokraternas klimatpolitik egentligen?
              Eller ska det sättas citationstecken om den också?
            </seg>
          </u>
          <note type="speaker">
            Anf. 4 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-b59c4ade47fe5ee9">
            <seg>
              Fru talman! Det är ändå intressant att höra hur Moderaterna ställer
              sig till vad som är möjligt att inrymma inom energiforskningen
              eller inte, eftersom man uppehåller sig mycket kring just kärnkraftsforskning
              i sin utgiftsområdesmotion.
            </seg>
            <seg>
              Det Moderaterna har gått med på i energiöverenskommelsen är inte
              primärt att se till att vi ska ha en fossilfri kraftproduktion.
              Det definieras i stället som att den ska vara 100 procent förnybar.
              Man väljer bort delar av vissa energislag som, globalt sett, kan
              lösa de bekymmer vi står inför när det gäller ett starkt beroende
              av olika fossila källor.
            </seg>
            <seg>
              Frågan är huruvida det går att implementera de delarna i fortsättningen.
              Det skulle jag vilja få ett tydligare och rakare svar på.
            </seg>
            <seg>
              Sverigedemokraternas ingång till att lösa problemet med utsläpp
              av växthusgaser är framför allt att vi inte kan inrikta oss på
              olika återvändsgränder. Man jobbar med subventioner, bidrag, tar
              till kortsiktiga lösningar och satsar mycket av skattebetalarnas
              pengar på dem, men man får ändra sig allteftersom. Det finns en
              lång rad exempel på hur man har misslyckats fullständigt, exempelvis
              etanolsatsningen under alliansåren.
            </seg>
            <seg>
              När man väljer spåret med förnybart är det uppenbart att huvudprioriteringen,
              som även Moderaterna ställer sig bakom, inte är att få bort de
              fossilfria kraftslagen. Man är i stället väldigt intresserad av
              att det ska vara förnybart framför andra saker som kanske i större
              utsträckning kan bidra till att sänka utsläppen av växthusgaser.
            </seg>
            <seg>
              Jag önskar återigen ett tydligare klargörande av om man, med
              den energiöverenskommelse som finns, enligt Moderaternas uppfattning
              kan satsa på att forska på och utveckla kärnkraft.
            </seg>
          </u>
          <note type="speaker">
            Anf. 5 SOFIA FÖLSTER (M) replik:
          </note>
          <u who="sofia_folster_5196d0" xml:id="i-f2fc7253f89ecbea">
            <seg>
              Fru talman! För att svara direkt på Mattias Bäckström Johanssons
              fråga: Ja, det är vår uppfattning. Vi har också varit väldigt
              tydliga med att vi vill prioritera kärnkraftsforskning. Vi hade
              velat se ännu mer av det även i överenskommelsen.
            </seg>
            <seg>
              Jag var tidigare inne på att kärnkraften är en del. Men det finns
              även andra viktiga energislag i Sverige. Förnybar energi är någonting
              som kommer att efterfrågas av konsumenter i framtiden. Men det
              är också nödvändigt för att vi ska klara både klimat- och miljöutmaningar.
            </seg>
            <seg>
              Jag skulle vilja ha tydligare svar från Sverigedemokraterna på
              varför ni inte tar det på allvar. Varför sätter ni citationstecken
              om klimatet i er budget? Det är inte seriöst.
            </seg>
          </u>
          <note type="speaker">
            Anf. 6 LISE NORDIN (MP) replik:
          </note>
          <u who="lise_nordin_2befaa" xml:id="i-30569689b4e59dae">
            <seg>
              Fru talman! Jag vill börja med att tacka Moderaterna för det
              gemensamma arbetet med energiöverenskommelsen.
            </seg>
            <seg>
              Forskning om kärnkraft finns redan, exempelvis om hur man ska
              säkerställa säkerheten i de reaktorer vi har i dag. Sådan forskning
              finansieras bland annat av Strålsäkerhetsmyndigheten. Det vore
              bra att få ett svar på vilken forskning om kärnkraft Moderaterna
              vill se.
            </seg>
            <seg>
              Av oppositionspartiernas förslag kan jag konstatera att det är
              Moderaterna som står för de största nedskärningarna jämfört med
              regeringens förslag. Moderaterna minskar kraftigt på anslaget
              även inom energiforskning. Sofia Fölster säger nu att Moderaterna
              vill få plats med även kärnkraftsforskning inom det anslaget.
            </seg>
            <seg>
              Vad gäller både energiforskningen och hela anslaget i stort väcks
              frågan: Vilka konkreta nedskärningar är det Moderaterna vill göra
              inom energibudgeten?
            </seg>
          </u>
          <note type="speaker">
            Anf. 7 SOFIA FÖLSTER (M) replik:
          </note>
          <u who="sofia_folster_5196d0" xml:id="i-d467076c7f34652b">
            <seg>
              Fru talman! Lise Nordin frågar först exakt vilken forskning inom
              kärnkraftsområdet vi vill se. Jag står här som politisk företrädare
              och inte som forskare. Jag vill därför inte specificera exakt
              vilken typ av forskning det ska vara. Men jag konstaterar att
              teknikutvecklingen springer framåt.
            </seg>
            <seg>
              Inom det här området har vi sedan många år tillbaka till exempel
              sett en snabb utveckling med fjärde generationens kärnkraft. Man
              använder alltså avfall för att producera ny energi. Det är avfall
              som i dag ändå måste förvaras och hanteras. Det är bara ett exempel.
            </seg>
            <seg>
              Vi specificerar som sagt inte exakt hur forskningen ska bedrivas.
              Det är inte vår uppgift. Men det finns goda skäl att titta mer
              på kärnkraftsforskningen, särskilt på att ta vara på det avfall
              som vi ändå måste hantera i dag.
            </seg>
            <seg>
              Lise Nordin frågar också varför vår budget ser lite annorlunda
              ut än regeringens. Den största skillnaden har främst med stöd
              till solpaneler att göra. Där har vi en annan uppfattning än regeringen.
            </seg>
            <seg>
              Jag tror att det är viktigt att titta på skälet till att utvecklingen
              för till exempel solpaneler inte går snabbare. Vi ser till exempel
              stora handelshinder, och vi ser att frihandelsavtal mellan länder
              inte har kommit på plats. Sådana saker bidrar till att det blir
              dyrt att köpa solpaneler, till att teknikutvecklingen går långsamt
              och till att det inte blir tillräckligt billigt. Det är där man
              måste göra det stora arbetet. Och det är där vi har velat lägga
              vårt fokus.
            </seg>
          </u>
          <note type="speaker">
            Anf. 8 LISE NORDIN (MP) replik:
          </note>
          <u who="lise_nordin_2befaa" xml:id="i-88a4a3a8bf4f6314">
            <seg>
              Fru talman! Forskning kring fjärde generationens kärnkraft har
              funnits både i Sverige och i världen sedan 50-talet. Man säger
              i dag likväl som för 30–40 år sedan att det snart kommer ett tekniskt
              genombrott. Men vi kan konstatera att det inte har gjort det.
            </seg>
            <seg>
              Den här tekniken är väldigt dyr. Det är därför samtliga tre stora
              energibolag i Sverige har sagt att ny kärnkraft är en icke-fråga.
              Det är inte ekonomiskt intressant att titta på. Men Moderaterna
              vill alltså lägga stora forskningsanslag på det svarta hål som
              forskning om fjärde generationens kärnkraft är.
            </seg>
            <seg>
              Sofia Fölster sa att man med den tekniken skulle kunna hantera
              det befintliga kärnavfallet. Jag hör det argumentet ganska ofta.
              Men till exempel SKB, som har statens ansvar för att hantera slutförvar,
              säger att en liten del av det befintliga avfallet skulle kunna
              användas om den tekniken skulle komma. Men Sverige kommer ändå
              att behöva ett slutförvar för kärnavfall, oavsett om fjärde generationens
              kärnkraft skulle kunna leverera eller inte. Det är alltså inte
              någon quick fix.
            </seg>
            <seg>
              Jag konstaterar också att Vetenskapsrådet avråder Sverige från
              att forska kring den nya tekniken. Den anses inte vara tillräckligt
              intressant för de utmaningar vi står inför.
            </seg>
            <seg>
              Jag vill också säga någonting om investeringsstödet för solceller.
              Är Moderaternas besked att ni i er budget, med de siffror som
              finns i tabellen, helt tar bort investeringsstödet för solceller?
              Det går nämligen inte att utläsa.
            </seg>
            <seg>
              I dag står människor, kommuner och företag i kö får att få ta
              del av de pengarna. Totalt sett motsvarar ansökningarna ungefär
              600 miljoner kronor. Förstår jag det rätt att med Moderaternas
              budget skulle de som väntar på investeringsstödet garanterat inte
              få några pengar?
            </seg>
          </u>
          <note type="speaker">
            Anf. 9 SOFIA FÖLSTER (M) replik:
          </note>
          <u who="sofia_folster_5196d0" xml:id="i-c80186e452e5f795">
            <seg>
              Fru talman! Miljöpartiet hävdar att det redan finns en massa
              forskning om fjärde generationens kärnkraft och att det dessutom
              inte är en quick fix. Det är ingen som hävdar att det skulle vara
              en quick fix. Forskning är inte lösningar som vi ska ta beslut
              om. Forskning innebär att man ska utreda och se vilka möjligheter
              som kan finnas i framtiden. Forskningen springer jättesnabbt framåt.
            </seg>
            <seg>
              Min fråga till Miljöpartiet är: Varför stoppar ni till exempel
              Energimyndigheten från att över huvud taget titta på projekt inom
              kärnkraftsområdet? Om ni tycker att det finns möjligheter här,
              även om det inte är någon quick fix, kan det vara en åsikt, men
              att stoppa att man över huvud taget tittar på det är en helt annan
              sak.
            </seg>
            <seg>
              Vi sätter inte ned foten när det gäller olika forskningslösningar.
              Men vi säger att det måste finnas möjlighet. Det är det viktigaste.
            </seg>
            <seg>
              Vad gäller solpaneler kan jag bara upprepa vad jag sa tidigare.
              De stora problemen är handelshinder och att frihandelsavtal inte
              är på plats. Där måste regeringen ta mycket större krafttag än
              i dag. Då skulle vi få ännu snabbare teknikutveckling även där.
            </seg>
          </u>
          <note type="speaker">
            Anf. 10 BIRGER LAHTI (V) replik:
          </note>
          <u who="birger_lahti_789d7d" xml:id="i-5740368f7bb7d768">
            <seg>
              Fru talman! Sofia Fölster nämnde i sitt anförande hur det har
              gått med teknikutvecklingen. Jag håller med om att det är fantastiskt.
              Jag tänker på hur snabbt allt har gått framåt bara under min tid
              i branschen.
            </seg>
            <seg>
              I energiöverenskommelsen har Moderaterna, som jag förstår det,
              varit mycket drivande när det gäller att några texter från ursprungsuppgörelsen
              från 2009 finns kvar. Det handlar om att man ska öppna för nya
              reaktorer på befintliga platser men utan subventioner.
            </seg>
            <seg>
              Det kan vi ju ha en åsikt om. Men jag måste fråga en sak. När
              det gäller forskning och utveckling talade du nyss om att fjärde
              generationens reaktorer inte finns på plats. Ett företag som heter
              Rosatom vill investera i Sverige. De säger att de vill bygga en
              reaktor åt oss, för 70–80 öre per kilowattimme. Skulle det vara
              något problem för dig och Moderaterna att Ros - atom kommer och
              bygger åt oss och om 20 år fortfarande bygger med den teknik som
              fungerar i dag, tredje generationen eller tredje plus eller vad
              den nu kallas för?
            </seg>
          </u>
          <note type="speaker">
            Anf. 11 SOFIA FÖLSTER (M) replik:
          </note>
          <u who="sofia_folster_5196d0" xml:id="i-a1f4b6fd6d72e41b">
            <seg>
              Fru talman! Nu ställer Birger Lahti en väldigt specifik fråga,
              men det är ingen hemlighet att vi har helt olika uppfattning om
              kärnkraften. Jag och vi i Moderaterna tror att kärnkraften är
              och kommer att vara en betydande energikälla under en tid framöver.
              Det beror på att vi tror att energisystemet måste bygga på stabilitet
              och ansvarstagande.
            </seg>
            <seg>
              Det går inte att kasta om hela energisystemet över en natt, vilket
              exempelvis Vänsterpartiet vill genom att avsluta eller avskaffa
              kärnkraften på en gång. Då skulle andra risker uppstå, som att
              vi blir beroende av helt fossila bränslen eller rysk gas. Den
              ryska gasen är oerhört skadlig för Sverige.
            </seg>
            <seg>
              Därför är jag ganska nöjd med den noggranna avvägning av ord
              som kommer fram i överenskommelsen. Där finns en balans mellan
              väldigt ambitiösa miljö- och klimatmål och att inte sätta ett
              stoppdatum för kärnkraften. Vi säger snarare att om det finns
              någon som vill investera i ny kärnkraft eller vill byta ut reaktorer
              ska det också vara möjligt.
            </seg>
          </u>
          <note type="speaker">
            Anf. 12 BIRGER LAHTI (V) replik:
          </note>
          <u who="birger_lahti_789d7d" xml:id="i-1775196ec69c7fc6">
            <seg>
              Fru talman! Sofia Fölster svarar på mycket men tyvärr inte på
              min fråga.
            </seg>
            <seg>
              Jag håller med om att kärnkraften säkert kommer att vara en betydande
              energikälla. Den är viktig för framför allt industrin. Sofia Fölster
              lägger orden i munnen på Vänsterpartiet. Kärnkraften ska avvecklas
              så fort som möjligt, enligt vår kongress, men givetvis utan att
              avvecklingen blir skadlig för industrin. Man kan tolka så fort
              som möjligt på många sätt. Vi ska ha något annat på plats innan
              vi får bort det.
            </seg>
            <seg>
              Sofia Fölster svarade som sagt inte på min fråga. Skulle det
              vara ett problem för Moderaterna om det kommer ett företag som
              heter Rosatom och vill investera i och bygga en ny reaktor i Sverige
              om 20 år med den teknik som finns i dag som innebär en fortsatt
              exploatering någon annanstans i världen av den ändliga resursen
              uran? Skulle detta vara något problem? Detta är en ganska enkel
              fråga.
            </seg>
          </u>
          <note type="speaker">
            Anf. 13 SOFIA FÖLSTER (M) replik:
          </note>
          <u who="sofia_folster_5196d0" xml:id="i-6847d1336ea29222">
            <seg>
              Fru talman! Jag ägnade nästan hela mitt huvudanförande åt att
              tala om teknikutveckling. Jag talade även om kärnkraftsforskning.
              Jag var nog ganska tydlig med att vi hoppas och ser en snabb teknikutveckling,
              och vi hade önskat att den även hade varit möjlig på kärnkraftsområdet.
            </seg>
            <seg>
              Jag vill återkomma till något som Birger Lahti sa i sitt anförande,
              nämligen att ni vill avskaffa kärnkraften så fort det är möjligt.
              Som jag ser det kan så fort det är möjligt gå väldigt snabbt.
              Hur ser Vänsterpartiet på kostnaden för industrin och för hushåll
              med elpriser som rusar iväg och ger en enorm produktionsförlust?
              Detta är inte att ta ansvar och ger inte en stabil energiförsörjning.
            </seg>
          </u>
          <note type="speaker">
            Anf. 14 MATTIAS BÄCKSTRÖM JOHANSSON (SD):
          </note>
          <u who="mattias_backstrom_johansson_089871" xml:id="i-8ddaaa628fd9f16b">
            <seg>
              Fru talman! Sedan våren 2015 har Energikommissionen sett över
              den svenska energipolitiken och haft målet att nå en så bred energiöverenskommelse
              som möjligt. I år nåddes före sommaren en fempartiöverenskommelse,
              där Sverigedemokraterna, Liberalerna och Vänsterpartiet stod utanför.
              Det ska även tilläggas att vi som det näst största oppositionspartiet
              inte var inbjudna till de mer ingående förhandlingarna.
            </seg>
            <seg>
              Överenskommelsen , som främst karaktäriseras av kompromisser
              , ger både hopp och besvikelse inför framtiden med delvis stabila
              förutsättningar för befintliga produktionsanläggningar men även
              ytterligare subventioner som har dikterats av främst de gröna
              partierna. Men på det stora hela saknas lösningar på både dagens
              och framtidens problem för Sveriges energisystem och elmarknad.
              Man har helt kringgått orsakerna till dagens energimarknadskris
              med marknadssnedvridande subventioner till elproduktion som marknaden
              inte har efterfrågat.
            </seg>
            <seg>
              De subventionerade produktionsanläggningarna är vidare så kallade
              intermittenta, väderberoende, och kommer obönhörligen att ge upphov
              till stora fluktuationer i produktionen och återkommande elunderskott
              på nätet den dag då baskraften forceras ut ur systemet. Det borde
              vara tämligen uppenbart att den långsiktiga lösningen inte kommer
              att bli att anmoda mer av samma medicin som skapade problemen
              från första början. Förhoppningsvis kan dessa delar brytas bort
              så snart som möjligt.
            </seg>
            <seg>
              Fru talman! Inom ramen för det anslag som finns för energiforskningen
              i dag saknas helt satsningar på kärnenergiforskning, vilket enligt
              Sverigedemokraterna borde ha ett klart uttalat utrymme inom de
              prioriterade insatserna för statens energiforskning. Utifrån det
              faktum att kärnkraften fortfarande står för närmare 40 procent
              av vår elförsörjning och att vi som ett litet land har härbärgerat
              tolv kommersiella kärnkraftsreaktorer har det statliga stödet
              till forskningen på kärnteknikområdet under lång tid varit ytterst
              blygsamt.
            </seg>
            <seg>
              Men forskning och utveckling inom kärnkraft behöver inte endast
              ha sin utgångspunkt i ren kärnenergiforskning. Forskningsområden
              inom slutförvar av uttjänt kärnbränsle och kärnkraftssäkerhet
              har i vissa fall en nationell särprägel och kräver nationell kompetens.
              För att kunna uppnå ny, modern och säkrare kärnkraft i Sverige
              behövs en hög nationell kompetens , och för detta behövs ett ökat
              stöd till kärnkraftsforskningen.
            </seg>
            <seg>
              En framtida potential för export av svensk teknik och svenskt
              kunnan ­ de inom slutförvar av kärnbränsle och ny kärnkraft är
              fullt tänkbar. Bara så sent som häromveckan nådde konceptet för
              den tilltänkta blykylda svenska forskningsreaktorn Electra en
              framgång och en milstolpe då man i Indien har valt att investera
              i uppförandet av en prototyp av den.
            </seg>
            <seg>
              Synen på det använda kärnbränslet har hittills präglats av de
              mycket långa tiderna för slutförvaring, och bränslet har betraktats
              som avfall. Detta synsätt tar dock inte hänsyn till den tekniska
              utvecklingen. I dag nyttjar vi endast ett fåtal procent av det
              energiinnehåll som finns i det naturliga uranet som har grävts
              upp medan återstoden planeras att grävas ned som avfall.
            </seg>
            <seg>
              I de reaktortyper som populärt kallas för den fjärde generationens
              kärnkraft, det vill säga snabba reaktorer, kan det sedan tidigare
              använda kärnbränslet i stället återanvändas. Detta är något som
              öppnar för helt nya perspektiv. Med snabba reaktorer skulle vi
              kunna fortsätta att producera kärnkraftsel med oförminskad eller
              höjd effekt under tusentals år framöver – detta utan att behöva
              bryta något nytt uran över huvud taget.
            </seg>
            <seg>
              Vi minskar även avfallsmängden med uppemot 99 procent och minskar
              dessutom behovet av slutförvar från närm are 100 000 år till under
              1 000 år. Det är alltjämt viktigt att vi fortsätter med forskningen
              i Sverige om slutförvar av använt kärnbränsle, men tidsperspektivet
              skulle dramatiskt förändra förutsättningarna. Ett sådant tänkande
              om resurseffektivitet och att återanvända befintligt avfall borde
              om något locka även de gröna partierna.
            </seg>
            <seg>
              Fru talman! Utgångspunkten i stort för energipolitiken ska vara
              att serva Sverige som industrination och välfärdsland, inte det
              omvända. Vi har i dag ett stort elöverskott som vi slumpar bort
              till våra grannländer till ett pris som är en bra bit under hälften
              av kostnaden för att uppföra anläggningar som ska alstra elenergin.
              En självklar insats är här given gällande att stärka värdet av
              den el som har framställts i Sverige för svenska intressen och
              stimulera elanvändningen där el en kan användas rationellt.
            </seg>
            <seg>
              Vår elproduktion är redan i dag uteslutande fossilfri. Vårt fossila
              beroende återfinns framför allt i transportsektorn och inom delar
              av industrin. Där finns det goda förutsättningar att i allt snabbare
              takt elektrifiera exempelvis transportsektorn då kostnaderna för
              framför allt batterier stadigt sjunker. Det här gör att man snart
              är väldigt konkurrenskraftig gentemot fossildrivna bilar – detta
              utan en enda krona i subventioner. Sverigedemokraterna har utöver
              det som finns i utgiftsområdet även satsningar på laddstolpar,
              vätgas och biogas.
            </seg>
            <seg>
              Intressanta steg har även tagits för att exempelvis kunna ersätta
              den andel kol som används i den svenska stålproduktionen för att
              driva ut syret från järnmalmen, vilket välkomnas. Detta motsvarar
              närmare 25 procent av de svenska koldioxidutsläppen från industrin.
            </seg>
            <seg>
              Ledstjärnan för att minska vårt beroende av fossila energikällor
              ska främst vara kopplad till elektrifiering i stället för att
              rikta dyra och verkningslösa subventioner mot drivmedelslösningar
              som är återvändsgränder.
            </seg>
            <seg>
              Med detta vill jag yrka bifall till reservation 2 i betänkandet.
            </seg>
          </u>
          <note>
            I detta anförande instämde Josef Fransson (SD).
          </note>
          <note type="speaker">
            Anf. 15 RICKARD NORDIN (C) replik:
          </note>
          <u who="rickard_nordin_5d24a3" xml:id="i-685ced7d4aac68ef">
            <seg>
              Fru talman! Det var trevligt att Mattias Bäckström Johansson
              visade att detta också är en energidebatt och att vi inte bara
              ägnar oss åt el. Energisektorn handlar ju även om exempelvis drivmedel
              och uppvärmning.
            </seg>
            <seg>
              Jag är lite nyfiken på en sak i Sverigedemokraternas budget.
              Om man läser den ser man att de har satt ordet klimat inom citationstecken.
              På en sida av ungefär 120 handlar det om klimatet.
            </seg>
            <seg>
              Vad menar Sverigedemokraterna med citationstecknen kring ordet
              klimat? Är det så att man inte ställer sig bakom uppfattningen
              att det sker en klimatförändring som vi kanske också borde göra
              någonting åt? Är det så att man inte tycker att vi borde fasa
              ut fossilkällor och den fossila energin i dess helhet? Men om
              det nu är så att Sverigedemokraterna de facto erkänner klimatförändringarna,
              vad avser man i så fall att göra för att fasa ut den fossila energin
              på transportsidan? Det är mina frågor till Mattias Bäckström Johansson.
            </seg>
          </u>
          <note type="speaker">
            Anf. 16 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-69ebc9baa33362e7">
            <seg>
              Fru talman! Jag tackar Rickard Nordin för frågorna. Jag tror
              inte att man ska fästa jättestor vikt vid att det eventuellt kan
              vara språkliga fel som följer med eller att det finns vissa tecken
              i texten efter att man har skickat olika delar emellan sig. Det
              förändrar inte i sak de politiska förslag eller visioner som vi
              har och som även återges i budgetdokumentet.
            </seg>
            <seg>
              Det som Sverigedemokraterna har varit inriktade på och som är
              en grundläggande princip för oss är att göra Sverige oberoende
              av fossila bränslen. Vi ska minska vårt oljeberoende. En elektrifiering
              är ett väldigt intressant steg i och med att vi har en kraftsektor
              som redan i dag uteslutande är fossilfri. Vi har egentligen redan
              i dag det system som alla andra länder runt om i världen strävar
              efter att få.
            </seg>
            <seg>
              Det som man får ha i beaktande vid utformningen av politik för
              hur man ska uppfylla långsiktiga visioner är att Sverige har gått
              från att vara ett land med kanske 80 procents fossil energitillförsel
              till att i dag bara få ungefär en tredjedel av sitt energibehov
              tillgodosett genom sådan. Gör man en komparativ jämförelse på
              global nivå med andra länder ser man att det inte har hänt någonting
              där. Man hade 80–85 procents fossilberoende i början av 70-talet,
              och det är fortfarande samma nivå. Ska man lösa den typen av utmaningar
              vi står inför är den globala aspekten jätteviktig.
            </seg>
            <seg>
              Ska vi i Sverige driva på för att ta bort de sista ca 35 procenten,
              försöka se till att ta bort varenda litet utsläpp som sker här
              och gå före? Gått före har vi för övrigt redan gjort, utan att
              det påverkat över huvud taget. Det skulle få katastrofala effekter
              för konkurrenskraften i Sverige om vi skulle ålägga den svenska
              industrin olika skattepålagor och styrmedel för att uppnå detta.
              Om vi ska börja flytta produktion från Sverige till andra länder
              där man har mycket lägre krav än vad som är fallet i Sverige kommer
              det tvärtom förmodligen att leda till koldioxidläckage och ökade
              globala utsläpp. Jag tycker att det är viktigt att man har med
              sig det globala perspektivet, vilket Centerpartiet saknar.
            </seg>
          </u>
          <note type="speaker">
            Anf. 17 RICKARD NORDIN (C) replik:
          </note>
          <u who="rickard_nordin_5d24a3" xml:id="i-b0c70a6cf6e12c64">
            <seg>
              Fru talman! Då vill jag tipsa Mattias Bäckström Johansson om
              att läsa de rapporter som kommit ganska nyligen, bland annat från
              en av AP-fonderna, om att de svenska företagen vill ha tuffare
              miljökrav, då de anser att det gör dem ännu konkurrenskraftigare
              internationellt. Det är snarare så att vi riskerar att få en annan
              typ av utveckling om vi inte följer vad företagen önskar, för
              det är de själva som vill ha tuffare krav.
            </seg>
            <seg>
              Mattias Bäckström Johansson svarar bara lite grann på frågan
              om transportsektorn. Han säger att elektrifiering vore trevligt.
              Ja, det håller jag med om. Problemet är ju bara att den inte sker
              i dag i tillräckligt stor utsträckning. Ungefär 50 procent av
              alla bilar som säljs är dieselbilar, och bara en liten del är
              fordon som kan laddas på något sätt. Ett problem är att en bil
              lever i ungefär 17 år. Även om man ställde om så att alla nya
              bilar vore elbilar från och med i morgon, den 7 december, skulle
              de andra bilarna leva i 17 år till. Då behöver vi ha alternativa
              drivmedel, om vi inte vill vara beroende av den ryska oljan, vilket
              jag verkligen hoppas att Sverigedemokraterna inte vill. Jag tycker
              att det vore ganska dåligt att fortsätta vara beroende av rysk
              energi.
            </seg>
            <seg>
              Då är frågan: Vad ska vi göra i stället? Jag ser inga förslag
              från Sverigedemokraterna på hur vi ska kunna ersätta bränslena
              i dagens bilar. Är Sverigedemokraternas förslag att vi ska vänta
              ut utvecklingen och se vad som händer, eller är man beredd att
              ställa om? I så fall, var är förslagen? Jag hör bara förslag om
              att vi inte ska satsa på biodrivmedel, inte ska forska på dem
              och inte ska ha några typer av stöd för det hela. Då är konsekvensen
              av Sverigedemokraternas politik att vi stöttar Putin och Ryssland.
              Man är inte beredd att göra det som vi har möjlighet att göra
              i Sverige, nämligen att ställa om fordonsflottan till biodrivmedel
              i väntan på att elektrifieringen kommer igång. Och inte heller
              där ser jag så mycket förslag från Sverigedemokraterna på hur
              man ska göra för att det ska ske på riktigt.
            </seg>
          </u>
          <note type="speaker">
            Anf. 18 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-572ca53cd2f64c53">
            <seg>
              Fru talman! Centerpartiet har varit väldigt fokuserat på att
              vi ska ha bidrag och subventioner till olika delar för att försöka
              lösa framtidens utmaningar, vilket ständigt har resulterat i att
              vi hamnat i återvändsgränder. Etanolsatsningarna har varit en
              fullständig återvändsgränd. Nu har vi exempelvis jordbruksbaserade
              biodrivmedel, som har blivit någon form av återvändsgränd. Skattebetalarna
              lägger bruttosubventioner på närmare 7 miljarder kronor i Sverige
              för att få in ett fåtal procent förnybara biodrivmedel från jordbrukssektorn.
            </seg>
            <seg>
              Det här är ingenting som vi kan framställa i Sverige. I dag importerar
              vi närmare 80–90 procent till Sverige. Egentligen riktar vi subventioner
              till industrier i andra länder. Det här är någonting som i värsta
              fall även kan leda till att vi de facto ökar utsläppen, beroende
              på hur de här biodriv ­ medlen har framställts och vad man har
              tagit för mark i anspråk för att framställa drivmedlen. Detta
              är något som har engagerat miljöorganisa ­ tionerna runt om i
              Europa, men i Sverige har man inte tagit upp det.
            </seg>
            <seg>
              Skulle man i stället rikta exempelvis de här pengarna mot att
              försöka elektrifiera transportsektorn skulle det hända otroligt
              mycket betydligt snabbare. Troligtvis kommer det att landa i att
              man måste rulla tillbaka detta. Med anledning av det har vi i
              Sverigedemokraterna i vår budget tagit bort subventionerna till
              de jordbruksbaserade biodrivmedlen men behållit subventionerna
              till de avfallsbaserade. Man kan exempelvis återanvända energi
              från skogens restprodukter eller från vårt matavfall.
            </seg>
            <seg>
              Vad gäller de här delarna om att vissa skulle säga att det skulle
              vara bättre att ha högre miljökrav i Sverige kan jag säga att
              det inte riktigt fungerar så heller. Är det så att en vara kostar
              100 kronor att framställa i Sverige och 100 kronor även i till
              exempel Kina men vi gör den 10 kronor dyrare i Sverige kommer
              man ju att köpa den kinesiska produkten. Det här gör att industrin
              flyttar från Sverige till andra europeiska länder eller länder
              utanför EU, där det råder helt andra krav. På så sätt riskerar
              vi även att driva upp utsläppen. Vi måste ha med oss det globala
              perspektivet. Sverige kan inte göra allting.
            </seg>
          </u>
          <note type="speaker">
            Anf. 19 ÅSA WESTLUND (S) replik:
          </note>
          <u who="asa_westlund_fb9c06" xml:id="i-a9089b36ff114d46">
            <seg>
              Fru talman! Mattias Bäckström Johansson från Sverigedemokraterna!
              Det råder ingen tvekan om att du och ditt parti har mycket emot
              förnybar energi. Det är väldigt mycket raljanta svängar. Ni vill
              helt enkelt inte se den utveckling mot mer förnybart som hela
              världen skriker efter. Ni vill inte att Sverige ska vara med på
              det tåget, bli konkurrenskraftigare och utveckla vår industri
              i den riktningen. I stället är det kärnkraften som ni hänger upp
              hela den svenska energiförsörjningen på, om jag inte har missförstått
              något.
            </seg>
            <seg>
              Hur vill ni egentligen se på svensk elproduktion i framtiden,
              Mattias Bäckström Johansson? Varifrån ska vi få vår el i framtiden?
              Vem ska bygga den här kärnkraften, som ni sätter er tillit till?
              Vi har redan hört här i debatten att de svenska kärnkraftsägarna
              i dag säger att ny kärnkraft är en icke-fråga. Ny kärnkraft är
              ungefär dubbelt så dyr som förnybar energi. Ingenstans i världen
              byggs den utan stora statliga subventioner. Vem ska då bygga kärnkraften,
              och vem ska betala den, Mattias Bäckström Johansson?
            </seg>
          </u>
          <note type="speaker">
            Anf. 20 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-7656484a74000f46">
            <seg>
              Fru talman! I Sverigedemokraternas energi- och klimatpolitik
              finns en prioritering av att göra Sverige oberoende av olja och
              minska vårt bero ­ ende av fossila bränslen. Det är, tycker jag,
              den målbilden man tappar med den typ av målsättning som man nu
              har inom ramen för Energikommis ­ sionen och energipolitiken i
              stort, där man i s tället väljer att vi ska ha 100 procent förnybart.
              Man är beredd att välja en lösning som bidrar till högre utsläpp
              bara det är förnybart.
            </seg>
            <seg>
              Alla olika delar har en klimatpåverkan. Man släpper ut växthusgaser.
              Där är det faktiskt så att kärnkraften till exempel har lägre
              utsläpp än solkraften. Men i stället gör man från regeringens
              sida jättestora satsningar på någonting som de facto höjer utsläppen
              och påverkan från det svenska kraftsystemet, vilket är väldigt
              märkligt om fokus ligger på att vi globalt sett ska minska utsläppen
              av växthusgaser.
            </seg>
            <seg>
              Det är som sagt där vi skiljer oss från andra partier. Vi har
              en insikt om att Sverige, som står för ungefär 1 promille av ekonomin
              globalt sett, inte har möjlighet att påverka utsläppen nämnvärt.
              Det måste göras tillsammans med andra.
            </seg>
            <seg>
              Sverige har gått före. Vi har ett kraftsystem som är uteslutande
              fossilfritt och som inte ger någon nämnvärd klimatpåverkan över
              huvud taget genom utsläpp av växthusgaser. Detta ska vi också
              hjälpa andra att uppnå.
            </seg>
            <seg>
              Vi har inte bilden att man ska detaljreglera, ge olika subventioner
              eller bidrag och bestämma exakt hur kraftsystemet ska se ut. Men
              nu har man slutit sig till att det ska vara 100 procent förnybart.
              Sedan pekar man ut ytterligare delar som ska ha extra bidrag och
              stöd. Detta kommer att leda helt fel. Det är just därför vi har
              hamnat i den kris som vi har haft – man har gått in och sett till
              att vi har fått en överkapacitet, vilket har dumpat priserna och
              lett till att vi har hamnat i den här situationen, där man inte
              kan bygga någonting nytt över huvud taget. Nu anmodar ni mer medicin
              av samma slag som vi redan fått, vilket inte kommer att lösa framtidens
              problem.
            </seg>
          </u>
          <note type="speaker">
            Anf. 21 ÅSA WESTLUND (S) replik:
          </note>
          <u who="asa_westlund_fb9c06" xml:id="i-d5fb54f2d67ff81b">
            <seg>
              Fru talman! Tack, Mattias Bäckström Johansson! Jag lyssnade noga
              på din replik, men jag hörde inte svaret på min fråga. Vem är
              det egentligen som ska bygga den framtida kärnkraften, som du
              sätter din tilltro till?
            </seg>
            <seg>
              I energiöverenskommelsen har vi tagit ansvar för att Sverige
              ska ha en tryggad energiförsörjning. Det måste väl ändå ligga
              också i Sverigedemokraternas intresse att vi har el i ledningarna
              när vi behöver den? Då handlar det om: Hur ska vi på bästa sätt
              se till att den finns där? Ska det ske på ett sätt som gör att
              skattebetalarna står med minst a möjliga kostnad, att konsumenterna
              har elförsörjning och att det blir sjysta villkor för producenterna?
            </seg>
            <seg>
              Vi har valt att bygga ut det förnybara av många skäl men också
              för tryggad elförsörjning på ett bra sätt för skattebetalarna.
              Det är mycket billigare än kärnkraftsel. Du sätter din tilltro
              till att det ska komma någonting framöver. Det finns ingenting
              i din budget som andas att ni är beredda att ta ansvar för en
              tryggad energiförsörjning framöver om spekulationerna i fjärde
              generationens kärnkraft ens skulle bli av. Ni har inga pengar
              avsatta till det.
            </seg>
            <seg>
              Du tror väl ändå inte att kärnkraftverken som vi har i dag ska
              överleva 100 år framöver? De kommer att läggas ned. Frågan är:
              Vad ska de ersättas med på ett sätt som är rimligt också kostnadsmässigt
              för svenska konsu ­ menter och skattebetalare? Även om det inte
              kommer att bli ett förnybart eller klimatmässigt svar tycker jag
              ändå att Sverigedemokraterna kan ha något svar till skattebetalarna.
              Vem ska betala den nya energiproduk ­ tionen?
            </seg>
          </u>
          <note type="speaker">
            Anf. 22 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-3cdeb448975c6d4c">
            <seg>
              Fru talman! Ledamoten Åsa Westlund säger att vi inte har några
              anslag för någon forskningsreaktor. Hon får jättegärna läsa i
              vår budget under anslag 2:1. Där finns ett komplett anslag för
              forskningsinfrastruktur som efterfrågas. Det är bara att gå in
              och läsa. Det kan det kanske förutsätta s att man gör innan i
              så fall.
            </seg>
            <seg>
              I vår värld står inte politiker och säger exakt vem som ska bygga
              eller vad som ska byggas. Vi ska ha en fri elmarknad, och man
              ska kunna köpa, sälja och göra annat. Man ska inte på politisk
              väg stå och säga vem som ska och får bygga vad. Så fungerar det
              inte i vår vision och bild av hur elmarknaden ska präglas.
            </seg>
            <seg>
              Det handlar om att säkra leveranssäkerheten långsiktigt och att
              trygga förutsättningarna för att klara Sveriges stora utmaningar
              vad gäller de säsongsmässiga variationerna. Det är skillnad mellan
              vinter och sommar. Vi har vintertid en långt mycket högre efterfrågan
              på el än vad det råder sommartid.
            </seg>
            <seg>
              Det som återfinns i regeringens förslag för utgiftsområdet är
              satsningar uteslutande på solceller. Solceller kommer aldrig att
              bidra till att lösa de problem eller utmaningar som vi har vintertid.
              På natten lyser inte solen. Då kan inte solcellerna leverera någon
              el. Inte heller under vintermånaderna levererar de särskilt mycket
              el. Det är här som regeringen lägger hela sitt fokus. Den lägger
              alla sina pengar på någonting som inte kommer att lösa de utmaningar
              som Sverige har.
            </seg>
            <seg>
              Skulle vi öka vår produktion mer under sommarhalvåret, där vi
              redan har ett gigantiskt produktionsöverskott, kommer vi att slå
              sönder förutsättningar för andra delar i kraftsystemet som behövs
              vintertid. Då kommer man att förvärra och försvåra det som är
              Sveriges stora utmaning på kraftmarknaden. Det kommer garanterat
              inte att vara lösningen på Sveriges framtida problem.
            </seg>
          </u>
          <note type="speaker">
            Anf. 23 LISE NORDIN (MP) replik:
          </note>
          <u who="lise_nordin_2befaa" xml:id="i-f4b4f3e9c1542f43">
            <seg>
              Fru talman! Mattias Bäckström Johansson riktade en fråga till
              mig om kärnavfall. För några år sedan när vi diskuterade energipolitik
              fanns det vissa som förordade kärnkraft med argumentet att det
              var billigt. Det var det mest förekommande argumentet för ett
              antal år sedan. Jag kan konstatera att det inte är någon som använder
              det argumentet längre eftersom verkligheten visade att ny kärnkraft
              är dyr.
            </seg>
            <seg>
              Ett argument som vi redan i den här debatten har hört två gånger
              är att ny teknik för kärnkraft skulle kunna lösa problemet med
              det kärnavfall som vi har att hantera. Låt mig säga någonting
              om det. SKB, Svensk Kärnbränslehantering, har avfärdat idén att
              det avfall som de är ansvariga för att slutförvara skulle kunna
              användas i fjärde generationens kärnkraft. Det är både av tekniska
              skäl och av ekonomiska skäl. Det finns forskare på Chalmers som
              har tittat på möjligheten och konstaterat att det vore väldigt
              mycket dyrare att återanvända avfallet än att bryta nytt. Därför
              är det väldigt tveksamt om den som skulle bygga ny dyr kärnkraft
              dessutom skulle tycka att det var intressant att använda ett dyrt
              avfall.
            </seg>
            <seg>
              Även vi partier som vill avveckla kärnkraften har ett ansvar
              för att hantera det befintliga kärnavfall som i dag ligger i Oskarshamn.
              Det måste slutförvaras på ett säkert sätt för kommande generationer.
              Jag hoppas att både jag och Mattias Bäckström Johansson är beredda
              att diskutera när frågan snart kommer på politikens bord om hur
              vi ska slutförvara det avfall som finns. Det är också så att ju
              längre vi driver kärnkraften, desto större hög med avfall har
              vi att hantera.
            </seg>
            <seg>
              Ny kärnkraft är dyr, och att använda avfallet skulle dessutom
              göra den ännu dyrare. Energimyndigheten visar att vi i dag i Sverige
              bygger vindkraft för 50 öre per kilowattimme. Vilket pris räknar
              Sverigedemokraterna med för vad ny kärnkraft skulle kosta?
            </seg>
          </u>
          <note type="speaker">
            Anf. 24 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-4f732bf937923ea9">
            <seg>
              Fru talman! Vad gäller vem som har sagt vad gällande snabba reaktorer
              kan jag garantera ledamoten Lise Nordin att SKB inte lägger sig
              i och på olika sätt kommenterar den tekniska utvecklingen eller
              vilka möjligheter det finns med snabba reaktorer. Där ska man
              nog vara väldigt försiktig med vad man säger. De har absolut inte
              avfärdat någonting som helst, vilket de har varit väldigt tydliga
              med från SKB:s sida.
            </seg>
            <seg>
              Vad gäller de kraftslag som är billigast är det framför allt
              vattenkraft, kärnkraft och landbaserad vindkraft där det finns
              goda vindlägen. Det ligger rätt så likartat prismässigt. Sedan
              är det svårt att göra jämförelser med större reaktorer som inte
              är modulära och mindre. Det är kopplat till att det byggs nya
              generationer kärnkraft eller nya reaktortyper som egentligen är
              de första.
            </seg>
            <seg>
              Där kan man enkelt landa i att man kunde jämföra vad den första
              vindkraften kostade som man byggde och med teknikutveckling och
              annat. Jämför man med vad det kostar i dag har det hänt väldigt
              mycket. De kärnkraftverk som vi kan se som byggs i Europa i dag
              är nya reaktorer med nya tekniska lösningar som man inte har byggt
              tidigare och som blir de första man gör. Givetvis kommer det att
              skilja sig åt prismässigt rätt ordentligt.
            </seg>
            <seg>
              Det finns stora vinster med att kanske betrakta avfallet som
              att det finns en möjlighet att med tekniska lösningar se till
              att vi tar ansvar för kommande generationer genom att minska avfallsmängden,
              se till att det inte behöver slutförvaras lika länge, ta hand
              om det och göra någonting bra av det och inte bara gräva ned det.
            </seg>
            <seg>
              Givetvis ska vi fortsatt forska på en slutförvarsmetod, bygga
              ut och se till att vi har en lösning i Sverige för att slutförvara.
              Enligt vår mening har man nått så pass långt. Frågan till Miljöpartiet
              är: Skulle man vara öppen för att till exempel titta på lösningar
              för hur vi kan återanvända det, se till att det blir mindre farligt
              och kanske bidra till nytta för samhället?
            </seg>
          </u>
          <note type="speaker">
            Anf. 25 LISE NORDIN (MP) replik:
          </note>
          <u who="lise_nordin_2befaa" xml:id="i-1cc892c0e6308770">
            <seg>
              Fru talman! Miljöpartiet är väldigt stolt över att Sverige nu
              har en majoritet av ledamöter i denna kammare som står bakom ett
              mål om 100 procent förnybar elproduktion. 100 procent förnybart
              betyder givetvis 0 procent kärnkraft. Vi bedömer att den aldrig
              kommer att kunna vara säker, eller lönsam för den delen, eller
              bidra till de krav om hållbarhet som vi i riksdagen har satt upp.
            </seg>
            <seg>
              Det finns fortfarande inte någonstans i världen någon lösning
              på slutförvaret. Det är en av kärnkraftens stora nackdelar. SKB
              har lämnat ett skriftligt yttrande som finns offentligt på deras
              webbsida där de kommenterar den tekniska möjligheten att återanvända
              kärnavfall.
            </seg>
            <seg>
              Låt oss återgå till kostnaden för att bygga ny förnybar elproduktion,
              eller för den som vill ny kärnkraft. I världen är det i dag förnybar
              energi som växer snabbast därför att den är mest lönsam. I de
              länder som finns i Europa som försöker bygga ny kärnkraft visar
              prislappen ungefär 1 krona per kilowattimme. Som jag sa tidigare
              konstaterade Energimyndigheten att i Sverige i dag bygger vi vindkraft
              för 50 öre per kilowattimme. Det betyder att verkligheten visar
              att ny kärnkraft är dubbelt så dyr som ny vindkraft.
            </seg>
            <seg>
              Min sista fråga till Sverigedemokraterna blir: Vilket land i
              världen anser Sverigedemokraterna bygger kärnkraft på ett sätt
              som är tilltalande, det vill säga utan statliga subventioner och
              med en prislapp som gör att det ens är relevant att lägga mer
              debattid i riksdagen på att diskutera ny kärnkraft?
            </seg>
          </u>
          <note type="speaker">
            Anf. 26 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-5e71f99e0534be0b">
            <seg>
              Fru talman! Det är ungefär samma bekymmer i Sverige. Det är ingenting
              annat som byggs heller för den delen. Det är bidrag och subventioner
              sedan över tio år tillbaka som möjliggör att vi kan bygga olika
              saker. Redan där landar vi i att det inte skulle byggas någon
              vindkraft över huvud taget för att det är olönsamt. Det finns
              inga marknadsekonomiska incitament alls för att bygga.
            </seg>
            <seg>
              Det blir väldigt intressant om man återgår lite till den diskussion
              som har varit med Moderaterna när det gäller hur man ser på energiöverenskommelsen.
              Man får ett svar från den ena parten i Energikommissionen om att
              det ska vara noll procent kärnkraft och ingen forskning. Andra
              säger att vi absolut ska ha med kärnkraft och forska på ny kärnkraft
              och också nya generationens kärnkraft.
            </seg>
            <seg>
              Vad gäller slutförvar har Sverige legat långt fram med sin KBS-3-modell
              med kopparkapslar. Man har i Finland gått före och tagit det koncept
              som vi har tagit fram i Sverige. Som Sverigedemokraterna ser det
              är det viktigt att vi även för framtiden forskar på olika delar.
              Det gäller inte bara kärnkraft utan även förnybart för de möjligheter
              som finns globalt att kunna exportera teknik och produkter till
              andra länder.
            </seg>
            <seg>
              I andra länder, som har helt andra förutsättningar, har man tvärtom
              kanske den högsta efterfrågan på energi till exempel när solen
              lyser. Där kommer solceller verkligen till sin rätt, och där skulle
              det kunna finnas goda exportmöjligheter för Sverige om vi ligger
              i framkant vad gäller teknik och att kunna förbättra olika delar.
              Givetvis ska vi forska på alla områden som också Sverige i någon
              mening behöver både för den industriella exporten och för vårt
              lands behov i kraftsystemet. Vi kommer fortsatt att vara i behov
              av någon form av storskalig baskraft för att kunna hantera det
              som är den stora utmaningen för det svenska kraftsystemet: att
              hantera de säsongsmässiga variationerna. Det råder inget som helst
              tvivel om att solceller aldrig kommer att kunna bidra till denna
              lösning.
            </seg>
          </u>
          <note type="speaker">
            Anf. 27 RICKARD NORDIN (C):
          </note>
          <u who="rickard_nordin_5d24a3" xml:id="i-ecb9c06027934e32">
            <seg>
              Fru talman! Jag skulle vilja börja med att yrka bifall till reservation
              1. Under punkt 2 när det gäller ramarna kommer vi att avstå vid
              en votering eftersom vi har ett särskilt yttrande.
            </seg>
            <seg>
              Det händer otroligt mycket på energiområdet, inte minst när det
              gäller el. Energisidan handlar ju om såväl el som drivmedel och
              uppvärmning. Det sker en kostnadsreduktion; priserna går ned på
              sol, vind och batterier på ett sätt som vi aldrig tidigare har
              sett. Det skapar nya möjligheter, och det skapar nya utmaningar.
              Framför allt sätter det gamla affärsmodeller i gungning. Gamla
              företag får problem.
            </seg>
            <seg>
              Även politiskt har det hänt en hel del sedan fö r ra årets debatt.
              Jag kan stolt säga att Centerpartiet spelade en avgörande roll
              för att vi i juni skulle få den bredaste energiöverenskommelse
              vi har haft i Sveriges riksdag. Centerpartiet är också det enda
              parti som i modern tid har varit med på samtliga energiöverenskommelser.
              Vi gör det för att vi tar ansvar. Vi tar ansvar för Sverige. Vi
              vet att industrin behöver långsiktiga spelregler, och vi vet att
              det behövs tuffa målsättningar för att ställa om till mer förnybar
              energi. Då är den här överenskommelsen viktig, inte minst på elsidan.
            </seg>
            <seg>
              Snart lämnar Energikommissionen sitt slutbetänkande, och därefter
              tar en process vid där detta ska genomföras. Vi har redan justerat
              en del av skattesatserna, och ett mål för energieffektivisering
              har tagits fram. Men det återstår en hel del.
            </seg>
            <seg>
              En av de två viktigaste frågor som jag ser framöver handlar om
              elcertifikatssystemet. Vi måste få ett bra elcertifikatssystem
              på plats med den förlängning som vi är överens om. Den andra frågan
              handlar om att juridiken kring vattenkraften klaras av.
            </seg>
            <seg>
              När det gäller elcertifikaten – systemet som gör att vi får in
              mer förnybar energi i kraftsystemet – ligger ett stort ansvar
              på regeringen. Vi måste förhandla om systemet tillsammans med
              Norge, och det är regeringen som gör det. Det vilar ett tungt
              ansvar på regeringen för att inte låta Norge diktera villkoren.
              Man får inte låta det problem som vi riskerar i form av överutbyggnad
              bara landa i det svenska knät. Det är ett potentiellt problem,
              och det gäller att också Norge är med och tar sin del av ansvaret.
              Det duger inte att Sverige ska lösa ett problem som Norge får
              därför att man själv inte vill vara med och driva systemet vidare.
            </seg>
            <seg>
              En bra förhandling betyder alltså otroligt mycket. Jag förväntar
              mig också att man gör en mycket bättre förhandling än man gjorde
              senast när det handlar om elcertifikatssystemet. Utifrån den förhandlingen
              kom nämligen solskatten, och det duger inte.
            </seg>
            <seg>
              Juridiken kring vattenkraften kräver också en hel del saker,
              men inga förhandlingar med Norge. Det är tydligt vad målet är
              för utkomsten av det arbetet. Det står i energiöverenskommelsen.
              Det handlar om att processen inte ska bli onödigt ekonomiskt och
              administrativt betungande för den enskilde. Jag förutsätter att
              vi hanterar situationen för den småskaliga vattenkraften med miljöprocesser
              och prövningar för dammar – dammar som har funnits i ett halvt
              millenium men som nu ska prövas som om de aldrig hade funnits.
              Det är orimligt.
            </seg>
            <seg>
              Vi i Centerpartiet har velat sätta stopp för länsstyrelsernas
              härjningar medan regeringens interna arbete pågår. Man vet att
              det kommer någonting nytt, och då borde man också ta det lugnt
              så att inte fler ska hamna i kläm. Men det har regeringen kategoriskt
              sagt nej till. Vi förutsätter att man klarar av att lösa ut denna
              fråga. Vi förutsätter att regeringen lever upp till det som står
              i energiöverenskommelsen.
            </seg>
            <seg>
              Det är en förutsättning för att vi ska kunna fortsätta att bygga
              tillit och förtroende partierna emellan. Då måste vi lösa ut den
              småskaliga vattenkraften så att vi inte hamnar i denna situation
              framöver. Små vattenkraftsägare ska inte behöva betala miljonbelopp
              i stora processer som slutar med att de riskerar att behöva riva
              dammar som har funnits i flera hundra år. Då duger inga svepskäl
              om EU-rätt och vad den kräver. Den bluffen har man redan dragit
              en gång. Den drog man med solskatten, och den funkar inte.
            </seg>
            <seg>
              Under året har vi inte bara sett en överenskommelse när det gäller
              el; vi har också sett en regering med en helt egen definition
              av skatteväxling. Centerpartiets gröna skatteväxling handlar om
              att höja skatten på det vi inte vill ha mer av – till exempel
              utsläpp som skadar miljön – och sänka skatten på det vi vill se
              mer av, exempelvis jobb och företagande. Reger ­ ingen har däremot
              gjort en skatteväxling som handlar om att höja skatten på det
              förnybara, exempelvis sol, vind och etanol , genom att skylla
              på EU. När man sedan blir motbevisad sänker man skatten igen,
              fast inte med riktigt lika mycket som man höjde den med från början.
              Det är för mig inte någon grön skatteväxling; det är bara en röd
              skattehöjning.
            </seg>
            <seg>
              Vi i Centerpartiet avfärdar inte bara de skattehöjningarna, utan
              vi kommer också med ett helt batteri – ett grönt batteri – av
              nya förslag för att få mer förnybar elproduktion, en grönare transportsektor
              och färre utsläpp av klimatgaser, partiklar och annat. Till skillnad
              från regeringen lyssnar vi på branschen och forskningen och lägger
              fram förslag därefter.
            </seg>
            <seg>
              Vi vill exempelvis låta fler ta del av avdraget för mikroproduktion.
              Man kanske inte har ett lämpligt tak, men grannen har det. Det
              kanske finns en möjlighet att vara med och äga en andel i ett
              vindkraftverk. Vi vill låta dem som gör avdragen få dem direkt
              på sin elfaktura i stället för att de ska komma i deklarationen
              ett år efteråt. Det gör att de får en mycket bättre återkoppling
              och en känsla för det hela på ett helt annat sätt. Vi vill tillåta
              grannar att skapa små egna mikronät. Den där grannen kanske hade
              ett bra tak, men ens eget funkar inte. Då är det i dag inte tillåtet
              att dra en elkabel från grannens tak till din fastighet. Det vill
              vi ändra på. Vi vill införa ett bonus–malus-system för bilar som
              gör att de miljösmarta bilarna får en bonus och de sämre får betala
              för den. Vi har haft förslag klara länge, men det händer ingenting
              från regeringen. Inte minst handlar det också om en reduktionsplikt
              för drivmedel, där det gäller att få in mer förnybara drivmedel
              i transportsektorn.
            </seg>
            <seg>
              Vi tar oss an de utmaningar som vi ser i framtidens elsystem
              och energisystem. Resurser ska läggas på teknikutveckling och
              pilotprojekt – inte på breda bidragssystem. Därför lägger vi stora
              resurser på energilager. Vi vet att detta inte bara handlar om
              att premiera dem som vill ha ett Teslabatteri hemma. Det gäller
              även större pilotprojekt, exempelvis med power to gas, som vi
              ser har stor potential i Sverige inte minst med tanke på de goda
              vindlägen vi har, så att man kan producera gas när vi har ett
              överskott av elenergi.
            </seg>
            <seg>
              Energilager handlar för oss inte bara om den enskilda människan.
              Det handlar om att vi ser otroligt stora vinster på nätsidan,
              när det gäller frekvensreglering och ganska många andra olika
              saker som energilagren kan vara med och hjälpa till med. Då gäller
              det också att ha smarta utformningar av stöden så att det inte
              bara handlar om hemmabatteriet, även om det såklart också är viktigt.
            </seg>
            <seg>
              Sverige ska vara ett föregångsland i miljö-, klimat- och energifrågor.
              För Centerpartiet innebär det att vi ska ha saker som levererar
              resultat. Det får andra länder att följa efter. Det handlar inte
              om att satsa mest pengar, utan det handlar om att leverera bäst
              resultat och starkast konkurrenskraft i kombination. Då duger
              inte den utsläppspolitik vi har just nu som gör att utsläppen
              ökar. Då funkar det inte att satsa mest pengar. Även om vi i Centerpartiet
              har mer pengar i vår energibudget än regeringen är det inte det
              som är den avgörande rollen. Det som spelar roll är att man satsar
              på rätt saker som ger minskade utsläpp. Det har Centerpartiet
              i alliansreger ­ ingen bevisat år efter år. Det klarar inte den
              här regeringen av, för nu ökar utsläppen.
            </seg>
            <seg>
              Utsläppen ökar. Och det händer otroligt lite. Även om ni inte
              vill lyssna på Centerpartiet och Centerpartiets budget – låt er
              åtminstone inspireras av den egna myndigheten! Energimyndigheten
              har levererat ett förslag till reduktionsplikt som är identiskt
              med Centerpartiets. Man levererade en solelstrategi där man talade
              om ett ROT-avdrag. Det har Centerpartiet redan med i sin budget.
              På punkt efter punkt levererar myndigheten förslag som Centerpartiet
              redan har levererat. Skit i vår budget om ni inte vill inspireras
              av den, men lyssna på er myndighet – för den har uppenbarligen
              fattat poängen!
            </seg>
            <seg>
              Jag är stolt över att lägga fram denna budget för Centerpartiets
              räkning. Det är en budget som gör skillnad såväl för klimatet
              som för svensk konkurrenskraft och för miljön.
            </seg>
          </u>
          <note type="speaker">
            Anf. 28 LISE NORDIN (MP) replik:
          </note>
          <u who="lise_nordin_2befaa" xml:id="i-201d2c294258adad">
            <seg>
              Fru talman! Jag kan konstatera att Centerpartiets tal om grön
              skatteväxling brukar glömmas bort när det väl handlar om att höja
              några klimatskatter. Det som Rickard säger stämmer; de svenska
              klimatutsläppen ökar just nu. Det beror på transportsektorn, vars
              utsläpp ökar.
            </seg>
            <seg>
              Det finns ett antal skatter som nu diskuteras och som skulle
              kunna göra stor skillnad. Vi talar om koldioxidskatt, flygskatt
              och kilometerskatt som enligt forskningen skulle göra stor skillnad
              för att minska utsläppen från transportsektorn. Alla dessa skatter
              är Centerpartiet emot.
            </seg>
            <seg>
              Centerpartiet är emot regeringens förslag om att höja koldioxidskatten.
              Centerpartiet har under de senaste månaderna gjort ett stort nummer
              av att man är emot flygskatten och att man är emot kilometerskatten.
              Centerpartiet är också emot att man inför en skatt på handelsgödsel,
              som har en stor klimatpåverkan. Det verkar vara ganska mycket
              tomt tal i fråga om den gröna skatteväxlingen.
            </seg>
            <seg>
              Sverige och världen behöver att Centerpartiet står upp för en
              ambitiös klimatpolitik när det faktiskt gäller och när det handlar
              om de konkreta förslag som gör skillnad. Jag tycker att det är
              rimligt med principen att förorenaren ska betala. Vi behöver införa
              nya klimatskatter och höja befintliga klimatskatter för att kunna
              minska de utsläpp som nu ökar i transportsektorn.
            </seg>
            <seg>
              Jag skulle vilja fråga Rickard Nordin varför Centerpartiet är
              emot att man höjer de konkreta klimatskatter som jag nu nämnde.
              Det skulle enligt forskningen vara viktigt när det gäller att
              ta ansvar för att minska de klimatutsläpp vi har i Sverige och
              när det gäller att höja ambitionerna och leverera Sveriges bidrag
              till Parisavtalet, som världens ledare enades om för ett år sedan.
            </seg>
          </u>
          <note type="speaker">
            Anf. 29 RICKARD NORDIN (C) replik:
          </note>
          <u who="rickard_nordin_5d24a3" xml:id="i-3969c53479e6aed4">
            <seg>
              Fru talman! Jag kan börja med att säga att det är kul att regeringen
              väljer att utreda de skatter på klimatsidan som Centerpartiet
              redan har i sin budget, exempelvis sopförbränningsskatt.
            </seg>
            <seg>
              Men jag ska beta av den här listan – det går ganska snabbt. När
              det gäller flygskatten sa utredaren själv att detta riskerar att
              öka utsläppen. Det är en ganska blygsam minskning det pratas om,
              men det finns en risk för att de kommer att öka. Då är det bara
              en skattehöjning och inte en miljöåtgärd. Centerpartiet föreslår
              i stället att vi ska få in mer av det hela i utsläppshandeln.
              Där gör det skillnad. Vi ska också se till att vi får mer forskning
              om biodrivmedel. Vi skulle också kunna fundera på om det inte
              finns möjlighet att ha reduktionsplikt även i fråga om flygbränslet.
            </seg>
            <seg>
              Det är sådant som skulle göra skillnad i verkligheten. Det är
              det som är Centerpartiets poäng. Vi ser till att det blir ett
              miljöresultat, inte miljöprat. Utsläppen ökar nu, Lise Nordin.
              Det gjorde de inte under alliansregeringen. Det är det som är
              den stora skillnaden.
            </seg>
            <seg>
              När det gäller kilometerskatten riskerar man att ta bort hela
              det underlag till biomassa som vi också ska använda för andra
              generationens biobränslen. Om vi, på grund av kilometerskatten,
              tar bort den ekonomiska lönsamheten i att ta ut biomassa ur skogen
              är det bara en skattehöjning och inte en miljöåtgärd.
            </seg>
            <seg>
              När det gäller handelsgödsel togs skatten bort eftersom den inte
              gjorde någon skillnad. Vi såg att utsläppen, när det gäller övergödning
              och så vidare, sjönk ändå. Det var inte handelsgödselskatten som
              gjorde det. Den gör det bara dyrare för svenska bönder, och det
              i sin tur gör att utsläppen flyttar utomlands. Vi hade en ganska
              tydlig utveckling mot mindre jordbruksproduktion i Sverige under
              den skatten. Detta gör att man producerar någon annanstans. Det
              handlar inte bara om att vi får längre transporter, utan det handlar
              också om att man har mindre starka miljökrav i andra länder. Då
              flyttar vi bara utsläppen någon annanstans.
            </seg>
            <seg>
              Den stora poängen med Centerpartiets budget och våra förslag
              är: Vi gör skillnad på riktigt. För oss handlar det absolut om
              att utsläpparen ska betala. Men det ska också göra skillnad, och
              det gör det inte med de skatter som Lise Nordin räknar upp. Därför
              har vi valt andra lösningar som ger riktiga resultat, och det
              syns i statistiken.
            </seg>
          </u>
          <note type="speaker">
            Anf. 30 LISE NORDIN (MP) replik:
          </note>
          <u who="lise_nordin_2befaa" xml:id="i-07c2dbb07e46dd58">
            <seg>
              Fru talman! Jag kan konstatera att Centerpartiet i sin argumentation
              kring klimatskatterna går emot klimatforskningen, miljörörelsen
              och väljarna. Regeringens utredning om en svensk flygskatt presenterades
              nyligen. I samband med det gjordes en undersökning av svenska
              folkets inställning till en flygskatt. Vi kan konstatera att en
              stor majoritet av svenska folket, även en majoritet av Centerpartiets
              väljare, vill se införandet av en flygskatt. Det är fler och fler
              som inser att det behöver kosta att smutsa ned.
            </seg>
            <seg>
              Jag är glad över samarbete med Centerpartiet i många frågor kring
              elproduktion och 100 procent förnybart. Men talet om grön skatteväxling
              blir inte trovärdigt när man är emot skatt på skatt som faktiskt
              handlar om att minska klimatutsläppen. Jag beklagar att Centerpartiet,
              precis som ett antal debattörer i frågan om flygskatt, har valt
              att fokusera på en mening i utredningen som säger att det finns
              en teoretisk möjlighet i ett scenario att utsläppen skulle kunna
              öka.
            </seg>
            <seg>
              Jag tror inte att det har undgått Centerpartiet att ett stort
              antal av Sveriges klimatforskare just nu är väldigt aktiva i debatten
              och säger: Äntligen har vi ett förslag om att införa en flygskatt
              i Sverige, som tillsammans med andra klimatskatter skulle kunna
              göra skillnad.
            </seg>
            <seg>
              Jag delar Rickard Nordins oro när det gäller att utsläppen i
              transportsektorn just nu ökar. Just därför är det desto viktigare
              att ta politiskt ansvar och diskutera de klimatskatter som klimatforskningen,
              miljörörelsen och väljarna efterfrågar. Jag hoppas innerligt att
              Centerpartiet kommer att tänka om. För vad är talet om grön skatteväxling
              värt om man inte är beredd att höja klimatskatterna, Rickard Nordin?
            </seg>
          </u>
          <note type="speaker">
            Anf. 31 RICKARD NORDIN (C) replik:
          </note>
          <u who="rickard_nordin_5d24a3" xml:id="i-b6e4df2ef11128fd">
            <seg>
              Fru talman! Grön skatteväxling handlar om att man också ska sänka
              skatterna på de saker som man vill ha mer av. Det har inte Miljöpartiet
              och regeringen klarat av. Det är väldigt tydligt i den budget
              som läggs fram. Där handlar det bara om att dra in mer skattepengar.
              Det är det som flygskatten handlar om. Hade det varit en skatt
              för att faktiskt minska utsläppen hade den utformats annorlunda.
              Det har varit väldigt tydligt även i utredningens förslag.
            </seg>
            <seg>
              Man kan titta på de möjligheter till utsläppsminskningar som
              det pratas om. Det skulle vara ungefär samma sak som att människor
              skulle sluta röka om vi tog bort nyårsfyrverkerierna. Det är den
              nivå av utsläppsminskningar som vi pratar om. Det är inte i närheten
              av vad som skulle behövas. Det är inte i närheten av hur utsläppen
              har ökat under Miljöpartiets tid i regeringen, bara det senaste
              året.
            </seg>
            <seg>
              Problemet blir att saker och ting haltar. Jämför med solskatten!
              Jag lovar att du kan hitta mycket större stöd för att ta bort
              den. Ändå har man infört den. Man har infört en skatt som folk
              inte vill ha och som EU inte säger att vi behöver. Det gör också
              skillnad i verkligheten. Vi har fått en mycket mindre utbyggnad
              av solenergi.
            </seg>
            <seg>
              Återigen blir det ett problem. Det blir ett problem när det bara
              är prat. Nu pratar vi om potentiella skatter som ska införas.
              Varför har vi inte ett bonus–malus-förslag på plats? Varför har
              vi inte en reduktionsplikt på plats? Det har gått två år av regeringstiden.
              Det här var saker som Miljöpartiet i valrörelsen lovade skulle
              införas den 1 januari 2017, hörde jag från tidigare språkrör.
              Vi har inte det på plats. Det är det som är problemet. Man levererar
              inte när man väl sitter vid makten. Man levererar fina ord. Man
              pratar gärna om skattehöjningar, men man levererar inte minskade
              utsläpp. Utsläppen ökar. Det är det som spelar roll, inte vilka
              skatter eller annat man inför. Det spelar roll att vi har en riktig
              klimatpolitik, och där levererar inte Miljöpartiet.
            </seg>
            <seg>
              (Applåder)
            </seg>
          </u>
          <note type="speaker">
            Anf. 32 BIRGER LAHTI (V):
          </note>
          <u who="birger_lahti_789d7d" xml:id="i-87661c5a8320d1af" next="cont">
            <seg>
              Fru talman! I det här ärendet behandlas regeringen s budgetproposition
              i de delar som gäller utgiftsområde 21 Energi.
            </seg>
            <seg>
              Vänsterpartiet är överens med regeringen om den budget som present
              ­ eras – vi stöder den. I många avseenden är vi till och med stolta
              över reger ­ ingens budget. Men skillnaderna kommer att framgå
              innan mitt fram ­ trädande är över – det är helt klart. Här kan
              jag ändå passa på att yrka bifall till propositionen och avslag
              på motionerna vad avser anslagen för utgifts ­ område 21 Energi.
            </seg>
            <seg>
              Fru talman! Av budgetpropositionen för 2017 framgår att det övergripande
              målet för energipolitiken är att på kort och på lång sikt trygga
              tillgången på el och annan energi på villkor som är konkurrenskraftiga
              jämfört med omvärlden. Energipolitiken ska skapa villkor för en
              effektiv och hållbar energianvändning och en kostnadseffektiv
              svensk energiförsörjning med låg inverkan på hälsa, miljö och
              klimat samt underlätta omställningen till ett ekologiskt uthålligt
              samhälle. Härigenom främjas en god ekonomisk och social utveckling
              i hela Sverige. Visst låter det fint!
            </seg>
            <seg>
              Som de flesta säkert vet finns det en energiöverenskommelse som
              regeringen tillsammans med Moderaterna, Centerpartiet och Kristdemokraterna
              har tecknat. I den överenskommelsen finns det mycket som Vänsterpartiet
              kan ställa sig bakom. Hit kan jag räkna fortsatta satsningar på
              stimulans för utbyggnad av de förnybara energikällorna, målet
              om 100 procent förnybar energi till 2040 och att mål för energieffektiviseringar
              kommer att fastställas. Det finns många bra saker som gör att
              bland annat industrin inte behöver tvivla på att vi har en tillförlitlig
              elförsörjning i landet.
            </seg>
            <seg>
              I vårt särskilda yttrande finns det några saker som jag vill
              lyfta fram. Vänsterpartiet tycker att några saker i energiuppgörelsen
              riskerar att driva utvecklingen gällande energi åt fel håll. Att
              inte alls ha en politisk ståndpunkt gällande kärnkraften är en
              sådan sak, och detta riskerar att hämma utvecklingen av förnybara
              energikällor. Att helt låta marknaden avgöra om vi ska ha kvar
              kärnkraften i decennier eller inte, till och med med den teknik
              som används i dag och som är farlig och osäker och kan innebära
              fortsatt exploatering av den ändliga resursen uran, är för oss
              i Vänsterpartiet helt ofattbart.
            </seg>
            <seg>
              Jag kan inte, hur jag än försöker att vara snäll mot er som har
              tecknat denna överenskommelse, hitta en sund syn i att det endast
              ska vara marknaden som avgör om vi ska ha kvar kärnkraften i landet
              eller inte. Politiken avgör hur bostäder ska se ut utvändigt i
              vårt samhälle, vilka färger som går an och vilka kemikalier den
              färg som vi målar med får innehålla. Fram till 2009 fanns det
              till och med EU-regler som angav hur böjd en gurka får vara.
            </seg>
            <seg>
              Listan kan göras hur lång som helst. Det finns säkert saker som
              politiken inte borde lägga sig i, men dit hör knappast kärnkraft.
              Vi talar faktiskt om den farligaste energiproduktionen om en olycka
              skulle hända. Där tycker partierna som tecknade energiöverenskommelsen
              att politiken inte ska lägga sig i om vi ska ha kärnkraften kvar
              eller inte. Snacka om prioriteringar!
            </seg>
            <seg>
              Fru talman! Utöver detta anser Vänsterpartiet, vilket jag instämmer
              i, att det är problematiskt att slopa den kärnkraftsrelaterade
              skatten på termisk effekt och att finansiera detta genom att låta
              hushållen få högre energiskatt. Här skulle det kanske ha funnits
              andra incitament för att försäkra en kontrollerad avveckling eller
              ett bevarande så att industrin och samhället inte skulle ha känt
              osäkerhet. Vattenfall är ju den största ägaren av de kvarvarande
              reaktorerna.
            </seg>
          </u>
          <note>
            Fru talman! Vi ska under samma betänkande besluta om Svenska
            kraftnäts ekonomiska mål, och jag yrkar härmed bifall till Vänsterpartiets
            reservation 3 i beslutspunkt 3.
          </note>
          <u who="birger_lahti_789d7d" prev="cont">
            <seg>
              Motionsyrkandet går ut på att avkastningskravet på affärsverket
              bör ses över i syfte att sänka detsamma så att det blir lättare
              för Svenska kraftnät att investera i framtidens nät och stärka
              överföringskapaciteten inom na ­ tionen och även i överföringsledningar
              till grannländerna.
            </seg>
            <seg>
              Som jag sa när det gäller kärnkraften finns det säkert många
              saker där man tycker att omvärlden inte har haft den bästa lösningen.
              Jag kan till exempel nämna Tyskland. Det kanske inte hade varit
              det bästa scenariot för oss heller att stressa ut en viktig energikälla.
            </seg>
            <seg>
              Men att politiken inte alls skulle ha någon åsikt om Rosatom
              eller någon annan som vill bygga en reaktor, det har Vänsterpartiet
              svårt med.
            </seg>
          </u>
          <note type="speaker">
            Anf. 33 LISE NORDIN (MP) replik:
          </note>
          <u who="lise_nordin_2befaa" xml:id="i-a9ea5119ba13b31e">
            <seg>
              Fru talman! Jag vill börja med att tacka Vänsterpartiet och Birger
              Lahti för ett gott arbete med den budget som vi nu diskuterar.
            </seg>
            <seg>
              Jag vill fortsätta med att säga att det finns ett anslag som
              jag är väldigt stolt över att det försvinner i den här budgeten,
              och det är anslaget till ersättning för avveckling av kärnkraft,
              alltså till Barsebäcks två reaktorer som stängde 1999 respektive
              2005.
            </seg>
            <seg>
              Ända fram till nu har det i budgeten, varje år, betalats ut flera
              hundra miljoner kronor i ersättning för stängningen av Barsebäck
              i så kallat skadestånd. När Barsebäck stängdes i Sverige var det
              med ett politiskt beslut, ett stoppdatum för kärnkraftsreaktorerna.
              Att stänga kärnkraft på det sättet innebär att staten blir skyldig
              att betala skadestånd.
            </seg>
            <seg>
              Jag och Miljöpartiet tycker inte att det är rimligt att skattebetalarna
              är med och betalar för nedstängningen av kärnkraft.
            </seg>
            <seg>
              Det som händer nu är att fyra av tio reaktorer stängs ned efter
              beslut från kärnkraftsägarna. Detta innebär alltså att skattebetalarna
              inte behöver betala något skadestånd.
            </seg>
            <seg>
              Efter att Vänsterpartiet ganska nyligen på sin kongress vacklade
              kring kärnkraften tycker jag ändå att man landade bra, och jag
              tror att våra två partier har den gemensamma synen att kärnkraften
              ska avvecklas så snart det är möjligt. Miljöpartiet landar i att
              det är möjligt till 2030, Vänsterpartiet till 2040, och vi har
              en energiöverenskommelse mellan fem partier om att vi ska ha 100
              procent förnybar elproduktion 2040.
            </seg>
            <seg>
              Konkret växer ändå frågan: Hur vill Vänsterpartiet stänga ned
              kärnkraften? Om man är kritisk till formuleringen i energiöverenskommelsen
              om att inte införa ett stoppdatum, är Vänsterpartiets svar då
              att man vill återinföra en så kallad avvecklingslag där politiken
              beslutar att stänga reaktorer och som alltså innebär att skattebetalarna
              får betala skadestånd? Är det så Vänsterpartiet vill stänga ned
              kärnkraft?
            </seg>
          </u>
          <note type="speaker">
            Anf. 34 BIRGER LAHTI (V) replik:
          </note>
          <u who="birger_lahti_789d7d" xml:id="i-ff95d355e606f2d5">
            <seg>
              Fru talman! Tack, Lise Nordin, för frågan och dina analyser!
              Jag håller med om att det är bra att den utgiftsposten inte finns
              kvar. Jag vet att man har betalat, tror jag, 600–700 miljoner
              allt som allt för avvecklingen av Barsebäck.
            </seg>
            <seg>
              Inte heller jag tycker att det är rätt väg att gå. Men som jag
              nämnde i mitt anförande är det Vattenfall som är den största ägaren
              till de kvarvarande reaktorerna. Det hade funnits andra sätt att
              reagera på ett bolag som staten äger.
            </seg>
            <seg>
              Jag har en motfråga. Jag håller med om att vi säkert har en likadan
              syn i mycket när det gäller kärnkraften. Men så här står det i
              Miljöpartiets valplattform: Kärnkraft bygger på ytterst miljöstörande
              brytning av uran, en ändlig naturresurs, och leder till att radioaktivt
              avfall överlämnas till kommande generationer att hantera. Kärnkraften
              innebär också stora risker vid såväl uranbrytning som drift av
              reaktorerna och transporter av bränsle och avfall.
            </seg>
            <seg>
              Jag ställde en fråga till Moderaterna: Hur skulle det kännas
              om det om 20 år kommer ett företag som heter Rosatom eller någonting
              som vill bygga en reaktor med den teknik som man använder i dag,
              för 70–80 öre, och som innebär uranbrytning?
            </seg>
            <seg>
              Er uppgörelse bygger ju på att politiken inte ska stoppa detta
              om det inte finns några subventioner för det. Tycker Lise Nordin
              att det passar in i Miljöpartiets politik?
            </seg>
          </u>
          <note type="speaker">
            Anf. 35 LISE NORDIN (MP) replik:
          </note>
          <u who="lise_nordin_2befaa" xml:id="i-7cfcb9d5aee77742">
            <seg>
              Fru talman! Miljöpartiet har under en lång tid drivit målet om
              100 procent förnybar energi och nu fått ett mål som fem partier
              står bakom om 100 procent förnybar elproduktion till 2040.
            </seg>
            <seg>
              Detta betyder att det inte byggs någon ny kärnkraft. Vi ser ju
              på de marknadsmässiga förutsättningarna att ny kärnkraft är en
              icke-fråga. Den centrala diskussion som vi nu för handlar om hur
              vi ska säkerställa den elproduktion vi behöver när den befintliga
              kärnkraften blir gammal och fasas ut.
            </seg>
            <seg>
              I och med att Sverige har byggt ut förnybar energi under lång
              tid klarar vi nu att fyra av tio reaktorer stänger ned. Som miljöpartist
              känner jag mig väldigt stolt över att vi nu säkerställer att fyra
              reaktorer kan stänga ned under den tid som vi diskuterar, alltså
              fram till 2020, och att förnybar energi och energieffektivisering
              täcker upp.
            </seg>
            <seg>
              Jag skulle säga att den situation vi har med omställningar som
              pågår snabbare än någonsin visar att det var rätt väg att inte
              börja argumentera för eller förorda en avvecklingslag. Jag är
              väldigt glad över att skattebetalarna inte har något skadeståndsansvar
              när kärnkraften nu stänger ned.
            </seg>
            <seg>
              Förstår jag det rätt att Birger Lahti och Vänsterpartiet inte
              vill ha en ny avvecklingslag och inte vill införa ett förbud mot
              kärnkraft? I så fall tror jag att vi egentligen vill precis samma
              sak: Vi säkerställer att kärnkraften steg för steg fasas ut tills
              vi har nått ett helt förnybart energisystem och att vägen dit
              är att ta fram alternativ och se till att det förnybara byggs
              ut.
            </seg>
            <seg>
              Där är vi fem partier som är överens om en storsatsning motsvarande
              18 terawattimmar i elcertifikatssystemet till 2030 och ett nytt
              mål för energieffektivisering. Vi ser även till att kärnkraften
              inte får ges några subven ­ tioner, direkt eller indirekt.
            </seg>
            <seg>
              Det innebär att vi också är överens om att riksdagen ställer
              sig bakom att höja skadeståndsansvaret för kärnkraften, som i
              dag är ungefär 3 miljarder kronor och nu beräknas höjas till 12
              miljarder kronor.
            </seg>
            <seg>
              Med den politiken tar vi steg för steg mot 100 procent förnybart,
              och jag tycker att det är en väldigt god väg. Vill Vänsterpartiet
              något annat än den vägen mot 100 procent förnybart?
            </seg>
          </u>
          <note type="speaker">
            Anf. 36 BIRGER LAHTI (V) replik:
          </note>
          <u who="birger_lahti_789d7d" xml:id="i-6b787df06d9aef78">
            <seg>
              Fru talman! Det är mycket som vi är överens om, bland annat att
              vi ska ha 100 procent förnybart till 2040. Som jag nämnde i mitt
              anförande tycker jag att det är bra. Men Lise Nordin svarar inte
              på min fråga: Hur skulle det kännas om det kom något företag,
              till exempel Rosatom, om 20 år och sa att vi bygger en ny reaktor
              år er?
            </seg>
            <seg>
              Den frågan svarade Lise Nordin inte på. Ni säger att ni motsätter
              er byggandet av nya reaktorer i Sverige. Men det gör ni inte.
              Ni släpper till. Om marknaden kan bygga en ny reaktor får den
              göra det. Det är vad ni gör i er energiuppgörelse. Det kommer
              Lise Nordin inte ifrån.
            </seg>
            <seg>
              Jag tycker att det är bra att certifikatsystemet ska förlängas.
              Men om något händer med en stor vindkraftspark, en vinge trillar
              av och tar kål på några personer och det blir nya krav på instängsling,
              kommer allt i en helt ny dager. Då kan det komma en snubbe från
              Ryssland, från Rosatom, som säger att de bygger för 70–80 öre.
              Det kan vara på vippen. Enligt er uppgörelse är det okej; politiken
              ska inte lägga sig i om det ska vara kärnkraft.
            </seg>
            <seg>
              Vi i Vänsterpartiet är definitivt för att det ska vara en balanserad
              avveckling. Därför sa jag att Vattenfall ska äga de reaktorer
              som finns kvar. Det är den största ägaren. Det går att göra på
              andra sätt, men vi vill definitivt ha förbud mot nya reaktorer.
              Det är en helt annan sak att börja pröjsa för dem än att använda
              en politisk väg för att avveckla dem. Ni öppnar för nya reaktorer
              om det vill sig väl – för dem som vill bygga, så att säga.
            </seg>
          </u>
          <note type="speaker">
            Anf. 37 SOFIA FÖLSTER (M) replik:
          </note>
          <u who="sofia_folster_5196d0" xml:id="i-62cf589d4f59d022">
            <seg>
              Fru talman! Vänsterpartiet säger att det inte finns någon tydlig
              politisk ståndpunkt i överenskommelsen om kärnkraft. Jag håller
              inte med om det, utan jag tycker att det är tydligt. Det finns
              inget stoppdatum för kärnkraften. Effektskatten för kärnkraften
              tas bort, och vi gör det möjligt för nya reaktorer om det skulle
              finnas en efterfrågan.
            </seg>
            <seg>
              Vänsterpartiet undrar vad som skulle hända om marknaden får tycka
              till. Men vilka är egentligen marknaden? Marknaden är konsumenterna.
              Det som konsumenterna efterfrågar just nu är klimatsmarta, hållbara
              lösningar, och det är förmodligen den utvecklingen vi kommer att
              se.
            </seg>
            <seg>
              En fråga som vi var inne på i vårt tidigare replikskifte, som
              jag upplever att jag inte fick svar på och som jag tar tillfället
              i akt att ställa igen, gäller Vänsterpartiets tidsplan. I vårt
              tidigare replikskifte sa Vänsterpartiet att ni vill stänga kärnkraften
              så snabbt som möjligt. I anförandet säger ni sedan att ni inte
              vill hasta ut kärnkraften på samma sätt som i Tyskland.
            </seg>
            <seg>
              Jag vill ha ett klart svar: När vill Vänsterpartiet stänga kärnkraften?
            </seg>
          </u>
          <note type="speaker">
            Anf. 38 BIRGER LAHTI (V) replik:
          </note>
          <u who="birger_lahti_789d7d" xml:id="i-3204fc9bb7b528c2">
            <seg>
              Fru talman! Tack för frågan! Det är bra att Sofia Fölster kommer
              ihåg att jag inte har svarat på någonting. Du svarade inte på
              en enda fråga. Jag hade bara en enda fråga, men du svarade inte.
              Jag ska återkomma till frågan.
            </seg>
            <seg>
              Mitt parti beslutade på sin kongress att kärnkraften ska avvecklas
              så snabbt som möjligt. Så snabbt som möjligt innebär för mig som
              värnar om industrin så snabbt som vi kan bygga för det förnybara,
              fasa ut och inte störa industrin på ett sätt som gör att den känner
              osäkerhet. Det är för mig så snabbt som möjligt.
            </seg>
            <seg>
              Det som skiljer oss från er som är med i uppgörelsen är att vi
              inte vill öppna för marknaden. Sofia Fölster sa att marknaden
              är konsumenterna. Ja, så är det. Men att politiken inte alls ska
              ha en åsikt om kärnkraftsutbyggnad, eller en ny reaktor med gammal
              teknik, har vi svårt för.
            </seg>
            <seg>
              Jag nämnde i mitt anförande att det finns regle r för hur en
              husfasad ska se ut och vilka färger som får användas. Jag får
              inte måla fasaden i vilken färg jag vill. Där lägger sig politiken
              i. Det finns regler som styr att vi inte kan bete oss hur som
              helst. Men i fråga om regler för en ny reaktor, som vid en olyc
              ka utgör den farligaste teknik som finns, tycker ni att politiken
              inte ska lägga sig i. Sofia Fölster får en chans till. Hur ställer
              du dig till att det kommer ett företag som heter Rosatom, som
              vill bygga en ny reaktor i Sverige med den teknik som finns i
              dag, det vill säga gammal teknik, och att uranbrytningen fortsätter?
              Du får en chans till.
            </seg>
          </u>
          <note type="speaker">
            Anf. 39 SOFIA FÖLSTER (M) replik:
          </note>
          <u who="sofia_folster_5196d0" xml:id="i-d424a8fa37244751">
            <seg>
              Fru talman! Generellt tycker jag att politiken bestämmer för
              mycket. Jag skulle också ha stora synpunkter om politiken börjar
              lägga sig i vilken färg på husfasaden man ska ha och i vilken
              färg man får måla sitt hus. Det skulle jag också ha stora synpunkter
              på. Generellt sett tycker jag att det är bra när politiken bestämmer
              mindre.
            </seg>
            <seg>
              Birger Lahti svarade på min fråga att det ska ske så snabbt som
              möjligt. För honom kan det tolkas som när man hinner bygga ett
              alternativ. Men om vi ska tolka ert stämmobeslut som att så snabbt
              som möjligt avveckla kärnkraften måste jag säga att det är möjligt
              att stänga kärnkraften i morgon. Låt oss tolka ert stämmobeslut
              och vad många andra företrädare har sagt. De har aktivt argumenterat
              för att stänga kärnkraften direkt. Då blir det stora problem med
              svensk energiproduktion. Då försvinner nästan 40 procent av energiförsörjningen
              över en natt. Industrin går på knäna, hushållen får inte den energi
              de behöver och det blir stora risker för ett beroende av fossila
              bränslen, rysk gas eller annat som är mycket värre.
            </seg>
            <seg>
              Ni måste vara ännu tydligare. Det räcker inte att säga att det
              måste vänta tills det finns andra alternativ. Ni efterfrågar ett
              tydligt stoppdatum för kärnkraften. Det var Birger Lahtis huvudkritik
              i hans anförande. Jag vill ha ett tydligt svar. När är ert stoppdatum
              för kärnkraften?
            </seg>
          </u>
          <note type="speaker">
            Anf. 40 BIRGER LAHTI (V) replik:
          </note>
          <u who="birger_lahti_789d7d" xml:id="i-43f9260bdbd6843e">
            <seg>
              Fru talman! Jag ska göra Sofia Fölster besviken i fråga om en
              sak. Det finns regler som säger vilken färg jag får använda. Jag
              får inte måla fasaden gredelin. Reglerna finns redan i dag. Så
              är det. Politiken lägger sig i mycket.
            </seg>
            <seg>
              Vänsterpartiet har svårt för att politiken inte skulle lägga
              sig i om det ska finnas kärnreaktorer i landet. Sedan kan Sofia
              Fölster ha svårt för att politiken ska bestämma vilken färg det
              ska vara på fasaden.
            </seg>
            <seg>
              Jag sa att kärnkraften ska avvecklas så snabbt som möjligt. Det
              kan ske så snabbt som möjligt om den fasas ut så att det inte
              stör industrin. Vänsterpartiet vill inte heller att Sverige ska
              hamna i den situationen att industrin inte kan lita på att det
              finns en elförsörjning.
            </seg>
            <seg>
              Det är mitt svar, det vill säga så snabbt som möjligt när det
              finns något annat på plats. Det Vänsterpartiet inte kan acceptera
              är att politiken inte skulle ha något att säga till om ifall det
              skulle finnas ett nytt reaktorbygge på gång av till exempel Rosatom.
              De skulle få göra servicen av reaktorn.
            </seg>
            <seg>
              Sofia Fölster har fortfarande inte svarat. Du har haft fyra chanser.
              Hur skulle det kännas om ett företag som Rosatom kommer och bygger
              en reaktor? Nu får du inte den chansen.
            </seg>
          </u>
          <note type="speaker">
            Anf. 41 MARIA WEIMER (L):
          </note>
          <u who="maria_weimer_add31a" xml:id="i-b2a9c0f1e4a01a9d">
            <seg>
              Herr talman! Energipolitiken tillhör hörnstenarna i ett fungerande
              samhälle. En trygg energiförsörjning är en förutsättning för vårt
              välstånd.
            </seg>
            <seg>
              Liberalerna har tre övergripande mål för vår energipolitik. Det
              är klimatet, försörjningstryggheten och energisäkerheten. Målet
              för svensk energipolitik och framför allt på europeisk och global
              nivå måste vara 100 procent koldioxidfritt. Det är enligt vårt
              sätt att se på det ett mycket mer relevant mål och betydligt mer
              brådskande att uppfylla än regeringens vi ­ sion om 100 procent
              förnybart.
            </seg>
            <seg>
              Vi ser förnybar energi som ett viktigt medel för att uppnå billig
              och miljövänlig elproduktion, men inte som ett mål i sig. Målet
              bör i stället vara att värna om det näst intill 100 procent fossilfria
              elsystem som Sverige fortfarande har.
            </seg>
            <seg>
              Liberalerna anser att det finns betydligt större klimatvinster
              att göra genom att vidta åtgärder inom de sektorer som har höga
              klimatutsläpp, till skillnad från elsektorn. Jag tänker på transportsektorn,
              processindustrin och jordbruket.
            </seg>
            <seg>
              Hösten har präglats av en kris för klimatfrågan. Alarmerande
              besked har kommit från Arktis om hur mycket snabbare isen smälter
              än vad vi hade trott och hur mycket högre medeltemperaturen har
              varit det här året än vad vi hade trott. Klimathotet kan inte
              vänta på en 100 procent förnybar värld. Alla utsläppsfria energislag
              behövs för att klara utmaningen.
            </seg>
            <seg>
              Fru talman! Liberalerna står inte bakom energiöverenskommelsen.
              Vi anser att överenskommelsen innebär stora subventioner till
              väderberoende elproduktion som medför betydande samhällsekonomiska
              kostnader utan att tillföra någon klimatnytta. Stimulanser på
              utbudssidan föreslås samtidigt som det införs ett mål om att kraftigt
              minska energitillförseln. De samlade samhällsekonomiska konsekvenserna
              av förslagen kan bli betydande.
            </seg>
            <seg>
              Liberalerna var också det första partiet att driva frågan om
              avskaffad effektskatt på kärnkraften. Vi välkomnar därför att
              effektskatten nu fasas ut.
            </seg>
            <seg>
              Att fastighetsskatten på vattenkraft sänks är också bra. Vi tror
              att effektiviseringar och nya investeringar behövs för det som
              är kronjuvelen i vår svenska energimix. Samtidigt uppstår den
              märkliga situationen att staten genom slopad effektskatt ska underlätta
              för en renovering av kärnkraften samtidigt som man med kraftfulla
              subventioner ska låta ny vindkraft konkurrera ut kärnkraften.
            </seg>
            <seg>
              Liberalerna är också tveksamma till den nyssnämnda energiöverenskommelsen
              eftersom den innehåller skrivningar om kärnkraftens framtid som
              är så pass svårtolkade att inte ens de som står bakom överenskommelsen
              är överens om innebörden.
            </seg>
            <seg>
              Fru talman! Jag deltog den senaste veckan i ett seminarium där
              man inledde med att konstatera att Sverige nu går mot 100 procent
              förnybart och att kärnkraften därmed ska stängas ned. Det är en
              uppfattning som frodas i delar av energibranschen, ivrigt påhejad
              av bland annat Miljöpartiet, men knappast den tolkning som moderater
              eller kristdemokrater skulle göra av samma överenskommelse. När
              parterna är oense om själva överenskommelsen skapar det naturligtvis
              en olycklig osäkerhet om kärnkraftens framtida roll i vårt system.
            </seg>
            <seg>
              Fru talman! Det finns stora fördelar med att öka sammankopplingen
              av elnäten i Norden och Europa. Sammantaget leder det till lägre
              kostnader och bättre miljöprestanda. Genom export av bland annat
              klimatsmart el till våra EU-grannar kan vi medverka till klimatomställning
              samtidigt som vi bidrar till våra grannars energisäkerhet och
              minskar deras beroende av osäkra energileverantörer.
            </seg>
            <seg>
              I tider av ökad konflikt i vårt närområde, där bland annat gasleveranser
              används som politiskt påtryckningsmedel, behövs det en trygg energiförsörjning
              på europeisk nivå. Regeringen saknar insikt om hur nära säkerhetspolitiken
              hänger samman med energipolitiken och vilka de säkerhetspolitiska
              aspekterna och konsekvenserna av regeringens politik är. Hur påverkar
              det till exempel Litauen att Sverige i närtid stänger fyra reaktorer,
              och vilka blir konsekvenserna av våra EU-grannars gasberoende
              när Sverige nu väljer att öka subventionerna för förnybart? Sverige
              är inte en ö. Regeringens politik kan få drastiska konsekvenser
              för våra grannar. Det perspektivet saknar jag i energiöverenskommelsen.
            </seg>
            <seg>
              Fru talman! Vi lever i en spännande tid, då det pågår en snabb
              teknisk utveckling på energiområdet. Det finns en stor potential
              att fortsätta teknikutveckla förnybara energislag, solenergi och
              biogas samt att utveckla nyare teknik som till exempel vågkraft.
              Tekniska innovationer och produktutveckling liksom utvecklingen
              av nya tjänster och affärsmodeller är viktiga delar för att skapa
              ett långsiktigt hållbart energisystem.
            </seg>
            <seg>
              Med en ökad andel förnybar energi ökar behovet av lagring och
              flexibilitet i energisystemet. Liberalerna vill därför se satsningar
              inom forskning och innovation vad gäller energilagring och batterier.
              Fler dörrar måste hållas öppna för att säkerställa ett hållbart
              energisystem i den längre framtiden. Därför tror vi att fjärde
              generationens kärnkraftsreaktorer har potential att sänka utsläppen
              av koldioxid samtidigt som avfallet kan bearbetas och användas
              som bränsle.
            </seg>
            <seg>
              För klimatets skull bör förslaget från våra ledande tekniska
              universitet att bygga en svensk forskningsreaktor genomföras.
              I samband med behandlingen av forskningspropositionen kommer vi
              att avsätta medel till en sådan forskningsreaktor.
            </seg>
            <seg>
              Fru talman! Avslutningsvis vill jag återkomma till de energipolitiska
              mål som Liberalerna tror på. Fokus bör vara på klimatet, försörjningstryggheten
              och energisäkerheten. Så får vi en välfungerande energipolitik
              som inte stannar vid vår egen navel, vid Sveriges gränser, utan
              kan se till klimat och energisäkerhet även hos våra grannar.
            </seg>
          </u>
          <note type="speaker">
            Anf. 42 ÅSA WESTLUND (S) replik:
          </note>
          <u who="asa_westlund_fb9c06" xml:id="i-98b84b0353091228">
            <seg>
              Fru talman och Maria Weimer! Liberalerna står nu utanför två
              blocköverskridande överenskommelser inom centrala delar av svensk
              politik, nämligen försvaret och energipolitiken. När nu Liberalerna
              sågar de här överenskommelserna jäms med fotknölarna skulle det
              vara intressant att höra några reflektioner över hur man ser på
              möjligheten att över huvud taget bilda regering med någon efter
              nästa val. Jag antar att det ändå är målet för Liberalerna, men
              jag har lite svårt att se att man ska kunna samarbeta med partier
              som står upp för de här överenskommelserna när kritiken är så
              pass hård som den är från Liberalernas sida.
            </seg>
            <seg>
              Som alltid vurmar Liberalerna mycket för kärnkraften. Jag välkomnar
              att Liberalerna med dig, Maria Weimer, som energipolitisk talesperson
              trots detta inte säger helt nej till förnybart utan ändå vill
              se sådana satsningar.
            </seg>
            <seg>
              Jag välkomnar också ditt säkerhetspolitiska fokus. Jag tycker
              att det är ett oerhört viktigt perspektiv att ha med sig även
              när man talar om energifrågorna.
            </seg>
            <seg>
              Men jag undrar: Varför är ni mindre oroliga för beroende av ryskt
              uran än av rysk gas? Varför är inte det en fråga som ni funderar
              på?
            </seg>
            <seg>
              Det är ändå så att vissa ägare av kärnkraftverk i Sverige har
              haft upp till 60 procent ryskt uran i kärnkraftverken. Om Ryssland
              som en av världens stora exportörer av uran av något skäl skulle
              vilja använda sig av den påtryckningsmakten skulle det kraftigt
              förändra förutsättningarna för leveranstrygghet inte bara i Sverige
              utan också i andra delar av världen.
            </seg>
            <seg>
              Varför är Liberalerna mindre oroliga för beroende av ryskt uran
              än av rysk gas?
            </seg>
          </u>
          <note type="speaker">
            Anf. 43 MARIA WEIMER (L) replik:
          </note>
          <u who="maria_weimer_add31a" xml:id="i-86f267e59c46de02">
            <seg>
              Fru talman! Jag tänkte börja med den andra frågan. Jag är intresserad
              av och följer noga frågan om ryskt uran. När jag besökte Ringhals
              kärnkraftverk förra året diskuterade vi just den frågan. Vi fick
              reda på att det finns ett antal bränslestavar i Ringhals kärnkraftverk
              som innehåller ryskt uran.
            </seg>
            <seg>
              Det fanns däremot ingen som helst oro i kraftbolaget för att
              detta skulle leda till något slags beroende av Ryssland. Marknaden
              för uran och bränslestavar är sådan att man när som helst kan
              vända sig till en annan leverantör, så skulle Ryssland försöka
              spela ut frågan om uranexporten kan man vända sig till Kanada
              eller något annat land som levererar bränslestavar. Det fanns
              alltså ingen sådan oro alls hos Ringhals. Andelen ryskt uran i
              just Ringhals tror jag ligger på några procent av totalen, så
              det är en väldigt liten andel.
            </seg>
            <seg>
              Det finns alltså ingen oro alls för den här frågan i dagsläget,
              men givetvis är det en fråga man ska följa noga. Vi är kritiska
              till alla typer av beroende på energiområdet, särskilt av odemokratiska
              stater, så självklart är det något som vi ska fortsätta följa.
              Men jag tror att jag kan lugna Åsa Westlund tills vidare.
            </seg>
            <seg>
              När det gäller energiöverenskommelsen och försvarsöverenskommelsen
              har vi drivit den politik som vi gick till val på.
            </seg>
            <seg>
              I försvarsfrågan tror jag att det är uppenbart för alla hur bristfällig
              överenskommelsen var. Det visar sig ju varje dag i rapporter att
              försvaret är otillräckligt finansierat. Detta är jag väldigt glad
              att vi står utanför. Vi kommer att få rätt i långa loppet.
            </seg>
            <seg>
              Även när det gäller energiöverenskommelsen har vi varit tydliga
              med att vi inte tror på de subventioner som föreslås. Vi gick
              in med den politiken från början och höll fast vid den till slutet
              av förhandlingarna – till skillnad från några vänner i Alliansen
              som kompromissade väl mycket, enligt min mening, och gick med
              på en politik som egentligen inte alls rimmar med partiets syn
              på energipolitiken.
            </seg>
          </u>
          <note type="speaker">
            Anf. 44 ÅSA WESTLUND (S) replik:
          </note>
          <u who="asa_westlund_fb9c06" xml:id="i-7d27a20c1dd6931f">
            <seg>
              Fru talman! Tack för svaret, Maria Weimer! I dagsläget tror jag
              absolut att det går lätt att hitta andra leverantörer av uran.
              Men frågan är vad som händer om en stor exportör som Ryssland
              och kanske något annat land – de viktigaste länderna för kommersiell
              uranbrytning är Australien, Kazakstan, Kanada, Ryssland, Niger
              och Namibia – stänger ned sin produktion eller i alla fall sin
              export av uran. Det är klart att det kommer att påverka hela världsmarknaden,
              driva upp priserna och även påverka utbudet. Även om den situationen
              inte finns i dag är det någonting som man måste ha med sig i det
              långa loppet. Här talar vi om långa perspektiv, och vi måste ha
              beredskap för många saker – däribland att Ryssland vill använda
              även sitt uran till olika typer av politiska påtryckningar.
            </seg>
            <seg>
              Det finns såklart andra aspekter på kärnkraften som också har
              med säkerheten att göra. Jag kan känna viss oro för att vi är
              beroende av produk ­ tion på ett litet fåtal platser i landet
              som står för en väldigt stor del av vår produktion. Ur ett rent
              säkerhetsperspektiv tycker jag att det känns rätt bra att vi börjar
              få en mer decentraliserad och utspridd energiproduktion än vi
              tidigare har haft.
            </seg>
            <seg>
              Jag välkomnar lojaliteten med Baltikum som Maria Weimer nämnde
              i sitt anförande. Det är självklart bra att vi kan exportera el
              till Baltikum som är fossilfri och klimatsmart. Men det gäller
              väl även den förnybara energin. Jag har svårt att förstå övertonerna
              av motstånd mot att vi satsar på förnybart i Sverige. Vi kan faktiskt
              sälja en del av överskottet, de dagar vi har ett sådant, till
              Baltikum. Det gör väl inte de länderna mindre oberoende av Ryssland
              att det är förnybart i ledningen än att det är svensk kärnkraft.
            </seg>
          </u>
          <note type="speaker">
            Anf. 45 MARIA WEIMER (L) replik:
          </note>
          <u who="maria_weimer_add31a" xml:id="i-baa273be4987785a">
            <seg>
              Fru talman! Jag börjar med den sista frågan. Vi tycker väldigt
              bra om förnybar energi. Till skillnad från regeringen tycker vi
              bara att den ska byggas när den behövs och när någon vill betala
              för den. Vi tror inte att vi i dagsläget behöver den typ av subventioner
              som energiöverenskommelsen innebär.
            </seg>
            <seg>
              Självklart ska vi exportera till Baltikum. Nu tror jag inte att
              Litauen med den elkabel som finns där nu har störst behov av vår
              el under varma sommardagar, när solenergin skulle kunna ge ökad
              export. Det Baltikum har behov av är någonting som ersätter gasen,
              som var en balanskraft och en reglerkraft. I dagsläget tror jag
              tyvärr inte att en ökande vindkraftsproduktion i Sverige skulle
              hjälpa de här länderna undan beroendet av rysk gas. De behöver
              en annan typ av elimport.
            </seg>
            <seg>
              Jag är inte alls motståndare till ett sådant decentraliserat
              elsystem som Åsa Westlund beskriver. Jag har egentligen inga synpunkter
              på hur det ser ut så länge det är en fungerande marknad utan subventioner.
              Blir det så att vi har ett fungerande system som är decentraliserat
              kan det absolut vara en fördel.
            </seg>
            <seg>
              Det första du, Åsa Westlund, nämnde var just uranfrågan. Jag
              kommer naturligtvis att fortsätta att följa den, och det utgår
              jag från att regeringspartiet också gör; ni har ju i nuläget ett
              större ansvar för svensk energisäkerhet. Skulle det ske förändringar
              på uranmarknaden är det klart att man måste titta på var man tar
              sina bränslestavar ifrån.
            </seg>
            <seg>
              Just nu är jag mer orolig för Litauen och hur de ska klara sin
              import från Sverige när de fyra reaktorerna stänger de närmaste
              åren. Detta sker ju på grund av höjningen av effektskatten häromåret,
              som regeringen ändå får ta ansvar för. Jag tror att de litauiska
              energipolitiker jag har träffat också känner just den oron: Nu
              har vi precis byggt en kabel – vad händer med elimporten från
              Sverige? Det skulle jag vara lite mer orolig för om jag var baltisk
              politiker.
            </seg>
          </u>
          <note type="speaker">
            Anf. 46 PENILLA GUNTHER (KD):
          </note>
          <u who="penilla_gunther_5a56ce" xml:id="i-482678ac7b5273fd">
            <seg>
              Fru talman! Jag tänkte fokusera på några speciella områden inom
              det utgiftsområde vi diskuterar: energifrågorna.
            </seg>
            <seg>
              Jag vill allra först gå in på den debatt och diskussion som förekommit
              om den småskaliga vattenkraften. Min kollega från Centern, Rickard
              Nordin, var inne på det området förut. Vi som värnar landsbygden
              och inte minst näringslivet på landsbygden är angelägna om att
              detta ska kunna fungera på ett bra sätt, med varaktiga miljölösningar
              naturligtvis. Men det får inte heller uppstå otillbörliga kostnader
              som gör att folk får gå från hus och hem.
            </seg>
            <seg>
              Jag är glad över att vi i energiöverenskommelsen har fått en
              formulering just om att vi inte ska ha en överdriven administration
              och en alltför stor kostnad. Sedan är frågan hur man formulerar
              detta från länsstyrelsernas sida. De är ju den tillsynsmyndighet
              som mer eller mindre har jagat de småskaliga vattenkraftsägarna
              i ett par år. Det har också redan kommit en hel del domar som
              har gjort livet ganska bedrövligt för många som har sysslat med
              detta i generationer.
            </seg>
            <seg>
              Vi hoppas från Kristdemokraternas sida att man ska kunna få rättslig
              och ekonomisk hjälp med detta, om man redan har drabbats av olika
              domar. Jag har inte träffat någon ägare av småskalig vattenkraft
              som har varit emot bra miljölösningar. Ingen har sagt att de inte
              vill medverka till detta. Men om man från länsstyrelsen säger
              att detta kommer att kosta en halv miljon, varifrån ska pengarna
              då tas? Det är detta det till stor del har handlat om i de områden
              där man har varit särskilt intensiv från länsstyrelsens sida.
            </seg>
            <seg>
              I och med energiöverenskommelsen , och vad jag förstår också
              länsstyrelsernas eget uppvaknande , hoppas jag verkligen på varaktiga
              lösningar som gör att näringslivet på landsbygden får en chans
              att överleva.
            </seg>
            <seg>
              Fru talman! Flera av mina kollegor har talat om forskning på
              energiområdet. Även vi kristdemokrater har föredragit en energiforskning
              som täcker alla energiområden. Kärnteknik är helt klart ett område
              där vi behöver fortsätta forska; det gäller även flera nya förnybara
              energislag. Så länge vi ändå har kärnkraften kvar måste vi naturligtvis
              titta på hur den ska utvecklas, även om den så småningom ska avvecklas.
              Vi måste också fortsätta att ha kompetens hos dem som ska jobba
              med den – annars riskerar vi att få en arbetskraft som inte kan
              hantera kärnkraften på ett gott sätt.
            </seg>
            <seg>
              När vi talar om säkerhet är det ändå intressant att den första
              forskningsreaktorn i Sverige låg mitt i centrala Helsingfors,
              under KTH. Så det är klart att säkerheten och tänket kring den
              har ökat markant sedan dess. Men faktum är att den reaktorn, såvitt
              jag minns, va r i drift till någon gång på 70 ‑ talet; det är
              ändå inte så jättelänge sedan.
            </seg>
            <seg>
              Jag ser fram emot att få ta del av den kommande energiforskningspropositionen,
              som ska innehålla alla dessa delar.
            </seg>
            <seg>
              Det är också intressant att höra Miljöpartiets representant i
              denna debatt tala om partiet som den stora värnande kraften i
              svensk politik för alla typer av skatter på detta område. Jag
              kan inte för mitt liv begripa hur man kan tycka att flygskatt,
              kilometerskatt och vad det nu kan vara är lösningen på miljö-
              och energiproblemen – ökad skatt i stället för att åtgärda källan
              till problemen.
            </seg>
            <seg>
              För mig som kristdemokrat handlar det mer om att se till att
              få fram till exempel mer biogas. Vad är det som gör att många
              kommuner i Sverige fortfarande inte har källsortering av sitt
              avfall, så att vi får fram organiskt avfall som kan omvandlas
              till biogas? Vad är det som gör att man år efter år får dispens
              för en dålig hantering av sitt avfall? Helsingforss stad är ett
              lysande exempel på dålig avfallshantering när det gäller möjligheterna
              att ta till vara allt matavfall på ett smart sätt så att vi får
              fram mer biogas.
            </seg>
            <seg>
              Nu sitter Miljöpartiet och Socialdemokraterna i regeringsställning.
              Se då till att dessa kommuner helt enkelt får tummen ur och gör
              något åt detta, för det är skandal! Jag minns när den första Miljöhandboken
              kom, som såldes i flera hundra tusen exemplar; jag kommer inte
              ihåg vad författarna hette. Där gick man verkligen in för att
              få folk att källsortera, och det är alltså nästan 30 år sedan.
            </seg>
            <seg>
              Hur kommer det sig då att man inte verkar för att biogas och
              andra biodrivmedel får ordentlig fart här i Sverige? I andra motioner
              har vi kristdemokrater skrivit om att tullarna på biomassa inom
              EU måste tas bort för att vi ska kunna omvandla inte minst svensk
              skog till biodrivmedel.
            </seg>
            <seg>
              Det finns väldigt mycket i detta som jag ser att vi som nation
              kan göra med de naturtillgångar vi har för att stärka den kommande
              energiförsörjningen totalt sett. Jag är väldigt glad över att
              Kristdemokraterna är en del av den energiöverenskommelse som slöts
              i juni och även över att kunna se fram emot ett betänkande från
              Energikommissionen, som jag tycker borgar för en långsiktig elförsörjning.
            </seg>
          </u>
          <note type="speaker">
            Anf. 47 ÅSA WESTLUND (S):
          </note>
          <u who="asa_westlund_fb9c06" xml:id="i-deda6315996c918e">
            <seg>
              Fru talman! Jag vill börja med att yrka bifall till förslaget
              i betänkandet och avslag på samtliga reservationer.
            </seg>
            <seg>
              Det pågår, som många har varit inne på, en stor omställning i
              världen när det gäller energianvändningen och energiproduktionen,
              och tur är det. De senaste skräcksiffrorna från Arktis är mycket
              oroande: 20 grader varmare än normalt för årstiden.
            </seg>
            <seg>
              Förhoppningsvis är det en tillfällighet att det blivit så pass
              mycket varmare än normalt, men tyvärr är trenden för det globala
              klimatet mycket tydlig. Det är mycket bråttom att minska världens
              klimatutsläpp. Kanske var det också den insikten som gjorde att
              det gick fortare och smidigare än förväntat att enas om Parisavtalet
              och också att ratificera det världen över.
            </seg>
            <seg>
              Alternativen till fossil energi blir allt billigare. Priset för
              produktion av förnybar energi går ned; det märks inte minst på
              solsidan. På bara fem till sex år har det blivit 80 procent billigare
              att producera solel, och utveck ­ lingen fortsätter.
            </seg>
            <seg>
              Energimyndigheten tror att sol kan stå för 5–10 procent av svensk
              elanvändning år 2040. I mitt eget bostadsområde görs det reklam
              för att installera solpaket på taken, och detta är en utveckling
              vi välkomnar och på flera sätt har drivit på sedan Socialdemokraterna
              och Miljöpartiet tillträdde makten. Regeringen har gjort det enklare
              och billigare än någonsin att investera i solel.
            </seg>
            <seg>
              Sverige har över huvud taget kommit långt i den utveckling vi
              nu ser över hela världen. Det beror förstås på många olika saker.
              Det beror på våra fantastiska naturtillgångar, vattnet och skogen,
              och på duktiga tekniker och entreprenörer – liksom på framsynta
              politiker. Vi har högst andel förnybar energiproduktion i EU.
              Samtidigt har vi störst andel förnybar energi i våra fordon, även
              om den förstås är alldeles för låg. Vi är inte heller nöjda, utan
              regeringens mål är att Sverige ska bli ett av världens första
              fossilfria välfärdsländer.
            </seg>
            <seg>
              Efter 30 år av politisk oenighet kring energipolitiken har vi
              sedan i juni en bred, blocköverskridande energiuppgörelse som
              75 procent av ledamöterna i Sveriges riksdag står bakom. Det är
              i sig värdefullt, och jag vill verkligen tacka alla inblandade
              och alla som hjälpt till för att få överenskommelsen på plats.
              Det är en oerhörd styrka för vårt land att vi lyckas samla ett
              så stort demokratiskt stöd för att skapa långsiktiga spelregler
              för en sektor som är så central för allt i vårt samhälle, nämligen
              energisektorn.
            </seg>
            <seg>
              Med den här överenskommelsen, där vi är överens om mål och åtgärder,
              ska alla kunna känna sig trygga med att vi alltid kommer att ha
              tillgång till el när vi behöver den – och på ett hållbart och
              konkurrenskraftigt sätt. Målet i överenskommelsen är ett 100 procent
              förnybart elsystem till 2040. Överenskommelsen innebär också att
              vi är överens om en stor del av åtgärderna som behövs för att
              nå dit.
            </seg>
            <seg>
              Elcertifikatssystemet ska förlängas och utökas med 18 terawattimmar
              till 2030. 18 terawattimmar motsvarar all den el som används för
              uppvärmning i alla Sveriges småhus och flerbostadshus på ett helt
              år. Redan före överenskommelsen hade regeringen dessutom fått
              igenom en ambitionshöjning i elcertifikatssystemet på 5 terawattimmar
              till 2020.
            </seg>
            <seg>
              Överenskommelsen innehåller också många andra viktiga delar,
              och jag vill särskilt nämna några av dem.
            </seg>
            <seg>
              I och med överenskommelsen har vi förbundit oss att inte stänga
              några kärnkraftverk med politiska beslut. Samtidigt är vi överens
              om att kärnkraften ska bära sina egna kostnader och alltså inte
              subventioneras på något sätt.
            </seg>
            <seg>
              Vi ska införa moderna miljökrav för vattenkraften, där prövningssystemet
              ska utformas på ett sätt som inte blir onödigt administrativt
              och ekonomiskt betungande.
            </seg>
            <seg>
              Vi förband oss också att komma överens om ett energieffektiviseringsmål.
              Det har vi fem partier som står bakom överenskommelsen redan gjort.
              Sverige ska år 2030 ha 50 procent effektivare energianvändning
              jämfört med 2005.
            </seg>
            <seg>
              Både skatten på termisk effekt och fastighetsskatten på vattenkraft
              sänks. Det gör att vi nu kommer att kunna få en tryggad övergång
              till 100 procent förnybart.
            </seg>
            <seg>
              Precis som det står i energiöverenskommelsen har energiforskningen
              en avgörande roll i att se till att nya innovativa tekniska lösningar
              ska komma fram för alla förnybara kraftslag. Därför är jag glad
              att regeringen i den budget som vi nu diskuterar höjer anslagen
              till energiforskning.
            </seg>
            <seg>
              Jag är också glad över att regeringen lyfter fram jämställdhetsfrågorna
              även på energiområdet. Det behövs. En bransch som är så kunskapsintensiv
              har inte råd att gå miste om medarbetare för att det finns strukturer
              som gynnar män framför kvinnor.
            </seg>
            <seg>
              Flera partier i opposition vill se olika former av stöd till
              laddinfrastruktur. Regeringen ser gärna också ett sådant stöd
              – men inom ramen för den mycket stora ambitionshöjning som regeringen
              gjort för att främja klimatinvesteringar, Klimatklivet. Fram till
              i september i år har det resulterat i stöd till 4 740 nya laddstolpar
              runt om i landet.
            </seg>
            <seg>
              Avslutningsvis noterar jag att alla partier som inte står bakom
              reger ­ ingens budget vill skära ned på utgiftsområdet, förutom
              Centerpartiet. Anledningen till att Centerpartiet får ihop till
              en större budget på detta utgiftsområde är att de har lagt sin
              satsning på laddinfrastruktur här, medan regeringen – liksom alla
              andra partier – finansierar liknande saker under andra utgiftsområden.
            </seg>
            <seg>
              Fru talman! Energipolitiken är en viktig del i byggandet av ett
              hållbart samhälle. Jobben och välfärden i Sverige är beroende
              av att det finns en god och tillförlitlig tillgång till el som
              produceras hållbart till konkurrenskraftiga priser. Sverige ska
              vara en aktiv del i den energiomvandling vi nu ser i världen.
              Det är viktigt för såväl svensk konkurrenskraft som klimatet.
              Regeringens budgetförslag för 2017, tillsammans med energiöverenskommelsen,
              ger oss bra förutsättningar för detta.
            </seg>
            <seg>
              (Applåder)
            </seg>
          </u>
          <note type="speaker">
            Anf. 48 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-d8090d2212de3ddd">
            <seg>
              Fru talman! Jag tänkte fråga ledamot Åsa Westlund om någonting
              som rör den svenska elexporten.
            </seg>
            <seg>
              Elexporten har tilltagit sedan elcertifikatssystemet infördes
              och byggde upp en överkapacitet på den svenska kraftmarknaden
              som inte har efter ­ frågats av marknaden. Sverigedemokraterna
              har absolut inget emot elex ­ port, baserat på en affärsmässig
              grund, eller handel med våra grannländer – tvärtom. Det kan även,
              som har sagts här tidigare, finnas andra dimen ­ sioner än just
              en affärsmässig grund. Det kan bland annat finnas en säker ­ hetspolitisk
              kontext, exempelvis genom Nordbaltkabeln. Den utgör ett av få
              undantag men är absolut sådant man kan ha i beaktande.
            </seg>
            <seg>
              Ser man till den nytillkomna produktion som har byggts upp främst
              i Sverige och som är landbaserad vindkraft ligger det, som andra
              debattörer här i dag lyfter fram, kanske någonstans kring 50 öre
              med bättre vindlägen. Man kan ha det som utgångspunkt för att
              titta på vad vi får betalt för den el vi exporterar, och vi kan
              titta på den senaste femårsperioden. År 2011 exporterade vi ungefär
              7 terawattimmar och fick i runda slängar 37,6 öre för den el vi
              exporterade. Denna export har successivt ökat; vi har gått från
              7 terawattimmar årligen upp till 22 terawattimmar, som vi hade
              förra året – samtidigt som det vi får för elen har minskat från
              37 öre ned till 18 öre.
            </seg>
            <seg>
              Detta gör att vår kostnad för investeringen i en produktionsanläggning
              är 50 öre, och sedan säljer vi elen för 18 öre. Bara under de
              senaste fem åren har Sverige alltså riktat subventioner till dansk,
              tysk och finsk industri om nästan 20 miljarder kronor. Det har
              de svenska elkonsumenterna fått trycka in i och med att de är
              med och betalar elcertifikatssystemet.
            </seg>
            <seg>
              För oss blir det därför väldigt verklighetsfrånvänt när man i
              energiöverenskommelsen landar i att man ska skala upp verksamheten
              ytterligare genom att putta in 18 terawattimmar till. Frågan man
              kan ställa sig är: På vilket sätt kommer vi att stärka den svenska
              konkurrenskraften genom att subventionera industrin i våra grannländer?
            </seg>
          </u>
          <note type="speaker">
            Anf. 49 ÅSA WESTLUND (S) replik:
          </note>
          <u who="asa_westlund_fb9c06" xml:id="i-de5155dc2df65b44">
            <seg>
              Fru talman! Jag tackar Mattias Bäckström Johansson för frågan.
            </seg>
            <seg>
              Jag tycker att det är viktigt att vi har en överkapacitet i Sverige
              och att vi är nettoexportörer av el. Inte minst med tanke på det
              säkerhetsläge vi har tycker jag att det känns bra att vi har den
              möjligheten; jag tror att det ger stor trygghet både för industrin
              och för konsumenterna i vårt land att vi har den typen av energisystem.
              Jag är också glad att vi kan exportera elen de dagar vi har ett
              överskott.
            </seg>
            <seg>
              Mattias Bäckström Johansson är ganska skeptisk till kablar till
              andra länder och vill gärna ha ett så självförsörjande system
              som möjligt, där vi i stor utsträckning är avstängda från omvärlden.
              Det skulle ju minska möjligheten att över huvud taget sälja överskott
              på energi, vilket i sig skulle leda till stora kostnader för konsumenterna.
              Om vi hade ett mer tilltäppt nationellt system skulle vi nämligen
              vara tvungna att ha en betydligt större överproduktion nationellt
              för att kunna garantera att vi har el i kontakterna hela tiden.
            </seg>
            <seg>
              Min fråga till Mattias Bäckström Johansson är därför: Hur hade
              du tänkt finansiera den överproduktion vi måste ha om vi inte
              ska ha kablar till våra grannländer och möjliggöra export de dagar
              vi har för mycket el?
            </seg>
          </u>
          <note type="speaker">
            Anf. 50 MATTIAS BÄCKSTRÖM JOHANSSON (SD) replik:
          </note>
          <u who="mattias_backstrom_johansson_089871" xml:id="i-b4dc7c95aa1e93c9">
            <seg>
              Fru talman! Långsiktigt måste det alltid finnas en korrelation
              mellan priset på elen och kostnaden för den. Den differens som
              finns däremellan är någonting svenska elkonsumenter i dag, via
              elcertifikatssystemet, får vara med och betala. Sedan slumpar
              vi bort elen billigt till våra grannländer. Danmark, Tyskland
              och Finland får då ta del av billig svensk el som svenska elkonsumenter
              har fått betala för. Det är i runda slängar 20 miljarder kronor
              i riktade subventioner bara under de senaste fem åren.
            </seg>
            <seg>
              Nu landar man i att vi ska skala upp detta ännu mer och skicka
              sub ­ ventioner till våra grannländer, där svenska elkonsumenter
              återigen ska få vara med och betala skillnaden mellan pris och
              kostnad. Det finns ju ing ­ enstans över huvud taget där det är
              någon annan som ska betala. Det är ett rent faktum att det finns
              en viss kostnad för att bygga en anläggning som producerar el
              och att det finns ett pris som man tar betalt för elen. Bara för
              att man tycker att vi ska ha en överproduktion, så att vi kan
              hålla ett lågt pris, innebär inte detta att det inte är någon
              som betalar mellanskillnaden. Någon får betala mellanskillnaden,
              och det är de svenska elkonsumenterna som drabbas av detta. Det
              är de som får ta konsekvenserna av de subven ­ tionssystem som
              man politiskt har infört och av att man bedriver en mindre genomtänkt
              energipolitik.
            </seg>
            <seg>
              Denna politik hotar på sikt Sveriges konkurrenskraft genom att
              vi skickar subventioner till andra länder i form av billig svensk
              el, och det är de svenska elkonsumenterna som får ta smällen.
              Jag har svårt att se att detta skulle bidra till något annat.
            </seg>
            <seg>
              Sverigedemokraterna är inte emot att vi handlar med andra länder
              eller att vi bygger elkablar dit det finns goda förutsättningar,
              så att båda sidor kan vinna på det. Men jag har väldigt svårt
              att se att det skulle stärka svensk konkurrenskraft eller hjälpa
              svenska elkunder om vi bygger ut överföringskapaciteten ytterligare
              för att kunna exportera ännu mer el billigt och slumpa bort den
              till ett pris som inte motsvarar kostnaden.
            </seg>
          </u>
          <note type="speaker">
            Anf. 51 ÅSA WESTLUND (S) replik:
          </note>
          <u who="asa_westlund_fb9c06" xml:id="i-c435394c8a24a220">
            <seg>
              Herr talman! Jag tackar åter Mattias Bäckström Johansson för
              möjligheten att försöka att förklara detta för lyssnare som inte
              följer med dagligdags i de här svängarna – det är knappt att man
              hänger med själv.
            </seg>
            <seg>
              Om vi vill ha tillförlitlig el i kontakten vilken dag som helst
              måste vi, normalt sett, ha någon form av överproduktion. Vissa
              dagar kommer vi att ha lite mindre, andra dagar kommer vi att
              ha mer, men totalen bör ligga på ett litet nettoöverskott för
              att vi ska kunna vara säkra på att vi har en god elförsörjning.
            </seg>
            <seg>
              Skillnaden mellan dig och mig i denna fråga är att du vill ha
              mer na ­ tionellt system, där vi står för en större överkapacitet
              nationellt och där vi också måste finansiera den överkapaciteten.
              Om man bygger ihop många länder tillsammans behöver man mindre
              överproduktion totalt sett. Detta är bra för klimatet, eftersom
              alla länder inte har den fossilfria elproduktion som vi har utan
              i stället använder mycket kol i sin elproduktion. Genom att binda
              samman länder minskar man klimatutsläppen och behovet av att ha
              nationella överskott. Därigenom kan man, totalt sett, ha ett mindre
              över ­ skott av elproduktion.
            </seg>
            <seg>
              Jag har tidigare i denna debatt frågat hur Mattias Bäckström
              Johansson har tänkt sig att elproduktionen i Sverige ska finansieras,
              eftersom Sverigedemokraterna säger nej till de förslag som vi
              har på mer förnybar el. Jag saknar fortfarande det svaret.
            </seg>
            <seg>
              Vi tar ansvar för att det ska finnas annan elproduktion när de
              kärnkraftverk som finns i Sverige i dag läggs ned. Vi bygger ut
              den förnybara energiproduktionen i elcertifikatssystemet.
            </seg>
            <seg>
              Sverigedemokraterna har ingenting som man vill komma med här.
              De sätter sin tillit till marknaden, som ska bygga dyr kärnkraft
              som konsumenterna till slut får betala.
            </seg>
          </u>
          <note type="speaker">
            Anf. 52 RICKARD NORDIN (C) replik:
          </note>
          <u who="rickard_nordin_5d24a3" xml:id="i-10497c75ca09af93">
            <seg>
              Herr talman! Åsa Westlund säger i ett av sina anföranden att
              den globala trenden går åt fel håll och att det är bråttom, mycket
              bråttom, att minska utsläppen.
            </seg>
            <seg>
              En av de största utmaningar vi har i dag på energisidan är hur
              vi ska minska utsläppen från transportsektorn. Med Åsa Westlunds
              regering ökar utsläppen. Det är första gången på länge som de
              gör det, och detta sker med Miljöpartiet och Socialdemokraterna
              i regeringsställning.
            </seg>
            <seg>
              Vi väntar fortfarande på de utlovade reformerna på transportsidan.
              Vi väntar på ett bonus–malus-system. Vi väntar på en reduktionsplikt.
              Dessa saker borde ha varit på plats för väldigt länge sedan, och
              därför ökar nu också utsläppen.
            </seg>
            <seg>
              Vi får inte alls en lika stor andel miljöbilar, vi får en större
              andel dieselbilar och vi ser att utsläppen från persontransporterna
              ökar. Allt detta sker under den rödgröna regeringen.
            </seg>
            <seg>
              I en reservation i detta betänkande lyfter Centerpartiet upp
              att vi borde sätta tuffare mål för transportsektorn. Det mål som
              sattes upp 2009, som var ett av de tuffaste i världen just då,
              har vi redan överträffat. Då är det väl dags att sätta ett tuffare
              mål! Vi är överens om ett mål till 2030, men det borde finnas
              ett mål även till 2020.
            </seg>
            <seg>
              Därför undrar jag, Åsa Westlund: Är regeringen beredd att sätta
              ett skarpare mål, eller är man nöjd med det mål som finns till
              2020, som vi redan har överträffat? Är man nöjd med att utsläppen
              ökar? Varför kan man då inte tänka sig att sätta ett tuffare mål?
              Är man rädd för att man inte kommer att klara av det?
            </seg>
          </u>
          <note type="speaker">
            Anf. 53 ÅSA WESTLUND (S) replik:
          </note>
          <u who="asa_westlund_fb9c06" xml:id="i-83ede03af4956e68">
            <seg>
              Herr talman! Jag tackar Rickard Nordin för frågan.
            </seg>
            <seg>
              Man kan verkligen tycka att dessa system för kvotplikt, eller
              bonus–malus-system, borde ha funnits på plats för länge sedan.
              Jag tror att den regering som Rickard Nordins parti tillhörde
              två gånger försökte att göra ett system för biodrivmedel som skulle
              klara EU:s regler, men man misslyckades.
            </seg>
            <seg>
              Jag är också frustrerad över att det tar lång tid. Jag hade hoppats
              att detta system skulle finnas på plats när vi tog över makten,
              men det gjorde det inte. Nu håller vi på och stångas med dem som
              vill sätta käppar i hjulet. Vi vet att vi har en utmaning i att
              övertyga många. Det gäller inte alla inom EU – det finns ju också
              där personer som vill se mer förnybar energi och klimatsmart tänkande
              – utan framför allt dem som värnar om statsstödsregler.
            </seg>
            <seg>
              Där tycker jag att vi ska göra gemensam sak och se att vi har
              ett gemensamt arbete framför oss med att övertyga dem som behöver
              övertygas för att vi ska kunna få ett hållbart system.
            </seg>
            <seg>
              Jag hoppas att det kan gå fort, men tio år i EU gör mig lite
              tveksam till detta. Jag tror dock att varje ansträngning behövs,
              och jag tycker att vi ska ta den diskussionen i samband med det
              paket som nu har presenterats från EU-kommissionens sida. Europaparlamentariker,
              Sveriges regering och Sveriges riksdag bör göra gemensam sak.
              Jag är övertygad om att Rickard Nordin egentligen håller med om
              att det är viktigt att vi samarbetar i denna fråga.
            </seg>
            <seg>
              Vad gäller transportsektorn är det oroande att utsläppen ökar.
              Vi jobbar, som sagt, med att få till ett system som klarar EU:s
              regler på detta område.
            </seg>
            <seg>
              Det finns ett gemensamt mål i Miljömålsberedningen, vilket du
              själv nämnde, på 70 procent till 2030. Jag vet inte varför ni
              i Miljömålsberedningen inte kom fram till ett mål för 2020 – det
              vet du säkert bättre. Jag kan tycka att det mål som diskuteras
              i er motion låter väldigt lågt, om man ska nå fram till 70 procent
              till 2030.
            </seg>
          </u>
          <note type="speaker">
            Anf. 54 RICKARD NORDIN (C) replik:
          </note>
          <u who="rickard_nordin_5d24a3" xml:id="i-09833fa21c1673de">
            <seg>
              Herr talman! Då ser jag fram emot att Åsa Westlund sätter ett
              ännu tuffare mål till 2020 – det var ju det hon just sa.
            </seg>
            <seg>
              Jag håller absolut med om att varje ansträngning behövs, men
              den här regeringen klarar uppenbarligen inte av att leverera.
              Vi såg i EU:s vinterpaket, som kommer nu, att man föreslår ett
              tak på åkerbaserade biodrivmedel på under 4 procent. Detta vore
              helt ödesdigert för den svenska satsningen på en förnybar fordonsflotta.
              Det skulle vara helt ödesdigert.
            </seg>
            <seg>
              Den svenska regeringen har inte klarat av att i diskussionerna
              med EU sticka hål på myten om att det finns någon typ av samband
              och konkurrens mellan mat- och drivmedelsproduktion. Vi har åkermark
              i träda i Sverige. Vi behöver satsa ännu mer på detta. Det är
              upp till regeringen att ta den fajten. Självklart är jag också
              nere i Bryssel. Men det är stor skillnad när jag, som enskild
              riksdagsledamot, eller en enskild parlamentariker, försöker att
              ta diskussionen med kommissionen, jämfört med om statsministern
              eller energiministern skulle ta den fajten.
            </seg>
            <seg>
              Detta behöver bli en ny snusfråga. Detta behöver prioriteras
              så högt att det går före nästan allt annat. Denna fråga är en
              av de viktigaste om vi ska klara av att vända den utveckling,
              med ökade utsläpp, som denna regering uppenbarligen har sett till
              att skapa.
            </seg>
            <seg>
              Skillnaden var att vi under alliansregeringen fick stödsystem
              och styrmedel på plats som gjorde att utsläppen minskade. Vi försökte
              att få ännu fler saker på plats, men vi hann inte klart med det.
              Under denna regering ökar utsläppen och styrmedlen kommer inte
              på plats, vilket är en väldigt stor skillnad. Då spelar det ingen
              roll hur mycket pengar man avsätter i sin budget. Vi lägger mer
              pengar på detta område, därför att vi väljer att prioritera det
              på ett annat sätt. Men det är inte detta som spelar roll, utan
              det som spelar roll är vad man faktiskt gör i verkligheten, och
              där har den här regeringen inte levererat.
            </seg>
            <seg>
              Då undrar jag om jag kan få ett konkret besked om när vi får
              dessa styrmedel på plats. Kommer det att ske under denna mandatperiod?
            </seg>
          </u>
          <note type="speaker">
            Anf. 55 ÅSA WESTLUND (S) replik:
          </note>
          <u who="asa_westlund_fb9c06" xml:id="i-d774e2f691b26905">
            <seg>
              Herr talman! Det är lätt att dela Rickard Nordins och Centerpartiets
              frustration. Vi har inte lyckats hittills, och ni lyckades inte
              heller under de åtta år som ni hade regeringsmakten.
            </seg>
            <seg>
              Man kan lyckas ibland. Jag minns ett möte i Europaparlamentet
              där jag och Anders Wijkman från Kristdemokraterna tillsammans
              lyckades få igenom en viss förståelse för etanolen i Sverige,
              trots det motstånd som finns. Det går, om man samtalar och övertygar
              och försöker att träffa så många som möjligt.
            </seg>
            <seg>
              Jag är övertygad om att ni, som regering, gjorde det bästa ni
              kunde. Jag är också övertygad om att den här regeringen gör det
              bästa den kan, eftersom detta är ett svenskt intresse, för att
              vi ska kunna använda det gröna guld som vi har i form av skogen.
              Det är också av intresse för hela världen, för att vi ska kunna
              få ut bästa möjliga klimatnytta.
            </seg>
            <seg>
              Jag välkomnar att vi är många som driver på i dessa frågor. Jag
              hoppas också att den här frustrationen kan vändas till rätt personer,
              nämligen till dem som är de faktiska motståndarna: de som finns
              inom EU-systemet och värnar statsstödsreglerna så mycket att det
              går ut över klimatet.
            </seg>
          </u>
          <note type="speaker">
            Anf. 56 LISE NORDIN (MP):
          </note>
          <u who="lise_nordin_2befaa" xml:id="i-9e9ec2c12cc0557f">
            <seg>
              Herr talman! Jag vill inleda med att yrka bifall till förslaget
              till beslut och avslag på reservationerna.
            </seg>
            <seg>
              Vi har haft en budgetdebatt i dag som har handlat om väldigt
              mycket annat än budgeten. Det finns många viktiga frågor, men
              jag tror att det också kan bero på att oppositionspartiernas skuggbudgetar
              innehåller stora nedskärningar och inte så många förslag.
            </seg>
            <seg>
              Vi befinner oss i en omställning på energiområdet som går väldigt
              fort i världen. Utvecklingen av förnybar energi har gått mycket
              snabbare än vad de mest optimistiska trodde för bara några år
              sedan. Förnybar energi är ju i dag både billigare och sedan länge
              miljövänligare än alternativen.
            </seg>
            <seg>
              År 2016 är det första år som en socialdemokratisk och miljöpartistisk
              budget har styrt Sverige. Och det har hänt väldigt mycket. Det
              mål reger ­ ingen antog när den tillträde om 100 procent förnybar
              energi genomsyrar den budget som vi nu diskuterar. Exempelvis
              har investeringsstödet för solceller ökat från under förra regeringen
              50 miljoner kronor till att nu vara 390 miljoner kronor per år.
              Det är ett sätt att möta det stora intresse som finns hos både
              hushåll och företag att sätta upp solceller på sina tak. Resultatet
              av regeringens politik är att solcellerna har ökat med 60 procent.
            </seg>
            <seg>
              Den utredning som Energimyndigheten nyligen lade fram om en sol
              ­ strategi är också ett resultat av ett uppdrag från regeringen.
              Sverige får därmed för första gången en nationell strategi för
              utbyggnad av solenergi.
            </seg>
            <seg>
              I den budget vi diskuterar höjer regeringen energiforskningsanslaget
              med 620 miljoner kronor under budgetperioden, alltså 2017–2020.
              Reger ­ ingen har infört ett stöd till energilager som nu fortsätter.
              Energilagring är ett sätt att få ökad effektivitet i energisystemet
              och att göra det lättare för hushållen att sätta upp solceller
              på sitt tak och genom energilagring kunna lagra den energi som
              man behöver använda vid ett annat tillfälle.
            </seg>
            <seg>
              Utbyggnaden av förnybar energi ställer också krav på elnätet
              och på de myndigheter som hanterar frågan. Regeringen stärker
              därför Energimarknadsinspektionens anslag för att myndigheten
              ska kunna jobba mer effektivt med nätkoncessioner, alltså processen
              för byggandet av fler elkablar.
            </seg>
            <seg>
              Det är nu ett år sedan regeringen införde Forum för smarta elnät.
              Forumets huvuduppgift är att bidra till att samordna och utveckla
              arbetet mot smartare elnät i Sverige – ett sätt att kunna ta till
              vara möjligheterna med ett modernare energisystem.
            </seg>
            <seg>
              Det är inte de tekniska lösningarna som saknas för energiomställningen.
              Vi skapar nu förutsättningar steg för steg för att ta till vara
              möjligheter som energilager, solceller och smarta elnät.
            </seg>
            <seg>
              Herr talman! I samtliga skuggbudgetar från oppositionen föreslås
              neddragningar jämfört med regeringens budget. Centerpartiet har
              visserligen en högre summa i anslaget, men det beror på att de
              redovisar stödet till laddinfrastruktur på detta utgiftsområde
              i stället för, som regeringen, under utgiftsområde 21. Om man
              räknar bort Centerpartiets anslag för laddinfrastruktur har Centerpartiets
              budget en lägre nivå än regeringens förslag.
            </seg>
            <seg>
              Regeringens energibudget stärker den energiomställning som pågår.
              På grund av bristande lönsamhet och ökade säkerhetskrav har kärnkraftsägar
              ­ na nu beslutat att fyra av tio reaktorer ska stänga före 2020.
              Tack vare att Sverige har haft en buffert och ett elöverskott
              av förnybar energi är det ingen större utmaning att de fyra reaktorerna
              nu stängs. Vi väntar nu på besked ifall ytterligare några reaktorer
              ska köras efter 2020.
            </seg>
            <seg>
              Den energisituation vi befinner oss i ökar kraven på att vi politiker
              tar ansvar för en plan för hur vi ska säkerställa att det finns
              förnybar energi som ersätter de reaktorer som stängs en efter
              en i takt med att de blir äldre och olönsamma.
            </seg>
            <seg>
              Det är bra för Sverige att fem partier i juni enades om en långsiktig
              energipolitik. Tack till Socialdemokraterna, Moderaterna, Centerpartiet
              och Kristdemokraterna för det gemensamma arbetet i energiöverenskommelsen!
              Vi har enats om målet att Sverige ska ha 100 procent förnybar
              elproduktion 2040. Viktiga pusselbitar för att nå dit är förlängningen
              av elcertifikat s systemet med en stor satsning på att ytterligare
              18 terawattimmar ska byggas till 2030, att vattenkraften ges bättre
              förutsättningar och med krav på att leva upp till moderna miljökrav.
              Förra veckan presenterade de fem partierna Sveriges nya mål för
              energieffektivisering. Till 2030 ska Sverige ha 50 procent effektivare
              energianvändning jämfört med 2005.
            </seg>
            <seg>
              Herr talman! Med den här regeringen är jämställdhet för första
              gången en del i energibudgeten. Energibranschen är inte jämställd
              i dag , och det är ett problem. Vi vet från studier att kvinnors
              och mäns perspektiv och attityder till energifrågor skiljer sig
              åt. Därför är det viktigt att båda perspektiven finns representerade
              i energibranschen. För att hitta den bästa kompetensen är det
              viktigt att branschen lyckas med att både behålla och attrahera
              kvinnor att jobba i dessa yrken.
            </seg>
            <seg>
              Avslutningsvis: Miljöpartiet och den gröna rörelsen har under
              lång tid drivit på för ett mål om 100 procent förnybar energi.
              Flera av partierna i riksdagen har sagt att det aldrig kommer
              att gå, vissa har sagt att de inte vill att det ska gå. Jag vill
              ge en stor eloge till alla partier som har ställt sig bakom målet
              så att vi nu har en majoritet i Sveriges riksdag för 100 procent
              förnybar energi.
            </seg>
            <seg>
              Jag ser jag fram emot att våra energidebatter i riksdagen framöver
              kommer att handla om hur vi steg för steg tar Sverige mot målet
              100 procent förnybart.
            </seg>
            <seg>
              (Applåder)
            </seg>
          </u>
          <note type="speaker">
            Anf. 57 RICKARD NORDIN (C) replik:
          </note>
          <u who="rickard_nordin_5d24a3" xml:id="i-44c105784f6bae94">
            <seg>
              Herr talman! Jag tycker att det är lite tråkigt när både Lise
              Nordin och Åsa Westlund försöker sig på någon sorts siffertricksande
              för att visa vem som har mest pengar i budgeten, för det här är
              inte en tävling om vem som kan slänga ut flest skattekronor. Det
              här är möjligtvis en tävling om vem som kan göra störst skillnad.
            </seg>
            <seg>
              Där har Lise Nordin rätt. Det har hänt mycket under det senaste
              året, det första året med en rödgrön budget. Framför allt har
              utsläppen ökat. Det är det som spelar roll. Utsläppen har ökat,
              trots att man gör vad man säger är rekordsatsningar. Där kan man
              verkligen diskutera om siffertricksande och så vidare.
            </seg>
            <seg>
              Låt mig komma tillbaka till det som faktiskt är väsentligt, saker
              som gör skillnad. Jag ska citera från Miljöpartiets hemsida under
              rubriken Ekonomi och skatter: Miljöpartiets princip är enkel –
              skatterna ska höjas på det som smutsar ner miljön och sänkas på
              det som är bra för miljön och skapar jobb. Ändå gör Miljöpartiet
              precis tvärtom. Man höjer skatterna på det som är bra för miljön,
              och man höjer skatterna på jobb och företagande. Den där grönare
              skatteväxlingen blev bara en röd skattehöjning.
            </seg>
            <seg>
              Vi stod här förra året, Lise Nordin och jag, och debatterade
              den solskatt som regeringen då införde. Då hänvisade Lise Nordin
              till EU. Regeringen hänvisade till EU, och Lise Nordin valde att
              göra samma sak. Och jag sa: Det här stämmer inte.
            </seg>
            <seg>
              Nu står vi här ett år senare, och det visar sig att EU-kommissionen
              inte vill ta skit för regeringens solskatt. De sa att det här
              är regeringens eget fel. Och nu backar regeringen.
            </seg>
            <seg>
              Då undrar jag: Varför frågade ni inte EU-kommissionen innan ni
              införde den här skatten? Varför gick ni inte till botten med de
              här frågorna? Varför var det så bråttom att införa den här skatten
              som man nu får backa tillbaka? Det är klart att det har skadat
              solelbranschen att man först inför en skatt och sedan backar på
              den. Hur ska de veta vad det är som gäller egentligen om man inte
              gör ett grundligt arbete från början?
            </seg>
          </u>
          <note type="speaker">
            Anf. 58 LISE NORDIN (MP) replik:
          </note>
          <u who="lise_nordin_2befaa" xml:id="i-22371ba2535e4619">
            <seg>
              Herr talman! Låt mig inleda med att konstatera att det aldrig
              har varit så enkelt och lönsamt med solceller i Sverige som det
              är nu. Solcellerna ökade med 60 procent jämfört med förra året.
              Det är ett tydligt resultat av en aktiv politik.
            </seg>
            <seg>
              Jag kan konstatera att Centerpartiet har kommit på väldigt många
              förslag sedan man hamnade i opposition. Jag skulle vilja dra slutsatsen
              att Centerpartiet är mest kreativt och gör störst nytta i opposition.
            </seg>
            <seg>
              Vi har nu den största klimatbudgeten någonsin i Sveriges historia.
            </seg>
            <seg>
              Vad gäller solskatten, som Rickard väljer att kalla den, är det
              en fråga som aviserades första gången redan i alliansregeringens
              budget 2013, som pekade på att det finns en risk för att Sverige
              kan fällas för otillåtet statsstöd om inte Sverige reglerar vad
              som gäller för storskaliga solanläggningar med el för egenproduktion.
              Det skapade en osäkerhet för alla aktörer på solsidan.
            </seg>
            <seg>
              Nu är det bra att regeringen har aviserat att man ska ta bort
              den här skatten, som alltså handlar om anläggningar med över 250
              kilowatt som producerar solel för eget bruk. Jag har hört många
              branschföretagare som nu är väldigt glada att det är tydligt vad
              som gäller, för de är tyvärr de som skulle bli återbetalningsskyldiga
              om EU fällde Sverige.
            </seg>
            <seg>
              Rickard Nordin och Centerpartiet slänger sig med en jargong som
              jag tycker är ganska raljant och som inte gynnar Sverige eller
              ger de tydliga besked som behövs i branschen.
            </seg>
            <seg>
              EU har vid inget tillfälle gett något besked om vad som gäller
              för statsstödsreglerna – och jag har letat noggrant. Det fanns
              ett uttalande i SVT:s nyheter där man sa att energiskattedirektivet
              inte var ett problem. Nej, för det är statsstödsreglerna som man
              har brottats med.
            </seg>
            <seg>
              Nu har regeringen aviserat att från och med nästa halvårsskifte
              kommer skatten att sänkas till den lägsta möjliga nivå n, från
              ungefär 29 öre till 0,5 öre. Därutöver kommer regeringen att lämna
              in en notifiering till EU så att man få pröva vad som gäller.
            </seg>
            <seg>
              Regeringens ambition är att ta bort skatten helt och skapa tydliga
              förutsättningar för fortsatt solcellsutbyggnad i Sverige.
            </seg>
          </u>
          <note type="speaker">
            Anf. 59 RICKARD NORDIN (C) replik:
          </note>
          <u who="rickard_nordin_5d24a3" xml:id="i-1269eade22e3f4fd">
            <seg>
              Herr talman! Tyvärr kvarstår frågan. Det fanns en risk enligt
              en utredning. Alliansregeringen gjorde bedömningen att man inte
              skulle gå vidare med det eftersom man ansåg att det inte var en
              reell risk.
            </seg>
            <seg>
              Om inget besked gavs från EU-kommissionen, varför frågade man
              inte? EU hade inte kommit till Sverige och sagt att vi måste införa
              detta. Varför införde man då en skatt? Varför tog man ett proaktivt
              beslut och införde denna skatt? Uppenbarligen gick det dessutom
              att dra tillbaka den till 98 procent. Varför gjorde man inte det
              från början? Varför tog man inte reda på vilka regler som gällde
              och gjorde någorlunda rätt från början?
            </seg>
            <seg>
              Det är fortfarande fel. Man borde fortfarande ta bort hela skatten.
              Men om man kunde dra tillbaka den så mycket, varför höjde man
              den så mycket från början?
            </seg>
            <seg>
              Vi har haft en utbyggnad av solel. Men när det gäller de storskaliga
              anläggningarna har vi haft en betydligt lägre utbyggnad än vad
              vi hade tidigare. Det är klart att solskatten har varit en hämsko.
            </seg>
            <seg>
              Jag är rädd och genuint orolig för vad nästa steg blir. Vilket
              är nästa område där man kommer att skylla på EU? Vilket är nästa
              område där man skyller på att EU har synpunkter på det ena och
              andra och sedan genomför den politik som man uppenbarligen vill
              genomföra ändå?
            </seg>
            <seg>
              Jag är orolig för de småskaliga vattenkraftverken. Jag förutsätter
              att man klarar av att lösa ut det som vi var överens om i Energikommissionen.
              Här används EU inte minst som ett argument för att man ska stänga
              ned och riva ut.
            </seg>
            <seg>
              Mina slutfrågor blir: Om det nu fanns en risk, var det inte värt
              att fråga EU-kommissionen först om det var ett problem enligt
              statsstödsreglerna? Varför kan man ändra skattereglerna nu, även
              om vi inte har fått några nya besked från EU? Varför gjorde man
              i så fall inte rätt från början?
            </seg>
          </u>
          <note type="speaker">
            Anf. 60 LISE NORDIN (MP) replik:
          </note>
          <u who="lise_nordin_2befaa" xml:id="i-7cebc7307b12e17c">
            <seg>
              Herr talman! Sverige förtjänar en mycket seriösare politik än
              att chansa på vilka regelverk som gäller.
            </seg>
            <seg>
              Om inte EU:s statsstödsregler har varit en realitet för Sveriges
              riksdag och regering att ta hänsyn till, varför har då inte Centerpartiet
              redan infört den kvotplikt som man förordar och som regeringen
              nu utreder? Jag är hoppfull när det gäller detta arbete, som har
              pågått intensivt.
            </seg>
            <seg>
              Om EU:s statsstödsregler inte var ett problem, varför införde
              inte Centerpartiet när man satt i regering kvotplikten, som vi
              är överens om att vi vill ha?
            </seg>
            <seg>
              Vi måste självklart utforma regelverk som håller, för om EU fäller
              Sverige eller ett annat medlemsland är det företagen som blir
              återbetalningsskyldiga. Här har politiken ett ansvar att se till
              att man gör en klok värdering.
            </seg>
            <seg>
              Rickard Nordin frågar mig varför man inte frågade EU. Jag tror
              att han känner till systemet så väl att han vet att det inte finns
              någon möjlighet att ställa frågor till EU och få ett svar. Lämnar
              man in en fråga för offentlig prövning, en så kallad notifiering,
              kommer EU att säga ja eller nej. Anses ett land ha gjort fel blir
              det återbetalningsskyldigt. Därför måste man vara mycket noggrann
              när man utformar regler.
            </seg>
            <seg>
              Därför har regeringen meddelat att man sänker skatten så mycket
              det går, ned till 0,5 öre, och att det ska ske en prövning av
              frågan. Man gör en notifiering.
            </seg>
            <seg>
              Varför valde inte Centerpartiet i regering att lämna in en notifiering
              till EU för prövning av frågan, om det var så enkelt?
            </seg>
            <seg>
              Det kommer att ta en tid, för det gör det alltid med notifieringar.
              Jag hoppas på ett positivt besked så att Sverige också kan ta
              bort skatten på solel.
            </seg>
            <seg>
              Låt mig avsluta med att säga att det aldrig har varit så enkelt
              och lönsamt med solceller som det är i dag. Det är ett resultat
              av ett aktivt arbete från regeringen, för vi ser solenergi som
              en viktig pusselbit i att nå målet om 100 procent förnybar energi.
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 7 Utbyte av upplysningar om förhandsbesked i gränsöverskridande
            skattefrågor och förhandsbesked om prissättning
          </note>
          <note>
            Skatteutskottets betänkande 2016/17:SkU10
          </note>
          <note>
            Utbyte av upplysningar om förhandsbesked i gränsöverskridande
            skattefrågor och förhandsbesked om prissättning (prop. 2016/17:19)
          </note>
          <note>
            föredrogs.
          </note>
          <note type="speaker">
            Anf. 61 HELENA BOUVENG (M):
          </note>
          <note>
            Herr talman! I den proposition som vi i dag behandlar lämnas
            förslag till de författningsändringar som krävs för att genomföra
            rådets direktiv om ändring av direktiv vad gäller beskattning
            i svensk rätt.
          </note>
          <u who="helena_bouveng_faa6e1" prev="cont">
            <seg>
              Direktivet medför att medlemsstaternas behöriga myndigheter genom
              automatiskt utbyte ska lämna upplysningar om förhandsbesked i
              gräns - överskridande skattefrågor och förhandsbesked om prissättning
              till övriga medlemsstaters behöriga myndigheter och till Europeiska
              kommissionen. Vissa grundläggande upplysningar ska lämnas till
              samtliga medlemsstaters behöriga myndigheter, det vill säga våra
              skatteverk.
            </seg>
            <seg>
              Alliansen tycker att lagförslaget i huvudsak är väl avvägt. Det
              automatiska utbytet är viktigt för en ökad transparens, som i
              sin tur möjliggör minskad gränsöverskridande skatteflykt, aggressiv
              skatteplanering och skadlig skattekonkurrens.
            </seg>
            <seg>
              Tyvärr riskerar dock lagförslaget att få negativa konsekvenser
              som på förhand är svåra att överblicka. Det är något som också
              regeringen antyder i propositionen.
            </seg>
            <seg>
              Skattesystemet i Sverige är i många avseenden komplicerat. Konsekvensen
              av detta är att det kan leda till svårigheter för skattebetalarna
              att göra rätt för sig. I förlängningen riskerar detta att minska
              såväl förtroendet för skattesystemet som viljan att betala skatt.
            </seg>
            <seg>
              Att förenkla för skattebetalarna är därför oerhört viktigt i
              syfte att upprätthålla förtroendet. Förenkling kan exempelvis
              handla om bättre information, smidigare sätt att lämna uppgifter
              och förändring av svårtolkade regler.
            </seg>
            <seg>
              Möjligheten att få förhandsbesked är i detta avseende en viktig
              fråga. Den möjligheten är tänkt för frågor där svaret inte omedelbart
              framgår av lagtext eller praxis. Frågan om förhandsbesked är särskilt
              aktuell i frågor om prissättning, då lagrummet är begränsat och
              området därför till stor del styrs av internationella riktlinjer
              och praxis.
            </seg>
            <seg>
              Vetskapen om att förhandsbesked kan komma att lämnas ut till
              andra medlemsländers myndigheter riskerar att leda till att färre
              ansöker om förhandsbesked. Detta riskerar att försämra efterlevnaden
              av vår skattelagstiftning och minska legitimiteten för skatteregler.
            </seg>
            <seg>
              Det är därför av yttersta vikt att regeringen följer upp tillämpningen
              av lagförslaget i en konsekvensanalys. Det är även viktigt att
              förslaget inte leder till brister i rättssäkerhet. Även detta
              bör regeringen följa upp.
            </seg>
            <seg>
              Alliansen vill i sammanhanget understryka att regeringen vid
              ett flertal tillfällen lagt propositioner på riksdagens bord där
              konsekvensutredningar har haft betydande brister eller i några
              fall i praktiken saknats. Denna utveckling är ytterst oroande.
            </seg>
            <seg>
              Konsekvenserna av en betydande ökning av den administrativa bördan
              för skattebetalarna måste belysas. Om så inte sker riskeras på
              sikt skattesystemets legitimitet.
            </seg>
            <seg>
              Mot denna bakgrund är det angeläget att regeringen följer upp
              lagstiftningen och återkommer med en konsekvensanalys som innefattar
              hur rättssäkerhet och transparens upprätthålls i tillämpningen
              av lagförslaget. Regeringen bör även i konsekvensanalysen redogöra
              för i vilken omfattning lagförslaget har påverkat och kan komma
              att påverka företagens ansökningar om förhandsbesked.
            </seg>
            <seg>
              Det är otroligt konstigt att majoriteten i utskottet inte säger
              ja till reser ­ vationen. De säger själva i sitt ställningstagande
              att de utgår från att reger ­ ingen följer frågan och vid behov
              återkommer med nödvändiga åtgärder vad gäller uppföljning och
              tillämpning.
            </seg>
            <seg>
              Varför ställer ni er inte bakom reservationen? Då säkerställer
              vi att dessa viktiga frågor följs upp så att det inte blir svårare
              för våra företagare och att det sker på ett rättssäkert och transparent
              sätt.
            </seg>
            <seg>
              Min fråga till Erik med flera är: Varför ställer ni er inte bakom
              reservationen?
            </seg>
          </u>
          <note>
            Herr talman! Jag yrkar bifall till reservationen.
          </note>
          <note type="speaker">
            Anf. 62 ERIK EZELIUS (S):
          </note>
          <u xml:id="i-fbd77aca98562f36" next="cont" who="unknown">
            <seg>
              Herr talman! Vi debatterar här betänkande SkU10 Utbyte av upplysningar
              om förhandsbesked i gränsöverskridande skattefrågor och förhandsbesked
              om prissättning . Jag vill inleda med att yrka bifall till förslaget
              i betänkandet.
            </seg>
          </u>
          <note>
            Förslaget innebär att medlemsstaternas behöriga myndigheter på
            eget initiativ, det vill säga automatiskt, ska lämna upplysningar
            om förhandsbesked i gränsöverskridande skattefrågor och förhandsbesked
            om prissättning till andra EU-länders myndigheter och Europeiska
            kommissionen. Bestämmelserna föreslås träda i kraft den 1 januari
            2017.
          </note>
          <u prev="cont" who="unknown">
            <seg>
              Detta innebär en stor skillnad mot tidigare, när varje stats
              myndighet fick fråga om information och kanske inte heller alltid
              visste att de borde fråga om viss information och därför inte
              gjorde det.
            </seg>
            <seg>
              Arbetet mot skatteflykt och skatteundandragande är ett av de
              områden som har högaktualiserats, inte bara i Sverige utan inom
              hela Europa och i övriga delar av världen. Även om EU ännu inte
              är Europa påverkas också de europeiska staterna utanför EU av
              arbetet mot skatteflykt. Tidigare europeiska skatteparadis som
              Schweiz, Liechtenstein och Kanalöarna tvingas alltmer in under
              ett gemensamt tak.
            </seg>
            <seg>
              Jag vill dock särskilt lyfta fram OECD:s roll som vägröjare och
              OECD:s gemensamma arbete i frågan, BEPS, som kanske är det tydligaste
              exemplet på att politiken har tagit kommandot och tagit upp kampen
              mot de giriga krafter som under lång tid av högerkrafternas nyliberala
              hegemoni, under avsaknad av styrning och kontroll, hänsynslöst
              verkat för att undkomma och fly beskattning.
            </seg>
            <seg>
              För dessa krafter är tiden nu förbi. Politiken har tydligt aviserat
              att arbete mot skatteflykt och skatteundandragande endast kan
              ske genom samarbete och samverkan. Även Europas borgerliga ledare
              och regeringspartier är med i detta och har vaknat upp inför den
              illojala konkurrens som skatteundandragandet stöder.
            </seg>
            <seg>
              I tider då kritiska röster höjs mot det europeiska projektet
              och fler ifrågasätter nyttan av den europeiska unionen är just
              den gemensamma kampen mot skattesmitare ett förträffligt exempel
              på att framgång bara kan nås genom samordnat arbete mellan medlemsstaterna.
            </seg>
            <seg>
              Dagens betänkande är bara ett i raden av beslut inom samma område
              som passerar denna kammare. Fler förslag har vi att vänta framöver.
              Det är förslag som kommer att förstärka de demokratiska, sociala
              och solidariska sidorna av det europeiska projektet. Marknaden
              kan vara en bra dräng men är en usel herre. Konkurrens på rättfärdiga
              villkor kan vara bra för alla, men konkurrens som baseras på olika
              former av fusk gynnar ingen på lång sikt.
            </seg>
            <seg>
              Den föreslagna lagändringen möjliggör bland annat ett automatiskt
              informationsutbyte mellan medlemsstaternas behöriga myndigheter
              om förhandsbesked i gränsöverskridande skattefrågor och förhandsbesked
              om prissättning. Det automatiska utbytet medför i sin tur ökad
              transparens som bidrar till möjligheten att minska gränsöverskridande
              skatteflykt, aggressiv skatteplanering och skadlig skattekonkurrens
              inom Europeiska unio ­ nen.
            </seg>
            <seg>
              Än en gång: Att motverka skatteflykt och skatteundandragande
              är en hög politisk prioritering.
            </seg>
            <seg>
              (Applåder)
            </seg>
          </u>
          <note type="speaker">
            Anf. 63 HELENA BOUVENG (M) replik:
          </note>
          <u who="helena_bouveng_faa6e1" xml:id="i-8bb617175e70ddc0">
            <seg>
              Herr talman! Jag hade absolut inte tänkt begära replik, men sedan
              hoppade jag till lite grann vid vissa påståenden från Erik Ezelius.
              Om jag inte hörde helt fel anklagade Erik Ezelius högerliberala
              krafter för att hänsynslöst skatteplanera och sa att borgerligheten
              i Sverige nu äntligen har lagt sig på ungefär samma sida som den
              socialdemokratiska regeringen.
            </seg>
            <seg>
              Mig veterligen var dåvarande finansminister Anders Borg med i
              hela detta arbete inom OECD med BEPS och var mycket tydlig med
              att vi inte tycker om aggressiv skatteplanering och att skattefusk
              måste förhindras. På vilket sätt menar Erik Ezelius att vi nu
              plötsligt har anslutit oss till er? Är det inte trots allt så,
              om vi ska vara helt ärliga, att oavsett politisk färg tycker vi
              inte om skatteflykt?
            </seg>
          </u>
          <note type="speaker">
            Anf. 64 ERIK EZELIUS (S) replik:
          </note>
          <u xml:id="i-952a84df876b7f1d" who="unknown">
            <seg>
              Herr talman! Jag tackar Helena Bouveng för att hon begärde replik
              så att jag får möjlighet att ställa lite frågor tillbaka.
            </seg>
            <seg>
              Det är ganska tydligt att de borgerliga partierna av sina retorikmakare
              och taktikuppläggare har fått två talepunkter att hålla sig till
              när det kommer en proposition från regeringen. Den första är att
              man säger att det är dåligt förberett och den andra är att man
              begär konsekvensanalys – helst inom så kort tid att en sådan inte
              är möjlig att genomföra och man då kan KU-anmäla ministern för
              riksdagstrots.
            </seg>
            <seg>
              Jag ställer mig frågande. Har opposit ionen ens läst propositionen?
              I propositionen står det: Regeringen föreslår därför att en ny
              bestämmelse bör införas i lagen om administrativt samarbete i
              vilken anges vilka upplysningar som inte ska lämnas till kommissionen.
              De upplysningar som kommissionen tar emot ska inte användas i
              några andra syften än för att övervaka tillämpningen av direktivet.
            </seg>
            <seg>
              I ett annat avsnitt står det: Enligt regeringen framgår det tydligt
              av DAC 3 att avsikten är att endast upplysningar i sammanfattningen
              kan undantas från det automatiska informationsutbytet om utbytet
              skulle leda till att affärshemligheter eller dylikt röjs. Regeringen
              föreslår därför att en bestämmelse bör införas i vilken anges
              att Skatteverket inte ska lämna upplysningar om sammanfattningar
              och förhandsbesked om detta skulle leda till att en affärshemlighet
              eller dylikt röjs.
            </seg>
            <seg>
              Är det inte tydligt att regeringen tar de farhågor som oppositionen
              för fram i beaktande? Likaså omnämner man också från regeringens
              sida i propositionen att det kan bli så att färre ansöker om förhandsbesked
              om den nya bestämmelsen införs.
            </seg>
            <seg>
              Min motfråga till Moderaterna och oppositionen är: Var klämmer
              skon? Är inte Moderaterna för arbetet mot skatteflykt och skatteundandragande?
            </seg>
          </u>
          <note type="speaker">
            Anf. 65 HELENA BOUVENG (M) replik:
          </note>
          <u who="helena_bouveng_faa6e1" xml:id="i-2d436fbe5ec32ed4">
            <seg>
              Herr talman! Jag tror att jag var ganska tydlig när jag sa att
              jag tycker att propositionen är väl avvägd. Ändå kan man läsa
              i propositionen att det finns lite orosmoln gällande att det här
              de facto kan leda till att det blir färre förhandsbesked och att
              rättssäkerheten kan äventyras. Det tycker jag är ganska viktigt.
              Om man inför en ny lagstiftning ska man också kunna följa upp
              och fundera över hur vi kan göra för att behålla antalet förhandsbesked
              så att rättssäkerheten bibehålls och företagshemligheter faktiskt
              inte röjs. Det tycker jag är en ganska rimlig ståndpunkt.
            </seg>
            <seg>
              När det gäller denna internationella beskattningsprocess som
              vi ingår i tror jag att Erik Ezelius håller med mig om att det
              är otroligt komplicerade och otroligt tekniska saker som vi ska
              gå igenom. Flera gånger i skatteutskottet när vi har haft regeringen
              där för överläggningar har tjänstemän fått gå ut för att ta reda
              på saker utifrån de frågor som jag har ställt. Jag känner en oro.
              Jag har ont i magen på grund av detta rasande tempo. Jag är ganska
              övertygad om att även Finansdepartementet har svårt att hänga
              med i de här svängarna. Vi får inte riktigt den tid vi behöver
              och vet inte riktigt vilka konsekvenser som det de facto blir.
            </seg>
            <seg>
              Jag tycker att vi kan vara eniga om att vi måste sakta ned tempot,
              och vi måste möjliggöra både för riksdag och regering att kunna
              säkerställa att vi vet vilka beslut vi faktiskt tar.
            </seg>
          </u>
          <note type="speaker">
            Anf. 66 ERIK EZELIUS (S) replik:
          </note>
          <u xml:id="i-47acfbc9c238646e" next="cont" who="unknown">
            <seg>
              Herr talman! Helena Bouveng och jag är överens. Detta arbete
              som nu sker mot skatteflykt och skatteundandragande har ett väldigt
              snabbt tempo. Jag tycker att det är glädjande att vi har en finansminister
              som kommer att markera mot övriga krafter inom EU gällande att
              man ska ta ett steg tillbaka och låta parlamenten få sin frist
              när de ska subpröva olika ärenden.
            </seg>
            <seg>
              Vi kommer ändå tillbaka till det här med konsekvensanalys. Nyligen
              krävdes en konsekvensanalys från borgerligt håll samma år som
              ett förslag skulle genomföras. Lek med tanken att vi socialdemokrater
              under opposi ­ tionsåren vid varje jobbskatteavdrag skulle ha
              krävt en konsekvensanalys av hur till exempel pensionärer skulle
              drabbas eller med hur lite de jobb ­ sökande ökade i antal samma
              år. Vad hade då den sittande regeringen sagt? Förmodligen hade
              man med starka ord klagat över vilken ansvarslös politik oppositionen
              förde.
            </seg>
            <seg>
              Det vore bra om den borgerliga oppositionen samlade ihop sig
              till något annat än talepunkterna dåligt berett och omedelbar
              konsekvensanalys.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 7 december.)
          </note>
          <note>
            § 8 Ömsesidigt bistånd med indrivning av vissa administrativa
            sanktionsavgifter
          </note>
          <note>
            Skatteutskottets betänkande 2016/17:SkU12
          </note>
          <u prev="cont" who="unknown">
            <seg>
              Ömsesidigt bistånd med indrivning av vissa administrativa sanktionsavgifter
              (prop. 2016/17:26)
            </seg>
            <seg>
              2016/17:55 Åldersgräns för kosmetiska solarier
            </seg>
            <seg>
              EU-dokument
            </seg>
            <seg>
              2016/17:170 Turkiska statens förhållningssätt till folkmordet
              seyfo
            </seg>
            <seg>
              till utrikesminister Margot Wallström (S)
            </seg>
            <seg>
              2016/17:171 Bistånd till de folkmordsdrabbade folken i Irak
            </seg>
            <seg>
              2016/17:172 Tillståndsprocessen för småskalig vattenkraft
            </seg>
            <seg>
              till miljöminister Karolina Skog (MP)
            </seg>
            <seg>
              2016/17:173 Statliga servicekontor
            </seg>
            <seg>
              till statsrådet Ardalan Shekarabi (S)
            </seg>
            <seg>
              2016/17:176 Förbifart Söderköping
            </seg>
            <seg>
              2016/17:420 Kampen mot hiv/aids
            </seg>
            <seg>
              2016/17:421 Lagföring av utländska chaufförer
            </seg>
            <seg>
              2016/17:422 Betalningen av trängselavgifterna
            </seg>
            <seg>
              2016/17:423 Förseningsavgiften på trängselskatten
            </seg>
            <seg>
              2016/17:424 Förslaget om en reviderad plan för ERTMS
            </seg>
            <seg>
              2016/17:425 Möjligheten att flytta elever som mobbar
            </seg>
            <seg>
              till utbildningsminister Gustav Fridolin (MP)
            </seg>
            <seg>
              2016/17:426 Miljöpåverkan av läkemedelsanvändningen
            </seg>
            <seg>
              2016/17:427 Moms på e-böcker
            </seg>
            <seg>
              2016/17:428 Glappet mellan ersättningsformer
            </seg>
            <seg>
              2016/17:432 Kvinnorna i välfärden
            </seg>
            <seg>
              till statsrådet Ardalan Shekarabi (S)
            </seg>
            <seg>
              2016/17:433 Nya siffror från Migrationsverket
            </seg>
            <seg>
              2016/17:434 Självkörande bilar
            </seg>
            <seg>
              2016/17:436 Psykisk ohälsa bland kvinnor
            </seg>
            <seg>
              2016/17:437 Det svensk-afghanska återtagandeavtalet
            </seg>
            <seg>
              2016/17:442 En fungerande post- och paketmarknad
            </seg>
            <seg>
              2016/17:443 Palestinsk propaganda
            </seg>
            <seg>
              Skriftligt svar på följande fråga hade kommit in:
            </seg>
            <seg>
              Anf. 2 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 3 SOFIA FÖLSTER (M) replik
            </seg>
            <seg>
              Anf. 4 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 5 SOFIA FÖLSTER (M) replik
            </seg>
            <seg>
              Anf. 6 LISE NORDIN (MP) replik
            </seg>
            <seg>
              Anf. 7 SOFIA FÖLSTER (M) replik
            </seg>
            <seg>
              Anf. 9 SOFIA FÖLSTER (M) replik
            </seg>
            <seg>
              Anf. 10 BIRGER LAHTI (V) replik
            </seg>
            <seg>
              Anf. 11 SOFIA FÖLSTER (M) replik
            </seg>
            <seg>
              Anf. 13 SOFIA FÖLSTER (M) replik
            </seg>
            <seg>
              Anf. 16 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 18 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 20 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 22 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 24 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 25 LISE NORDIN (MP) replik
            </seg>
            <seg>
              Anf. 26 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 30 LISE NORDIN (MP) replik
            </seg>
            <seg>
              Anf. 33 LISE NORDIN (MP) replik
            </seg>
            <seg>
              Anf. 34 BIRGER LAHTI (V) replik
            </seg>
            <seg>
              Anf. 35 LISE NORDIN (MP) replik
            </seg>
            <seg>
              Anf. 37 SOFIA FÖLSTER (M) replik
            </seg>
            <seg>
              Anf. 39 SOFIA FÖLSTER (M) replik
            </seg>
            <seg>
              Anf. 40 BIRGER LAHTI (V) replik
            </seg>
            <seg>
              Anf. 45 MARIA WEIMER (L) replik
            </seg>
            <seg>
              Anf. 48 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 50 MATTIAS BÄCKSTRÖM JOHANSSON (SD) replik
            </seg>
            <seg>
              Anf. 56 LISE NORDIN (MP)
            </seg>
            <seg>
              Anf. 60 LISE NORDIN (MP) replik
            </seg>
            <seg>
              Anf. 65 HELENA BOUVENG (M) replik
            </seg>
          </u>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 7 december.)
          </note>
          <note>
            § 9 Tydligare tillståndsgivning enligt lotterilagen
          </note>
          <note>
            Kulturutskottets betänkande 2016/17:KrU2
          </note>
          <note>
            Tydligare tillståndsgivning enligt lotterilagen (prop. 2016/17:8)
          </note>
          <note>
            föredrogs.
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 7 december.)
          </note>
          <note>
            § 10 Bordläggning och beslut om förlängd motionstid
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2016/17:47 Dokumentation vid internprissättning och land-för-land-rapportering
            på skatt
          </note>
          <note>
            2016/17:48 Vissa ändringar vad gäller automatiskt utbyte av upplysningar
            om finansiella konton
          </note>
          <note>
            Kammaren biföll talmannens förslag att motionstiden för ovanstående
            propositioner skulle förlängas till och med fredagen den 13 januari
            2017 .
          </note>
          <note>
            KOM(2016) 761 Förslag till Europaparlamentets och rådets direktiv
            om ändring av direktiv 2012/27/EU om energieffektivitet
          </note>
          <note>
            KOM(2016) 765 Förslag till Europaparlamentets och rådets direktiv
            om ändring av direktiv 2010/31/EU om byggnaders energiprestanda
          </note>
          <note>
            Motioner
          </note>
          <note>
            med anledning av prop. 2016/17:41 Maskeringsförbud vid idrottsarrangemang
          </note>
          <note>
            2016/17:3543 av Linda Snecker m.fl. (V)
          </note>
          <note>
            2016/17:3544 av Johan Hedin (C)
          </note>
          <note>
            2016/17:3545 av Adam Marttinen och Kent Ekeroth (SD)
          </note>
          <note>
            2016/17:3546 av Roger Haddad m.fl. (L)
          </note>
          <note>
            2016/17:3547 av Beatrice Ask m.fl. (M)
          </note>
          <note>
            med anledning av prop. 2016/17:43 En ny hälso- och sjukvårdslag
          </note>
          <note>
            2016/17:3539 av Karin Rågsjö m.fl. (V)
          </note>
          <note>
            med anledning av skr. 2016/17:42 Riksrevisionens rapport om informa
            ­ tionssäkerhetsarbete på nio myndigheter
          </note>
          <note>
            2016/17:3542 av Mikael Jansson m.fl. (SD)
          </note>
          <note>
            § 11 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 2 december
          </note>
          <note>
            av Robert Hannah (L)
          </note>
          <note>
            den 5 december
          </note>
          <note>
            av Robert Hannah (L)
          </note>
          <note>
            till statsrådet Isabella Lövin (MP)
          </note>
          <note>
            av Sten Bergheden (M)
          </note>
          <note>
            av Jan R Andersson (M)
          </note>
          <note>
            2016/17:174 Barnidrottsombudsman
          </note>
          <note>
            av Saila Quicklund (M)
          </note>
          <note>
            till statsrådet Gabriel Wikström (S)
          </note>
          <note>
            2016/17:175 Rätten till familjeåterförening
          </note>
          <note>
            av Christina Höj Larsen (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Staffan Danielsson (C)
          </note>
          <note>
            till statsrådet Anna Johansson (S)
          </note>
          <note>
            § 12 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 5 december
          </note>
          <note>
            2016/17:419 Återbetalning av fordonsskatt
          </note>
          <note>
            av Erik Bengtzboe (M)
          </note>
          <note>
            till finansminister Magdalena Andersson (S)
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            av Sten Bergheden (M)
          </note>
          <note>
            till statsrådet Anders Ygeman (S)
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            av Nina Lundström (L)
          </note>
          <note>
            till statsrådet Anna Johansson (S)
          </note>
          <note>
            av Lars-Arne Staxäng (M)
          </note>
          <note>
            av Kristina Yngwe (C)
          </note>
          <note>
            till statsrådet Gabriel Wikström (S)
          </note>
          <note>
            av Jörgen Warborn (M)
          </note>
          <note>
            till finansminister Magdalena Andersson (S)
          </note>
          <note>
            av Johanna Jönsson (C)
          </note>
          <note>
            till arbetsmarknads- och etableringsminister Ylva Johansson (S)
          </note>
          <note>
            2016/17:429 Förenklingar i plan- och bygglagen
          </note>
          <note>
            av Tina Ghasemi (M)
          </note>
          <note>
            till statsrådet Peter Eriksson (MP)
          </note>
          <note>
            2016/17:430 Slopad mängdrabatt vid upprepade återfall i brott
          </note>
          <note>
            av Lars Hjälmered (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:431 Försenade EU-ersättningar
          </note>
          <note>
            av Anders Forsberg (SD)
          </note>
          <note>
            till statsrådet Sven-Erik Bucht (S)
          </note>
          <note>
            av Tina Ghasemi (M)
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Lars Hjälmered (M)
          </note>
          <note>
            till statsrådet Anna Johansson (S)
          </note>
          <note>
            2016/17:435 Utvisningar av arbetskraftsinvandrare
          </note>
          <note>
            av Boriana Åberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            av Tina Ghasemi (M)
          </note>
          <note>
            till socialförsäkringsminister Annika Strandhäll (S)
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2016/17:438 Banarbete Helsingfors–Oslo
          </note>
          <note>
            av Lars Mejern Larsson (S)
          </note>
          <note>
            till statsrådet Anna Johansson (S)
          </note>
          <note>
            2016/17:439 Ersättningsnivån vid naturvårdsinskränkning i fjällnära
            skog
          </note>
          <note>
            av Saila Quicklund (M)
          </note>
          <note>
            till statsrådet Sven-Erik Bucht (S)
          </note>
          <note>
            2016/17:440 Lantmäteriets handläggningstider
          </note>
          <note>
            av Anders Forsberg (SD)
          </note>
          <note>
            till statsrådet Peter Eriksson (MP)
          </note>
          <note>
            2016/17:441 Veterancentrum
          </note>
          <note>
            av Lena Asplund (M)
          </note>
          <note>
            till försvarsminister Peter Hultqvist (S)
          </note>
          <note>
            av Anders Åkesson (C)
          </note>
          <note>
            till statsrådet Peter Eriksson (MP)
          </note>
          <note>
            av Tuve Skånberg (KD)
          </note>
          <note>
            till statsrådet Isabella Lövin (MP)
          </note>
          <note>
            § 13 Anmälan om skriftligt svar på fråga
          </note>
          <note>
            den 2 december
          </note>
          <note>
            2016/17:354 Hållbarhetsmålen och biståndsstrategierna
          </note>
          <note>
            av Sofia Arkelsten (M)
          </note>
          <note>
            till statsrådet Isabella Lövin (MP)
          </note>
          <note>
            § 14 Kammaren åtskildes kl. 15.39.
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 6 anf.
            50 (delvis) och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            / Olof Pilo
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Anmälan om återtagande av plats i riksdagen
          </note>
          <note>
            § 3 Meddelande om frågestund
          </note>
          <note>
            § 4 Anmälan om fördröjda svar på interpellationer
          </note>
          <note>
            § 5 Ärenden för bordläggning
          </note>
          <note>
            § 6 Energi
          </note>
          <note>
            Näringsutskottets betänkande 2016/17:NU3
          </note>
          <note>
            Anf. 1 SOFIA FÖLSTER (M)
          </note>
          <note>
            Anf. 8 LISE NORDIN (MP) replik
          </note>
          <note>
            Anf. 12 BIRGER LAHTI (V) replik
          </note>
          <note>
            Anf. 14 MATTIAS BÄCKSTRÖM JOHANSSON (SD)
          </note>
          <note>
            Anf. 15 RICKARD NORDIN (C) replik
          </note>
          <note>
            Anf. 17 RICKARD NORDIN (C) replik
          </note>
          <note>
            Anf. 19 ÅSA WESTLUND (S) replik
          </note>
          <note>
            Anf. 21 ÅSA WESTLUND (S) replik
          </note>
          <note>
            Anf. 23 LISE NORDIN (MP) replik
          </note>
          <note>
            Anf. 27 RICKARD NORDIN (C)
          </note>
          <note>
            Anf. 28 LISE NORDIN (MP) replik
          </note>
          <note>
            Anf. 29 RICKARD NORDIN (C) replik
          </note>
          <note>
            Anf. 31 RICKARD NORDIN (C) replik
          </note>
          <note>
            Anf. 32 BIRGER LAHTI (V)
          </note>
          <note>
            Anf. 36 BIRGER LAHTI (V) replik
          </note>
          <note>
            Anf. 38 BIRGER LAHTI (V) replik
          </note>
          <note>
            Anf. 41 MARIA WEIMER (L)
          </note>
          <note>
            Anf. 42 ÅSA WESTLUND (S) replik
          </note>
          <note>
            Anf. 43 MARIA WEIMER (L) replik
          </note>
          <note>
            Anf. 44 ÅSA WESTLUND (S) replik
          </note>
          <note>
            Anf. 46 PENILLA GUNTHER (KD)
          </note>
          <note>
            Anf. 47 ÅSA WESTLUND (S)
          </note>
          <note>
            Anf. 49 ÅSA WESTLUND (S) replik
          </note>
          <note>
            Anf. 51 ÅSA WESTLUND (S) replik
          </note>
          <note>
            Anf. 52 RICKARD NORDIN (C) replik
          </note>
          <note>
            Anf. 53 ÅSA WESTLUND (S) replik
          </note>
          <note>
            Anf. 54 RICKARD NORDIN (C) replik
          </note>
          <note>
            Anf. 55 ÅSA WESTLUND (S) replik
          </note>
          <note>
            Anf. 57 RICKARD NORDIN (C) replik
          </note>
          <note>
            Anf. 58 LISE NORDIN (MP) replik
          </note>
          <note>
            Anf. 59 RICKARD NORDIN (C) replik
          </note>
          <note>
            (Beslut skulle fattas den 7 december.)
          </note>
          <note>
            § 7 Utbyte av upplysningar om förhandsbesked i gränsöverskridande
            skattefrågor och förhandsbesked om prissättning
          </note>
          <note>
            Skatteutskottets betänkande 2016/17:SkU10
          </note>
          <note>
            Anf. 61 HELENA BOUVENG (M)
          </note>
          <note>
            Anf. 62 ERIK EZELIUS (S)
          </note>
          <note>
            Anf. 63 HELENA BOUVENG (M) replik
          </note>
          <note>
            Anf. 64 ERIK EZELIUS (S) replik
          </note>
          <note>
            Anf. 66 ERIK EZELIUS (S) replik
          </note>
          <note>
            (Beslut skulle fattas den 7 december.)
          </note>
          <note>
            § 8 Ömsesidigt bistånd med indrivning av vissa administrativa
            sanktionsavgifter
          </note>
          <note>
            Skatteutskottets betänkande 2016/17:SkU12
          </note>
          <note>
            (Beslut skulle fattas den 7 december.)
          </note>
          <note>
            § 9 Tydligare tillståndsgivning enligt lotterilagen
          </note>
          <note>
            Kulturutskottets betänkande 2016/17:KrU2
          </note>
          <note>
            (Beslut skulle fattas den 7 december.)
          </note>
          <note>
            § 10 Bordläggning och beslut om förlängd motionstid
          </note>
          <note>
            § 11 Anmälan om interpellationer
          </note>
          <note>
            § 12 Anmälan om frågor för skriftliga svar
          </note>
          <note>
            § 13 Anmälan om skriftligt svar på fråga
          </note>
          <note>
            § 14 Kammaren åtskildes kl. 15.39.
          </note>
          <note>
            Tryck: Elanders, Vällingby 2017
          </note>
        </div>
      </body>
    </text>
  </TEI>
</teiCorpus>
