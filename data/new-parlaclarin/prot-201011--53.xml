<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--53</head>
          <docDate when="2010-01-01">2010-01-01</docDate>
        </div>
      </front>
      <body>
        <div>
          <note xml:id="i-a776de8db2c9891f-0">
            ﻿
          </note>
          <note xml:id="i-b072eed42aa9f86c-0">
            Riksdagens protokoll
          </note>
          <note xml:id="i-01fe7a4153454879-0">
            2010/11:53
          </note>
          <note xml:id="i-26aa227cd6b8c72a-0">
            Torsdagen den 3 februari
          </note>
          <note xml:id="i-51d7de61b178db01-0">
            Kl. 12:00 - 15:02
          </note>
          <note xml:id="i-f0a9446f933bcd47-0">
            1 § Justering av protokoll
          </note>
          <note xml:id="i-b663a38cabf63684-0">
            Justerades protokollet för den 28 januari.
          </note>
          <note xml:id="i-71b129677a329b8c-0">
            2 § Svar på interpellation 2010/11:151 om vårdnadsbidraget
          </note>
          <note type="speaker" xml:id="i-2f3d70a4ff0f84c4-0">
            Anf. 1 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-54b994d81a8c9b02-0">
            <seg xml:id="i-1d4ad5d7e218b380-0">
              Herr talman! Wiwi-Anne Johansson har frågat mig vilka åtgärder
              jag avser att vidta för att uttaget av vårdnadsbidrag ska bli
              jämställt mellan män och kvinnor samt vilka åtgärder jag avser
              att vidta för att vårdnadsbidraget inte ska påverka tillgången
              till förskolor.
            </seg>
            <seg xml:id="i-a3a3dafab53a7c5f-0">
              Den ekonomiska familjepolitiken ska bidra till ökad valfrihet
              och stärkt makt över den egna livssituationen för alla barnfamiljer.
              Syftet med vårdnadsbidraget är att skapa ökad valfrihet för föräldrar
              som önskar mer tid med sina små barn. Det är en reform med ett
              tydligt barn- och valfrihetsperspektiv. Föräldrarna är de som
              har huvudansvaret för barnets välbefinnande och som ska se till
              barnets bästa. Statens roll i sammanhanget är att stödja föräldrarna
              i deras val.
            </seg>
            <seg xml:id="i-e8e12044b50a0534-0">
              Regeringen vill att familjepolitiken ska underlätta för föräldrar
              att kombinera yrkesliv med familjeliv, genom förbättrade möjligheter
              för båda föräldrarna att delta i arbetslivet och ta hand om barnen
              när de är små. Lagen om kommunalt vårdnadsbidrag ger män och kvinnor
              lika rätt att använda bidraget. Vårdnadsbidraget ökar valmöjligheterna
              och gör det möjligt för fler att anpassa arbetstiden och föräldraledighetens
              längd utifrån barnets behov och föräldrarnas egna önskemål. Förutsättningarna
              för män och kvinnor att dela mer lika på tiden hemma med de små
              barnen har också förbättrats genom införandet av jämställdhetsbonusen.
            </seg>
            <seg xml:id="i-9afa384f7e075db1-0">
              Det är vår utgångspunkt att omsorg ska organiseras utifrån barnets
              bästa inte utifrån kommunens eller olika myndigheters behov och
              önskemål. Barn är olika och behöver olika former av omsorg, i
              synnerhet när de är små.
            </seg>
            <seg xml:id="i-0f8140dd6b2ae2a8-0">
              Tillgången till förskolor begränsas inte av hur många föräldrar
              som önskar använda sig av vårdnadsbidrag. Det är valfriheten som
              styr. Om föräldrar önskar förskoleplats ska de erbjudas sådan.
              Och i de kommuner som har valt att införa vårdnadsbidrag kan föräldrarna
              använda sig av detta alternativ när barnet är mellan ett och tre
              år. Kommunerna är enligt lag skyldiga att tillhandahålla plats
              i förskoleverksamhet i den omfattning det behövs med hänsyn till
              föräldrarnas förvärvsarbete eller studier eller barnets eget behov.
              Även barn till arbetslösa och föräldralediga har rätt till förskoleverksamhet.
              Dessutom skedde en utökning av allmän förskola till att även omfatta
              treåringar från och med den 1 juli 2010. Därmed har föräldrar
              möjlighet att välja en högkvalitativ förskola på hel- eller deltid.
              Det senare alternativet kan kombineras med ett reducerat vårdnadsbidrag
              om kommunen valt att införa ett sådant.
            </seg>
          </u>
          <note type="speaker" xml:id="i-39fa25f4890de382-0">
            Anf. 2 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-a28e41edd792b13f-0">
            <seg xml:id="i-4275382aa204cef5-0">
              Herr talman! Tack för att socialministern har försökt svara på
              mina två frågor. För svaret på den första frågan vilka åtgärder
              ministern avser att vidta för att uttaget av vårdnadsbidrag ska
              bli jämställt mellan kvinnor och män blir det tyvärr noll poäng.
              Socialministern har helt enkelt valt att inte svara på den frågan,
              eller också kunde han inte svaret. Min tolkning är förstås att
              det är både och, det vill säga socialministern har inget svar
              på frågan och vill därför inte svara på den.
            </seg>
            <seg xml:id="i-ea9dfabc844294ea-0">
              Jag får utgå från det svar som han har gett en kollega i en tidigare
              debatt om vårdnadsbidraget. Jag citerar socialministerns svar
              i den debatten; den var för ganska precis tre år sedan. I detta
              sammanhang är det också viktigt att understryka att vårdnadsbidraget
              inte är en reform med fokus på jämställdhet utan med fokus på
              att stärka barnperspektivet.
            </seg>
            <seg xml:id="i-6cf033350cb652cc-0">
              Vårdnadsbidraget är naturligtvis inte en jämställdhetsreform
              utan det rakt motsatta. Det strider mot två av regeringens egna
              jämställdhetspolitiska mål. Det ena är ekonomisk jämställdhet.
              Kvinnor och män ska ha samma möjligheter och villkor när det gäller
              utbildning och betalt arbete som ger ekonomisk självständighet
              livet ut. Det andra är en jämn fördelning av det obetalda hem-
              och omsorgsarbetet. Kvinnor och män ska ta samma ansvar för hemarbetet
              och ha möjlighet att ge och få omsorg på lika villkor.
            </seg>
            <seg xml:id="i-c80760ab929fa6d3-0">
              Vårdnadsbidraget tas till 90,8 procent ut av kvinnor enligt ny
              statistik från Statistiska centralbyrån. Med vårdnadsbidraget
              motarbetar regeringen i själva verket sina egna mål om jämställdhet.
              Som socialminister Göran Hägglund säger är det inte en reform
              för ökad jämställdhet. Det har vi förstått. Det är, som jag sade
              nyss, det rakt motsatta.
            </seg>
            <seg xml:id="i-466dc83206f90bdd-0">
              Svaret att regeringen har infört jämställdhetsbonus, som väldigt
              få begriper sig på och väldigt få därför tar ut, är ju inte ett
              svar på min fråga om socialministern tänker göra något för att
              få ett mer jämställt uttag av vårdnadsbidraget. Är det inte längre
              ett av regeringens två jämställdhetsmål som jag tidigare nämnde?
            </seg>
            <seg xml:id="i-0cef07c188bce59a-0">
              Såvitt jag vet har två förskolor på Järvafältet i Helsingfors
              tvingats stänga sedan underlaget av barn till förskolan minskat
              i takt med att kvinnor mestadels kvinnor som kommer från andra
              länder och som står mycket långt från arbetsmarknaden väljer att
              ta ut vårdnadsbidrag eftersom de inte har något jobb och inte
              verkar få det i högerns Sverige. Min andra fråga gällde om Göran
              Hägglund kommer att göra något för att vårdnadsbidraget inte ska
              påverka tillgången till förskolor.
            </seg>
            <seg xml:id="i-7a104984ef4d9884-0">
              Svaret från ministern är att valfriheten styr och att alla som
              vill ha förskoleplats har rätt att få det. Om fler barn hålls
              hemma kan ju underlaget minska i vissa stadsdelar, som på Järvafältet,
              och om det blir mindre pengar till att fixa förskolor med bra
              pedagogisk verksamhet påverkas tillgången till förskolor. Jag
              vill ge ministern ett halvt rätt för att han ändå har försökt
              svara på min fråga.
            </seg>
            <seg xml:id="i-945d322eadf95386-0">
              Herr talman! Eftersom ministern blev svaret skyldig på fråga
              ett undrar jag igen om och i så fall hur Göran Hägglund ska göra
              för att uttaget av vårdnadsbidraget ska kunna bli mer jämställt
              eller om han vill motarbeta regeringens egna mål om jämställdhet.
            </seg>
          </u>
          <note type="speaker" xml:id="i-b650eb4ca55de006-0">
            Anf. 3 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-54b994d81a8c9b02-1">
            <seg xml:id="i-ca0a6ba97174a29a-0">
              Herr talman! Den här debatten har alla förutsättningar att belysa
              olika perspektiv i politiken. Den delen av mitt anförande tror
              jag att Wiwi-Anne Johansson är beredd att skriva under på.
            </seg>
            <seg xml:id="i-342c051b3a285bd0-0">
              Vi ser lite olika på människors förmåga att ta egna beslut. Wiwi-Anne
              Johansson representerar ett parti som tror sig veta bättre än
              människorna själva när det gäller hur de ska leva sina liv, och
              som gärna vill använda sin roll som politiker till att regissera
              människors liv, ja kanske till och med leva livet åt dem. Jag
              vill i stället skapa utrymme för människor att själva bestämma
              utifrån egna önskemål.
            </seg>
            <seg xml:id="i-ff5274f7e2cc8312-0">
              Jag ska återge ett par avsnitt ur interpellationen. Man säger
              att skattepengar används till att hålla barn borta från förskolan.
              Det är ett synsätt som är mig oerhört främmande. Det bygger på
              föreställningen att vi politiker vet bättre än föräldrarna och
              att barnen i någon mening tillhör politiken eller samhället i
              stället för att vara ett ansvar för föräldrarna. Föräldrar vet
              i regel vad som är bäst för barnen och de ska ha makt att besluta.
            </seg>
            <seg xml:id="i-187c94b3e443b93c-0">
              När vänsterpartisten Wiwi-Anne Johansson i interpellationen skriver
              att två förskolor i Helsingforssområdet tvingats stänga till följd
              av vårdnadsbidraget är naturligtvis den enkla frågan: Finns förskolan
              till för barnen eller finns barnen till för förskolan? Mitt svar
              är att förskolan finns till för barnen. Det ska finnas förskola
              med hög kvalitet till alla föräldrar och barn som efterfrågar
              det. Vi har till och med en lag som ger människor rätt till förskola.
            </seg>
            <seg xml:id="i-3042f1214886eee3-0">
              Om ett antal föräldrar väljer något annat än förskola har de
              i mitt Sverige rätt till ersättning för det.
            </seg>
            <seg xml:id="i-9ede9d91db006429-0">
              Det måste finnas ett mått av rättvisa mellan olika familjer utifrån
              deras egna val. Om ett antal föräldrar då väljer att inte använda
              förskolan och det blir en mindre efterfrågan kan det vara så att
              förskolor läggs ned för att människor väljer annorlunda. Detta
              är naturligt utifrån synsättet att förskolorna finns till för
              barnen. Det är inte så att barnen finns till för förskolan.
            </seg>
            <seg xml:id="i-9ec87a237481f2e5-0">
              Wiwi-Anne Johansson skriver i sin interpellation att man ska
              ifrågasätta vissa kommuners beslut om att införa vårdnadsbidrag
              med tanke på att det är så få föräldrar som har använt vårdnadsbidraget.
            </seg>
            <seg xml:id="i-c09d60d29bcd90ca-0">
              Skulle det vara okej om fler använde det? Skulle Wiwi-Anne Johansson
              då genast göra vågen och säga att detta var den mest begåvade
              reform som vi har sett? Nej, Wiwi-Anne Johansson ogillar människors
              egna val och vill bestämma å människors vägnar. Det är alltså
              inte så att antalet personer är avgörande. Det är det inte för
              min del heller. För min del syftar hela reformen till att lägga
              mer beslutandemakt hos föräldrarna själva, de som känner barnen
              bäst. Det är faktiskt föräldrarna och inte kommunalrådet eller
              ens socialministern som känner varje enskilt barn bäst, och det
              beslutet ska ligga hos föräldrarna. Därav följer också svaret
              på den första frågan som jag ger i interpellationssvaret, nämligen
              att om man lägger makt hos föräldrarna är det hos föräldrarna
              som makten ska ligga. De bestämmer själva.
            </seg>
            <seg xml:id="i-20070aa16e5e4cf9-0">
              Vi har problem med jämställdheten i samhället, att män och kvinnor
              värderas olika på arbetsmarknaden och i samhället i stort, kan
              man säga. Det är klart att vårdnadsbidraget inte är en reform
              som kommer att korrigera allt detta. Vi behöver andra åtgärder,
              och då är jämställdhetsbonusen en sådan sak som gör att också
              män långsiktigt kommer att ta ett större ansvar för sina barn,
              och det tror jag är bra för samhället.
            </seg>
          </u>
          <note type="speaker" xml:id="i-61fa4cdc9dfd6d99-0">
            Anf. 4 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-a28e41edd792b13f-1">
            <seg xml:id="i-f37a883b8fa3b2d2-0">
              Herr talman! Jag kan försäkra Göran Hägglund att vi vänsterpartister
              inte försöker leva livet åt andra. Jag vet inte hur det skulle
              se ut. Däremot tycker vi att barn och alla i Sverige är ett gemensamt
              ansvar. Därför vill vi ha en gemensam välfärd som också är en
              jämställd välfärd.
            </seg>
            <seg xml:id="i-d40b85bb9f7119cf-0">
              Jag hör att jämställdhetsperspektivet när det gäller vårdnadsbidrag
              inte finns. Och det motverkar som sagt regeringens egna mål.
            </seg>
            <seg xml:id="i-dc1299a99269738b-0">
              När vi ser att långtidsarbetslösa och invandrade kvinnor är klart
              överrepresenterade när det gäller att använda sig av vårdnadsbidrag
              undrar jag om inte socialministern ser några som helst problem
              med det. Man kan säga att problemet inte är så stort eftersom
              det enligt den senaste statistiken från SCB inte är fler än 1,8
              procent av föräldrar till barn upp till tre år som använder sig
              av vårdnadsbidraget. Men av dem som gör det är över 90 procent
              kvinnor. Och invandrade kvinnor är procentuellt klart överrepresenterade.
            </seg>
            <seg xml:id="i-a4c342a2d7efc912-0">
              Ett antal remissinstanser var mycket kritiska bland annat på
              den punkten, och flera undersökningar visar att antalet ansökningar
              om vårdnadsbidrag direkt kan kopplas till föräldrarnas socioekonomiska
              status, det vill säga om man har ett jobb eller inte, om man står
              långt från arbetsmarknaden eller inte.
            </seg>
            <seg xml:id="i-601f8d623f1ed99b-0">
              Är det inte ett problem för regeringens jämställdhetsarbete med
              ett bidrag? Bidrag tycker ni annars så illa om. Men ni har inte
              någon som helst tanke på att det ska kunna användas på ett jämställt
              sätt mellan män och kvinnor. Är det inte ett problem att barn
              till föräldrar som inte talar svenska kanske inte kommer i kontakt
              med svenska språket förrän de är över tre år?
            </seg>
            <seg xml:id="i-504dfd649850c825-0">
              Socialminister Göran Hägglund har i samma interpellationsdebatt
              som jag citerade från tidigare sagt: Regeringen avser att följa
              utvecklingen ur både ett barn- och ett jämställdhetsperspektiv.
            </seg>
            <seg xml:id="i-99504319cfb99617-0">
              Det var alltså tre år sedan.
            </seg>
            <seg xml:id="i-208866a130db54b4-0">
              Då undrar jag förstås hur det går med dessa uppföljningar. Hur
              bra är vårdnadsbidraget för kvinnor och män ur ett jämställdhetsperspektiv,
              och hur bra är vårdnadsbidraget ur ett barnperspektiv?
            </seg>
          </u>
          <note type="speaker" xml:id="i-93516faf0aab1e87-0">
            Anf. 5 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-54b994d81a8c9b02-2">
            <seg xml:id="i-91402d6189d0b72b-0">
              Herr talman! Hela det underlag som finns för denna diskussion
              handlar om en undersökning som vi har bett SCB att göra, och det
              är en del av det uppföljningsarbete som vi gör på detta område.
              Jag tycker att det är otroligt viktigt att vi följer upp alla
              reformer som vi genomför för att kunna se effekterna, för att
              se om någonting behöver ändras och för att lära oss mer.
            </seg>
            <seg xml:id="i-a86d2c0ec2db014a-0">
              Wiwi-Anne Johansson har synpunkter på att personer med utländsk
              bakgrund använder vårdnadsbidrag i större utsträckning än genomsnittsbefolkningen.
              Då ska jag först säga att det är 30 procent av dem som uppbär
              vårdnadsbidrag som har utländsk bakgrund. Av den totala befolkningen
              i vårt land är det 25 procent som har utländsk bakgrund. Det innebär
              att det finns en svag överrepresentation i just denna grupp.
            </seg>
            <seg xml:id="i-b375abfc4884efb2-0">
              Men om detta nu är ett argument, vilka andra reformer vill Wiwi-Anne
              Johansson och Vänsterpartiet ändra för att det är personer med
              utländsk bakgrund som tar del av dem? Är detta ett argument som
              du vill använda, alltså att det är personer som har en utländsk
              bakgrund som tar del av vissa reformer och att dessa reformer
              därför är fel? Är det ett argument som Vänsterpartiet tycker är
              hållbart och sakligt i en diskussion om politiken som rör människors
              väl och ve?
            </seg>
            <seg xml:id="i-e28c43a50dd495a4-0">
              Jag vidhåller att Vänsterpartiet har en övertro på vad man kan
              och framför allt vad man ska bestämma på politisk nivå. Det ligger
              så att säga i sakens natur att om man genomför en valfrihetsreform
              kommer människor att välja som de vill. Vi ska skapa förutsättningar
              som gör att dessa val görs på sjysta grunder. Vi lever i ett samhälle
              som inte är fullt ut jämställt. Så är det. Stora framsteg har
              gjorts, men väldigt mycket mer finns att göra, bland annat när
              det gäller fäders ansvarstagande för sina barn. Jag tror att jämställdhetsbonusen
              är en reform som kommer att spela en stor roll när det handlar
              om att göra så att fäder knyter an till sina barn och barn knyter
              an till sina fäder tidigare. Männen kommer att ta ett större ansvar,
              och det tror jag är viktigt och bra för kvinnor, men i första
              hand för barn, för män och för hela vår samhällsutveckling.
            </seg>
            <seg xml:id="i-d0e4044a13ab6527-0">
              Men en reform kommer inte att kunna ändra hela den situation
              som vi har med en bristande jämställdhet. Ger man människor fria
              val kommer de att bestämma själva. Då kan man som Wiwi-Anne Johansson
              bestämma sig för att människor inte ska ha det fria valet utan
              att man ska göra efter en mall som Vänsterpartiet eller en politisk
              majoritet bestämmer, och det tycker jag är fel.
            </seg>
            <seg xml:id="i-7c91ff6ee0bc0257-0">
              Min ingång är att människor vet sitt eget bästa och kan bestämma
              själva, och de ska ha makt och myndighet att göra det.
            </seg>
          </u>
          <note type="speaker" xml:id="i-91bc8c1f01a8aae8-0">
            Anf. 6 WIWI-ANNE JOHANSSON (V):
          </note>
          <u who="wiwi-anne_johansson_099546" xml:id="i-a28e41edd792b13f-2">
            <seg xml:id="i-9f1f8f891ac2c0f1-0">
              Herr talman! Jag kan svara på socialministerns fråga om invandrade
              barn. Det är klart att det är ett problem om dessa barn så sent
              kommer ut och träffar barn som har svenska som modersmål därför
              att de sedan ska gå i samma skolor och klara sig på svenska på
              samma sätt som de svensktalande barnen ska göra. Det är klart
              att det är ett problem.
            </seg>
            <seg xml:id="i-534fc684fe836c41-0">
              Vårdnadsbidraget är ett problem i sig som vi ser det.
            </seg>
            <seg xml:id="i-7305800c266f6339-0">
              När det gäller just jämställdhet och vårdnadsbidrag är det inte
              så noga med jämställdhetsarbetet. Det förstår vi. Det primära
              är att det är kvinnor som måste ha någon annan som försörjer dem
              som stannar hemma och tar hand om barnen. Att detta skulle vara
              bättre för barnen kan ni fortfarande inte visa. Det har ni ingen
              aning om. Det får vi möjligen veta så småningom, heter det. Ska
              SCB ta reda på hur det är med barnen? Det tycker jag verkar lite
              märkligt.
            </seg>
            <seg xml:id="i-1d907bd35752bc1f-0">
              Däremot är det inte okänt att socialminister Göran Hägglund inte
              bryr sig det minsta om det är bra eller dåligt ur ett jämställdhetsperspektiv.
              Jag är inte säker på om det var SCB som skulle titta på det eller
              om det var någon annan och om regeringen är intresserad av det
              när det gäller vårdnadsbidraget eller om det bara är den så kallade
              valfriheten som står i första rummet. Socialministern säger själv
              att det inte är ett mål med detta bidrag.
            </seg>
            <seg xml:id="i-b24fa0d38a000c8b-0">
              I Tyskland kallar man detta för spispremie. Det tycker jag är
              ganska bra. Det säger lite grann om vad det handlar om, att det
              inte är vare sig ett rättvist eller ett jämställt bidrag. Spispremien
              gäller inte för den som lever i en familj där någon är arbetslös.
              Spispremien gäller inte för den som inte har en annan försörjare.
              Spispremien gäller alltså inte för ensamstående. Hur ska man kunna
              leva på 3 000 kronor i månaden? Den gäller inte om någon i hushållet
              har haft sjukpenning i mer än 365 dagar. Denna spispremie premierar
              kvinnor som inte har arbete och kvinnor från andra länder som
              har en ännu längre väg till jobb än svenska kvinnor har.
            </seg>
          </u>
          <note type="speaker" xml:id="i-75a90ea97c8d9e91-0">
            Anf. 7 Socialminister GÖRAN HÄGGLUND (KD):
          </note>
          <u who="carina_hagg_cee9b6" xml:id="i-54b994d81a8c9b02-3">
            <seg xml:id="i-7f8f2f406150e319-0">
              Herr talman! Jag tror att Wiwi-Anne Johansson skulle vinna på
              att läsa igenom regelverket. Det finns tydliga begräsningar i
              det svenska regelverket som handlar om att man inte kan uppbära
              ersättningar från andra system samtidigt som man uppbär vårdnadsbidrag.
            </seg>
            <seg xml:id="i-58b445faf3b3322e-0">
              Om kritiken från Vänsterpartiet är att regelverket är för snävt
              i Sverige får man lägga fram förslag som innebär att vi kan utvidga
              och göra det möjligt för fler att använda vårdnadsbidraget. Naturligtvis
              skulle jag med intresse ta del av sådana förslag. Men jämför inte
              här med Tyskland som har ett helt annat system än det svenska!
            </seg>
            <seg xml:id="i-bd94dc6f68251ba0-0">
              Vårdnadsbidraget är ett problem, säger Wiwi-Anne Johansson. För
              vem är det ett problem? Är det ett problem för de föräldrar som
              väljer förskola? Nej, de barnen har laglig rätt till förskola.
              De som väljer så ska givetvis göra det. Är vårdnadsbidraget ett
              problem för de föräldrar som väljer det? Nej, de uppskattar vårdnadsbidraget
              väldigt mycket.
            </seg>
            <seg xml:id="i-27315f6285626335-0">
              Vi har gjort en första mätning av antalet. Fler kommer då vi
              kan fånga upp en längre tidsperiod. Men för min del ligger framgången
              i vårdnadsbidragskonceptet inte i hur många som använder vårdnadsbidraget
              utan i att vi inför en valmöjlighet för människor. Jag tycker
              att det ligger någonting mycket betydelsefullt i att det finns
              ett utrymme för att göra val efter de egna förhållandena.
            </seg>
            <seg xml:id="i-328cc7572f89c0e9-0">
              Möjligen är vårdnadsbidraget ett problem för Vänsterpartiet.
              Men för föräldrar innebär vårdnadsbidraget en utökad möjlighet
              att välja efter eget huvud och efter barnens behov. Att bryta
              med det som under en alltför lång tid handlat om att alla måste
              göra på samma sätt är, tycker jag, en mycket positiv och viktig
              reform. Vi har fått in ett litet mått av större rättvisa, och
              vi har fått in ett större mått av valfrihet. Det tror jag är bra
              för hela samhället.
            </seg>
          </u>
          <note xml:id="i-f7c411d56a6d3a23-0">
            Överläggningen var härmed avslutad.
          </note>
          <note xml:id="i-f1f22d11b71299f6-0">
            3 § Svar på interpellation 2010/11:149 om Task Force 3-10
          </note>
          <note type="speaker" xml:id="i-7889df888c17b52c-0">
            Anf. 8 Försvarsminister STEN TOLGFORS (M):
          </note>
          <u who="unknown" xml:id="i-e4f61f028e8fcd0e-0">
            <seg xml:id="i-20c31916e7bc4809-0">
              Herr talman! Jonas Sjöstedt har frågat mig vilka åtgärder jag
              avser att vidta för att säkerställa att svensk militär inte sammanblandas
              med eller samverkar med Task Force 3-10.
            </seg>
            <seg xml:id="i-fcb51f41db2ea9d1-0">
              Task Force 3-10, TF 3-10, är baserad på Camp Marmal i provinsen
              Balkh. Marmalbasen tillhör ledningsnivån Regional Command North,
              det vill säga det norra regionala ISAF-kommandot. Det är den tyske
              befälhavaren för RCN som ansvarar för Marmalbasen, inte det svenskledda
              PRT Mazar-e Sharif.
            </seg>
            <seg xml:id="i-45e097d9c75cf560-0">
              Svenska enheter har enligt Försvarsmakten ingen samverkan av
              något slag med Task Force 3-10. Således sker inget informationsutbyte
              mellan svenska enheter och Task Force 3-10. Svenska enheter, officerare
              och soldater har en direkt skyldighet att anmäla om folkrättsstridiga
              handlingar bevittnas. Detta sker både i ISAF:s kommandokedja och
              i den nationella ledningskedjan.
            </seg>
          </u>
          <note type="speaker" xml:id="i-c2748451289943b9-0">
            Anf. 9 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-6dc9b36da00fa0c9-0">
            <seg xml:id="i-e2904d2678c5d4fe-0">
              Herr talman! Jag tackar försvarsministern för svaret. Denna debatt
              handlar om ett amerikanskt specialförband, TF 3-10 ett förband
              som står under Pentagons direkta befäl. Det ingår inte i ISAF-styrkorna
              och agerar därmed inte på FN-mandat.
            </seg>
            <seg xml:id="i-91e7b9f3d49a10a8-0">
              En del av denna styrka är förlagd till Camp Marmal. Basen delas
              med framför allt tyska soldater, men även svensk militär är stationerad
              på basen.
            </seg>
            <seg xml:id="i-9317cf4b81fcb38b-0">
              Task Force 3-10 beskrivs ibland som en dödspatrull. Dess uppdrag
              är capture or kill, tillfångata eller döda. De arbetar utifrån
              en lista Joint Prioritized Effects List, JPEL med mer än tvåtusen
              namn på personer som ska oskadliggöras. Uppgifter i tidningar
              som The Guardian och Der Spiegel visar hur det går till. Ibland
              försöker man inte ens tillfångata; man bara dödar.
            </seg>
            <seg xml:id="i-150a99515de1a8ac-0">
              The Guardian tar i dag upp ganska välkända fall med många civila
              dödsoffer när TF 3-10 slagit till. En gång dödade man av misstag
              sju afghanska poliser. En annan gång var det sju skolbarn på en
              skola på den afghanska landsbygden som fick sätta livet till.
            </seg>
            <seg xml:id="i-3e4a0175b6294bf6-0">
              Förbandet och dess samröre i norra området har väckt stor debatt
              i Tyskland som lämnat ut namn till JPEL. Minst en av de personerna
              har blivit dödad. Av tyska tidningar framgår att fler länder,
              okänt vilka, har lämnat ut namn till vad som ibland beskrivs som
              en dödslista.
            </seg>
            <seg xml:id="i-2d7551e67b2afa6e-0">
              I sitt svar här förnekar försvarsministern samarbete eller informationsutbyte
              mellan svensk trupp och Task Force 3-10. Det är bra, för det vore
              mycket problematiskt om svensk trupp arbetade tillsammans med
              ett förband av nämnda typ. Det skulle göra oss medansvariga. Samtidigt
              bekräftar försvarsministern i sitt svar att han är medveten om
              Task Force 3-10 och dess existens och om att en del av förbandet
              finns på en bas där även svensk trupp är stationerad. Detta skiljer
              sig från tidigare presskommentarer från Försvarsmakten.
            </seg>
            <seg xml:id="i-6fb2b4f636c4d511-0">
              Jag har några följdfrågor:
            </seg>
          </u>
          <note type="speaker" xml:id="i-9920726354879088-0">
            Anf. 10 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-a9986faf16e10086-0">
            <seg xml:id="i-91a0b84cee2e2f5b-0">
              Herr talman! När jag för ett tag sedan talade med Jonas Sjöstedt
              om den här interpellationen blev jag intresserad av att få veta
              lite grann i denna brännande fråga.
            </seg>
            <seg xml:id="i-7f955b11eaddaf1e-0">
              Efter att ha sett det svar som försvarsministern nu avgett blir
              jag inte förvånad vi har ju sett det förut men svaret är väldigt
              kort och egentligen intetsägande. Allting förnekas, men de frågor
              som Jonas Sjöstedt ställt här kommer försvarsministern säkert
              att försöka svara på.
            </seg>
            <seg xml:id="i-8d66191719bf4aa2-0">
              Också jag har några kommentarer och även några frågor i sammanhanget.
            </seg>
            <seg xml:id="i-863a63eb08d8928e-0">
              I långa stycken är svenskt försvar på väg att omdanas. Vi håller
              ju på att ta bort värnplikten och få in en yrkesarmé. Det gäller
              också annat som kopplas till utvecklingen av vårt försvar EU-kopplingen
              och en större koppling till samarbete exempelvis med Nato och
              därmed kanske också med USA.
            </seg>
            <seg xml:id="i-d83dea75e44a6245-0">
              Det framkallar ett antal frågor om underrättelseverksamhet tillsammans
              med andra länder. Det finns ett hemlighetsmakeri kring detta som
              reser en massa frågor om vad vi kan få ut, vilken information
              vi kan få om det som händer och hur utbytet sker samt om det faktiskt
              är så att Sverige deltar i utbyte av information som drabbar människor
              som kan vara oskyldiga och som drabbar människor som finns runt
              omkring dem som kanske är skyldiga.
            </seg>
            <seg xml:id="i-2be5207a9b668a27-0">
              I fråga om det här samarbetet i Afghanistan, om det nu finns
              ett sådant, en brännande fråga i Sverige, kan man se hur vi i
              Vänsterpartiet många gånger får rätt i vår slutsats om att saker
              som görs om det nu är så att dödspatruller åker ut och urskillningslöst
              dödar människor får motsatt effekt. Det skapar en mycket större
              förståelse och sympati för de talibaner i Afghanistan som i dag
              är motståndare framför allt till USA.
            </seg>
            <seg xml:id="i-7eaa73f2e4420642-0">
              Vad ligger i detta? Vad gör vi i Sverige, och vad tycker vi i
              Sverige om detta? Står vi upp för de mänskliga rättigheterna,
              folkrätten och sådant, eller är vi medlöpare i en process som
              i dag kanske pågår?
            </seg>
            <seg xml:id="i-a0660cd2959a2ae0-0">
              Detta är naturligtvis viktigt med tanke på framtida aktiviteter
              både i Afghanistan och på andra ställen. Vår försvarsmakt måste
              på något sätt ta ställning till hur vi arbetar, hur vi gör, och
              till vilka vi samarbetar med och vilka vi tar ställning för.
            </seg>
            <seg xml:id="i-85fb5b557c20a0be-0">
              De frågor som Jonas Sjöstedt här lyft fram är definitivt centrala
              i sammanhanget. Är det så att vi har ett samarbete? Är det så
              att svenska specialförband finns med på ett sådant sätt att det
              innebär att vi samarbetar med andra makter underrättelsesektioner?
              Framför allt är, tycker jag, kopplingen till USA besvärlig. USA
              är en stormakt som på alla sätt visar vad de vill i världen. I
              alla lägen vill de försvara sina intressen. Det gör, anser jag,
              att det hela blir mycket problematiskt. Därför skulle också jag
              här vilja ha svar på de frågor som Jonas Sjöstedt ställt.
            </seg>
          </u>
          <note type="speaker" xml:id="i-e853871b9460d729-0">
            Anf. 11 Försvarsminister STEN TOLGFORS (M):
          </note>
          <u who="unknown" xml:id="i-e4f61f028e8fcd0e-1">
            <seg xml:id="i-ecdf18d12cbc1c4d-0">
              Herr talman! Ledamöter i riksdagen ställer i regel interpellationer
              för att få svar på de frågor man för fram i sin interpellation.
            </seg>
            <seg xml:id="i-d110a6cb00658d97-0">
              Alla Sjöstedts frågor i interpellationen, både den direkt uttryckta
              och de implicita, indirekta frågorna, är entydigt besvarade: Någon
              sammanblandning mellan Sverige och Task Force 3-10 har inte skett.
              Detta är dock, herr talman, inte Jonas Sjöstedts syfte. Det är
              entydigt så att det handlar om någonting annat, nämligen att så
              split och misstro mot den svenska insatsen i Afghanistan.
            </seg>
            <seg xml:id="i-108a237fed0956b5-0">
              Jag vill gratulera Jonas Sjöstedt till ett väl genomfört mediespel
              inför denna interpellationsdebatt. Dock har Jonas Sjöstedt i dagens
              Aftonbladet skrivit en helt exempellös artikel gällande den svenska
              insatsen. Han säger å ena sidan att det enligt Vänstern aldrig
              har förekommit uppgifter om att svenska soldater har agerat fel
              så långt allt väl. Å andra sidan säger han att det nu är mycket
              som tyder på att även den svenska insatsen har tydligare koppling
              till de övergrepp som begås än vi tidigare misstänkt. Det är häpnadsväckande
              påståenden.
            </seg>
            <seg xml:id="i-2e589a2525c18ec0-0">
              Jag vill fråga Jonas Sjöstedt: Vad tyder på detta? Vad är det
              Vänsterpartiet har misstänkt? Vad är det Vänsterpartiet nu misstänker,
              och på vilka grunder framför Vänsterpartiet dessa misstankar?
              Förstår inte Jonas Sjöstedt vad det är han själv antyder gentemot
              svenska biståndsarbetare, soldater, diplomater och anhöriga?
            </seg>
            <seg xml:id="i-bfae24807339c4a4-0">
              Att anklaga någon för delaktighet i eller koppling till brott
              mot mänskliga rättigheter och övergrepp mot civila människor,
              som Sjöstedt gör i sin artikel, är utomordentligt allvarligt.
              En sådan anklagelse kan rimligen bara ske på utomordentligt solida
              grunder. Vad är det Vänsterpartiet hävdar att man vet, anser sig
              veta eller har som grund för sina påståenden?
            </seg>
            <seg xml:id="i-4b0be19fbf93d4b0-0">
              Det som också är anmärkningsvärt är Vänsterns totala relativisering
              av människoliv. Man påstår i dag i Aftonbladet att man har uppmärksammat
              båda sidornas brott mot mänskliga rättigheter i Afghanistan. Det
              är fullständigt fel. Man ägnar sig helt och uteslutande åt att
              peka på den minoritet av civila dödsfall som den internationella
              närvaron sägs orsaka. Här räcker det för Vänstern med antydningar
              eller misstankar som de Vänsterpartiet i dagens tidning riktar
              mot Sverige och den svenska närvaron.
            </seg>
            <seg xml:id="i-2ae77006f6bbb9dd-0">
              Vänsterpartiet har aldrig brytt sig om den majoritet vi pratar
              om minst två tredjedelar av civila dödsfall som talibaner och
              extremister orsakar. Var finns artiklarna, Jonas Sjöstedt? Var
              finns interpellationerna och de skriftliga frågorna? Var finns
              uttalandena från Vänsterpartiet som entydigt fördömer motståndsgruppernas,
              talibanernas och extremisternas våld mot civila?
            </seg>
            <seg xml:id="i-99aa8be0cfcf23fc-0">
              Inte i någon del i Sjöstedts mediespel inför dagens debatt finns
              några som helst fördömanden av talibanernas våld mot civila, trots
              att detta våld medvetet riktas mot civila för att undertrycka
              civilbefolkningen. Byar hålls i terror och utsätts för repressalier
              om de samverkar med sin egen regering eller för den delen ISAF.
            </seg>
            <seg xml:id="i-3f4552908494407f-0">
              Alla människoliv är lika mycket värda. Vänstern har inte ägnat
              något intresse alls åt de civila som medvetet dödas av motståndsgrupper
              och extremister i Afghanistan.
            </seg>
            <seg xml:id="i-3c7da303dd4785e2-0">
              Denna totala brist på trovärdighet hos Sjöstedt och Vänstern
              i samtliga frågor som rör Afghanistan blir så uppenbar. Man pratar
              om och det är rätt i sig det våld som den internationella närvaron
              har riktat, ofta av misstag, mot civila men blundar fullständigt
              för det medvetna våld som extremisterna begår mot civila.
            </seg>
            <seg xml:id="i-1cbaaef195c78eb4-0">
              Därför klingar Sjöstedts engagemang fullständigt falskt.
            </seg>
          </u>
          <note type="speaker" xml:id="i-1616f50b9358e550-0">
            Anf. 12 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-6dc9b36da00fa0c9-1">
            <seg xml:id="i-a2a27335662295d3-0">
              Herr talman! Det brukar sägas att anfall är bästa försvar, och
              det gäller tydligen även försvarsministrar när man inte svarar
              på en enda av de frågor man fick utan går till ett våldsamt svingande
              motangrepp. Kan det möjligen bero på att det saknas svar på frågorna?
            </seg>
            <seg xml:id="i-d20fc4fcfd75df23-0">
              Sten Tolgfors! Vi uppmärksammade denna riksdag på talibanernas
              övergrepp i Afghanistan via motioner redan innan talibanerna avsattes.
              Det var mer än ditt eget parti orkade med på den tiden. Det är
              alltså lite stenkastning i glashus här. Vi har aldrig anklagat
              den svenska truppen för att begå några övergrepp. Vi blir bekymrade
              när man delar bas med ett förband som bevisligen både har dödat
              civila och ibland beter sig som en ren dödspatrull. Det borde
              bekymra även försvarsministern.
            </seg>
            <seg xml:id="i-6c90ceb7b2f521c6-0">
              Så till mina frågor, som försvarsministern väljer att inte svara
              på. Den första: Svenska specialförband har varit verksamma i Afghanistan.
              Inte minst gäller det spaning även FRA finns såvitt vi vet på
              plats. Kan försvarsministern garantera att de inte samarbetar
              med eller sänder information till amerikanska specialstyrkor av
              den typ vi här pratar om? Det är en viktig fråga. Det handlar
              om trovärdigheten i försvarsministerns svar.
            </seg>
            <seg xml:id="i-b7385c71adefb8c0-0">
              Den andra frågan är kanske ännu mer central. Den svenska underrättelsesektionen
              rapporterar sina underrättelser till det regionala kommandot i
              norr till Camp Marmal, antar jag. Där finns också förbandet Task
              Force 3-10. Hur kan man säkert veta att dessa uppgifter i andra
              eller tredje led inte hamnar där man inte vill att de ska hamna,
              till exempel på JPEL det som i praktiken kallas dödslistan? Kan
              försvarsministern garantera det här och nu? Om försvarsministern
              inte kan göra det faller ju svaret på interpellationen.
            </seg>
            <seg xml:id="i-18e77183b949e105-0">
              Den tredje frågan är lite delikat. Vi ska ha samma kommunikationssystem
              i Afghanistan som Nato. Jag antar att det då är samma kommunikationssystem
              som även denna typ av förband har. Innebär det inte att amerikanerna
              i praktiken kan höra den svenska kommunikationen på plats?
            </seg>
            <seg xml:id="i-cab81bb621b64ae5-0">
              Dessa frågor är centrala, för om Sten Tolgfors kan svara som
              jag hoppas, nämligen att vi inte behöver ha några farhågor för
              något av detta, håller svaret på interpellationen. Kan han inte
              svara så för var och en av frågorna håller inte svaret. Därför
              ser jag fram emot att få konkret svar på dessa frågor.
            </seg>
            <seg xml:id="i-f52f144be8fb82e5-0">
              Kriget i Afghanistan är fruktansvärt. Framför allt är det fruktansvärt
              för afghanerna. Det är ingen tvekan om att den största olycka
              som skulle kunna drabba Afghanistan vore talibanernas återkomst.
              Det är just därför jag ifrågasätter strategin för den svenska
              och den internationella militära närvaron i Afghanistan. Ju längre
              den militära insatsen har fortsatt, desto starkare har nämligen
              talibanerna blivit. Ju fler övergrepp som sker mot civilbefolkningen,
              desto lättare får talibanerna att rekrytera soldater.
            </seg>
            <seg xml:id="i-9ea3394d561021d7-0">
              Därför är det så avgörande att vi inte beblandar oss med ett
              amerikanskt förband av denna typ. Vi ska till exempel inte dela
              bas eller kommunikationssystem med dem. Denna fråga menar jag
              att försvarsministern borde ta på lite större allvar.
            </seg>
            <seg xml:id="i-6a75936bbddba5d6-0">
              Det handlar också i grunden om att hålla någon sorts rågång mellan
              ISAF och OEF någon sorts rågång mellan dem som faktiskt är där
              på FN-mandat och dem som inte är det. Det blir alltmer bekymmersamt
              i takt med att de amerikanska styrkorna flyttar in i det svenska
              området och man alltmer delar infrastruktur, till exempel en gemensam
              bas.
            </seg>
            <seg xml:id="i-5e40ddc3bb99ab32-0">
              Mina huvudfrågor till försvarsministern är dock de tre konkreta
              frågorna om risken för informationsöverföring till denna typ av
              amerikanska baser. Jag ser fram emot det konkreta svaret på var
              och en av dessa tre frågor.
            </seg>
          </u>
          <note type="speaker" xml:id="i-43bb8e79a44c7f84-0">
            Anf. 13 TORBJÖRN BJÖRLUND (V):
          </note>
          <u who="torbjorn_bjorlund_938599" xml:id="i-a9986faf16e10086-1">
            <seg xml:id="i-a742023e1376cb1d-0">
              Herr talman! Jag tycker att man ser att detta är en fråga som
              är besvärande för försvarsministern. Det är som Jonas Sjöstedt
              säger: Anfall är bästa försvar.
            </seg>
            <seg xml:id="i-1a72be3331ce526e-0">
              Man får på sätt och vis en känsla av att det finns något slags
              bakgrund som inte går att lyfta fram något slags hemlighetsmakeri.
              Ibland, när vi förut har haft debatter med andra ministrar, har
              jag fått känslan att detta gränsar till ett litet hyckleri man
              kan inte avslöja saker, för de är besvärande.
            </seg>
            <seg xml:id="i-e97651514cf0d819-0">
              Det försvarsministern kallar mediespel är faktiskt berättigade
              frågor. Vad är det som händer, och vad gör svensk försvarsmakt
              i dessa frågor i Afghanistan? Har vi ett samarbete som egentligen
              inte är rättfärdigat, ett samarbete som på något sätt är kontraproduktivt?
              Det finns ju där. Vad händer i Afghanistan? Vad händer med de
              svenska styrkor som finns där om stödet för talibanerna växer?
            </seg>
            <seg xml:id="i-b1daeac3264fc028-0">
              Detta har varit vår fråga i många år. Vänsterpartiet var det
              parti som först lyfte fram frågan om talibanerna och vad som hände
              där. Det förtryck som finns har också funnits just i talibanernas
              Afghanistan. Det är alltså också någon slags gränskänsla av hyckleri,
              att man på något sätt kastar tillbaka till oss att det är så väldigt
              viktigt med talibanerna när vi i Vänsterpartiet egentligen har
              drivit frågan längst av alla.
            </seg>
            <seg xml:id="i-d98a9d2866fc41d3-0">
              Att höja rösten är naturligtvis ett debattknep som kan lura vissa.
            </seg>
            <seg xml:id="i-0b5d6e1ff594beb6-0">
              Frågorna kvarstår de som Jonas Sjöstedt lyft fram, de som förekommer
              i debattartiklar i Aftonbladet och i övrigt. Vad händer med svensk
              försvarsmakt? Vilka samarbetar vi med? Är det så att vi gör saker
              som vi inte borde göra när vi i namn av att försvara mänskliga
              rättigheter och folkrätt gör saker tillsammans med styrkor som
              inte är under FN-mandat? Det är frågor som borde kunna besvaras
              av försvarsministern.
            </seg>
          </u>
          <note type="speaker" xml:id="i-c957d3035acbd804-0">
            Anf. 14 Försvarsminister STEN TOLGFORS (M):
          </note>
          <u who="unknown" xml:id="i-e4f61f028e8fcd0e-2">
            <seg xml:id="i-04aeb929eb61089d-0">
              Herr talman! Jonas Sjöstedt är höggradigt ointresserad av rågången
              mellan olika insatser i Afghanistan av den enkla anledningen att
              han vill att Sverige ska lämna Afghanistan oavsett rågång eller
              inte rågång. Konsekvensen av detta är att Afghanistan än en gång
              skulle riskera att återgå till ett styre baserat på extremism
              och förtryck av civilbefolkningen. Det är det Vänsterpartiet står
              för. En oreserverad omedelbar svensk tillbakadragning av militär
              närvaro i Afghanistan får den konsekvensen. Det intresserar inte
              Jonas Sjöstedt.
            </seg>
            <seg xml:id="i-b19ceea2b82677a5-0">
              Visa mig gärna, Jonas Sjöstedt, Vänsterpartiets motioner, interpellationer,
              skriftliga frågor, pressmeddelanden, artiklar som handlar om de
              civila offren för talibanernas och extremisternas våld i Afghanistan
              och visa mig de politiska initiativen, så lovar jag att ta ditt
              engagemang vad gäller våld mot civila i Afghanistan på betydligt
              större allvar! Jag vill hemskt gärna ta del av Jonas Sjöstedts
              reseskildringar från hans resor i Afghanistan, samtal med lokala
              politiker och civilbefolkningen och redogörelse för hur de ser
              på den internationella militära närvaron och konsekvenserna om
              omvärlden skulle lämna landet.
            </seg>
            <seg xml:id="i-ed77fadcbb290449-0">
              Jag har besvarat exakt de frågor som ställs i interpellationen.
              Jonas Sjöstedt har inte besvarat någonting vad han baserar sina
              påståenden på. I Aftonbladet i dag skriver han: Tyvärr är det
              nu mycket som tyder på att även den svenska insatsen inte ens
              bara den militära utan generellt den svenska har tydligare kopplingar
              till de övergrepp som begås i Afghanistan än vad vi tidigare misstänkt.
            </seg>
            <seg xml:id="i-7ed2f1186099b814-0">
              Då behöver jag veta: Vad är det som tyder på detta? Vad är det
              Vänstern tidigare har misstänkt? Vad är det Vänstern nu misstänker
              och på vilka grunder? Vad är det Vänstern vet eller anser sig
              veta som ger grund för sådana påståenden som riktar sig mot hela
              den svenska närvaron, civil, politisk, diplomatisk och militär,
              i Afghanistan?
            </seg>
            <seg xml:id="i-f0198faba3bf17dc-0">
              Jag har tydligt svarat på Sjöstedts fråga: Samverkar svensk militär
              med Task Force 3-10? Svensk militär samverkar inte med Task Force
              3-10. Försvarsmakten har svarat departementet entydigt på detta.
            </seg>
            <seg xml:id="i-e7948ae44acba0e8-0">
              Marmalbasen ligger inte under svenskt ansvar, som Sjöstedt sade
              i början av sitt mediespel, utan tyskt. Det är där den tyske befälhavaren
              för Regional Command North sitter och som ansvarar för basen.
              Sverige samverkar med andra ISAF-enheter och afghanska förband.
              Det är mer än 40 länder som är på plats i Afghanistan och som
              alla tar gemensamt ansvar för fred och säkerhet där. Vi uppträder
              alltid tydligt under ISAF- flagg. Vi har inte sett några tecken
              på sammanblandning, som frågan från Sjöstedt landade i, mellan
              svensk närvaro och andra länders närvaro, i synnerhet inte Task
              Force 3-10. Ingen information lämnas enligt Försvarsmakten till
              Task Force 3-10, utan vi har kontakt med vår struktur, som är
              ISAF-strukturen.
            </seg>
            <seg xml:id="i-a19076a48b1b383c-0">
              Den sista poängen: Svenska enheter, officerare och soldater har
              skyldighet att direkt anmäla folkrättsstridiga handlingar som
              bevittnas, både ISAF:s kommandokedja och den nationella ledningskedjan.
              Därmed är samtliga frågor som Sjöstedt ställer i sin interpellation
              besvarade, men han är skyldig svar på samtliga frågor jag har
              riktat till honom här i dag. Vad är det Vänstern vet om svenska
              övergrepp i Afghanistan? Vad finns det för grund att göra ett
              sådant påstående? Hur ska de som deltar i insatsen och deras anhöriga
              uppfatta sådana påståenden från Sjöstedt?
            </seg>
          </u>
          <note type="speaker" xml:id="i-c9e0ac5ab6f542e9-0">
            Anf. 15 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-6dc9b36da00fa0c9-2">
            <seg xml:id="i-1c849da5af3d05d2-0">
              Herr talman! Om försvarsministern hade läst den tidigare artikeln
              kunde han ha sett att vi aldrig påstått att svenska soldater begått
              några övergrepp i Afghanistan svart på vitt i tidningen.
            </seg>
            <seg xml:id="i-f97e124840623e93-0">
              Du vet mycket väl, ministern, vad jag frågar efter. Försvarsministern
              är helt medveten om vad de tre följdfrågorna handlar om. De handlar
              om hur informationen går från de svenska trupperna och hur den
              kan användas av amerikanerna. Det är konkretiseringen, det är
              själva vägen som avgör om försvarsministerns första svar på interpellationen
              är giltigt eller ej. På de frågorna väljer försvarsministern att
              inte lämna något svar. Det är oroande.
            </seg>
            <seg xml:id="i-850d7f047f98c22c-0">
              Om det är så och det har försvarsministern inte på något sätt
              förnekat i debatten att den svenska underrättelsesektionen rapporterar
              sina underrättelser till det norra regionala kommandot kanske
              uppgifterna kan hamna hos amerikanerna. Det är en intressant fråga.
              Det innebär inte att svenskarna skickar uppgifter direkt till
              exempelvis JPEL eller Task Force 3-10, men de kanske går en annan
              väg. Då vill jag veta om försvarsministern kan garantera att de
              inte går den vägen. Hur är det med det nya kommunikationssystemet?
              Är det inte så att amerikanerna i praktiken kan ta reda på allting
              som sägs? Då kanske det blir svårt att hemlighålla saker som man
              vill hemlighålla i det systemet.
            </seg>
            <seg xml:id="i-316009e2ac075f26-0">
              Jag noterar att försvarsministern väljer att inte svara på mina
              frågor. Därför kommer jag att återkomma till dem i olika forum;
              det kan bli ett löfte.
            </seg>
            <seg xml:id="i-22c3e9020bbf72a5-0">
              Jag skulle vilja höra hur försvarsministern själv vill karakterisera
              det förband som vi delvis delar bas med. Är det som The Guardian
              och Der Spiegel skriver och som ingen förnekar, att man har råkat
              skjuta civila, att man i praktiken har dödat människor utan att
              försöka ta dem till fånga och att man håller människor fängslade
              utan rättegång, försvarbart?
            </seg>
          </u>
          <note type="speaker" xml:id="i-2d6a5a8db15be18b-0">
            Anf. 16 Försvarsminister STEN TOLGFORS (M):
          </note>
          <u who="unknown" xml:id="i-e4f61f028e8fcd0e-3">
            <seg xml:id="i-f927d54a84bbd497-0">
              Herr talman! Jonas Sjöstedt inleder med att säga: Vi har aldrig
              sagt att Sverige är delaktigt i några övergrepp. Sedan går han
              över till sin artikel där man anser att så är fallet, men han
              kan inte ge någon grund för påståendena.
            </seg>
            <seg xml:id="i-0bafe44754b39705-0">
              I artikeln i Aftonbladet i dag, som jag rekommenderar till läsning
              och som är så avslöjande för Vänsterpartiet, inleder man med att
              beskriva alla de övergrepp som man anser begås mot civila i Afghanistan.
            </seg>
            <seg xml:id="i-e4cd08d4422fce75-0">
              Dessa övergrepp har skapat ett omänskligt lidande för civilbefolkningen
              . Men man säger ingenting om vare sig terrorism, extremism, talibaner,
              dem som tidigare utgjorde diktaturen i Afghanistan, dem som riktar
              sitt våld medvetet och med flit mot civila. Det är inte intressant
              för Vänsterpartiet. Förklaringen till det är bara inrikespolitik.
              Det är inte så att Vänsterpartiet ger sig ut i världen bara i
              akt och mening att stödja mänskliga fri- och rättigheter, för
              då hade man inte kunnat vara så blind i Afghanistan att man bortser
              från två tredjedelar av det dödliga våldet för att tala inte om
              nästa tredjedel utan om de 20 procent, enligt de senaste uppgifterna,
              som den internationella närvaron står för. Jag är den första att
              beklaga att det finns ett sådant våld. Jag har tagit upp det på
              samtliga möten med ISAF-länder som jag har varit på, direkt med
              den afghanska regeringen och direkt med amerikanerna. Sådant våld
              måste upphöra. Men jag är inte så blind att jag bara ser en part.
              Jag är inte så blind som Sjöstedt att jag kan bortse från två
              tredjedelar av det dödliga våldet, av inrikespolitiska skäl.
            </seg>
            <seg xml:id="i-921d797f9581dc3a-0">
              Sjöstedt har inte gett något exempel på sitt engagemang för alla
              människor i Afghanistan. Var finns artiklarna, motionerna, interpellationerna
              och de skriftliga frågorna, pressmeddelanden som handlar om hela
              det afghanska folkets lidande? De finns inte. Därför klingar Sjöstedts
              engagemang i frågorna väldigt falskt.
            </seg>
            <seg xml:id="i-c92810dbd68cb85f-0">
              Med detta sagt är jag helt för att man för en debatt om den svenska
              närvaron i Afghanistan, som jag ansvarar för, och om vad vi uppnår
              där, för det är ganska mycket just nu både civilt och militärt.
            </seg>
          </u>
          <note xml:id="i-f7c411d56a6d3a23-1">
            Överläggningen var härmed avslutad.
          </note>
          <note xml:id="i-78843db0c21a10e0-0">
            4 § Svar på interpellation 2010/11:150 om romernas situation
            i Sverige och EU
          </note>
          <note type="speaker" xml:id="i-344a2303a6d050f8-0">
            Anf. 17 Statsrådet ERIK ULLENHAG (FP):
          </note>
          <u who="erik_ullenhag_908afe" next="cont" xml:id="i-68e4c595978521fe-0">
            <seg xml:id="i-c225f4bddb5ac859-0">
              Herr talman! Amineh Kakabaveh har frågat mig om jag avser att
              verka för att inrätta en rapportör för romernas mänskliga rättigheter
              i Europa. Hon har också frågat mig om jag avser att vidta särskilda
              åtgärder för romska barns skolgång och utbildning.
            </seg>
            <seg xml:id="i-4e508b411a4e7732-0">
              Situationen för romer i Sverige och övriga Europa är en angelägen
              fråga för den svenska regeringen.
            </seg>
            <seg xml:id="i-dfccf7bdcb16e4d8-0">
              Romer i Europa är utsatta för diskriminering, social exkludering
              och segregation. Många har låg utbildningsnivå, svårigheter att
              få arbete, låga inkomster och dålig hälsa. De riskerar att utsättas
              för hot om våld och våld.
            </seg>
            <seg xml:id="i-3a7a7d96416ed0e5-0">
              Jag anser att det är oförsvarbart att de mänskliga rättigheterna
              inte respekteras för romer. De mänskliga rättigheterna gäller
              alla människor, utan åtskillnad de är universella. Jag håller
              med Amineh Kakabaveh om att vi nu på olika nivåer i samhället
              måste arbeta aktivt för att förbättra romers vardag och skapa
              förutsättningar för att öka romers egenmakt.
            </seg>
            <seg xml:id="i-e45648611de18a49-0">
              Den senaste tiden har både Europarådet och EU ökat sitt engagemang,
              vilket jag välkomnar. Ett aktivt arbete på internationell nivå
              är nödvändigt.
            </seg>
          </u>
          <note xml:id="i-e2b26441f374337f-0">
            I oktober 2010 antog Europarådet den så kallade Strasbourgdeklarationen
            om romer. En särskild representant för romafrågor har utsetts
            som ska ansvara för hur Europarådet organiserar sitt arbete med
            romer framöver.
          </note>
          <u who="erik_ullenhag_908afe" prev="cont" xml:id="i-e376e2b5156ab4ed-0">
            <seg xml:id="i-fd91400097d74ad7-0">
              Det ungerska ordförandeskapet i EU kommer under våren 2011 att
              ta fram förslag till rådsslutsatser om ett ramverk för nationella
              romastrategier. Europeiska kommissionen har sedan för avsikt att
              följa upp dessa strategier. Kommissionen har också tillsatt en
              arbetsgrupp som ser över hur EU:s fonder kan användas bättre för
              romers integrering.
            </seg>
            <seg xml:id="i-2579139ed81961e1-0">
              När det gäller bevakning av romers mänskliga rättigheter har
              Europarådets kommissarie för mänskliga rättigheter valt att särskilt
              fokusera på detta. Han tar återkommande upp romers svåra situation
              och lämnar rekommendationer till medlemsländerna om hur de kan
              förbättra respekten för romers mänskliga rättigheter. Kommissariens
              arbete tillsammans med Europeiska kommissionens ambitioner att
              följa utvecklingen i medlemsstaterna gör att jag inte ser något
              behov av att skapa en särskild rapportör för mänskliga rättigheter
              för romer. Vår ambition är också att i första hand använda och
              utveckla redan befintliga institutioner och verktyg.
            </seg>
            <seg xml:id="i-39671a2af9a1efd2-0">
              När det gäller utbildning pågår det också ett arbete på internationell
              nivå. Utbildning är ett av de områden som medlemsstaterna i EU
              är överens om bör prioriteras, inte minst som ett verktyg för
              att främja social inkludering.
            </seg>
            <seg xml:id="i-0ce6a64248ac1e3b-0">
              Ytterst ligger dock ansvaret för romers integrering på respektive
              land. I Sverige har romer historiskt utsatts för diskriminering
              och olika former av övergrepp både som individer och som minoritet.
              Detta fortsätter tyvärr även i dag.
            </seg>
            <seg xml:id="i-6c68786f72794928-0">
              De senaste åren har regeringen påbörjat ett aktivt arbete för
              att förbättra situationen för romer och de andra nationella minoriteterna.
              En särskild minoritetspolitisk strategi har tagits fram där ansvaret
              för genomförandet av politiken har förtydligats och förutsättningar
              har skapats för att öka inflytandet för de nationella minoriteterna
              samt för att förstärka minoritetsspråken. Ett system för uppföljning
              är på plats, och anslaget för den nationella minoritetspolitiken
              har ökat från 10 miljoner kronor till 85 miljoner kronor.
            </seg>
            <seg xml:id="i-13efedf1374b242b-0">
              Det pågår också ett arbete på utbildningsområdet men mer behöver
              göras. Exempelvis har Statens skolverk tagit fram en broschyr
              till skolorna för att informera om de nationella minoriteternas
              rättigheter. Högskoleverket har fått i uppdrag att senast i april
              2011 föreslå åtgärder för hur tillgången på lärare i nationella
              minoritetsspråk kan förbättras. Ett antal myndigheter, däribland
              Skolverket och Statens skolinspektion, har fått i uppdrag att
              under en treårsperiod följa upp, analysera och redovisa sina insatser
              utifrån minoritetspolitikens mål. En första analys av dessa rapporter
              ska lämnas i slutet av februari 2011.
            </seg>
            <seg xml:id="i-ef1db91aea44074b-0">
              Betänkandet Romers rätt en strategi för romer i Sverige (SOU
              2010:55) har nyligen remitterats. I betänkandet betonas utbildningens
              betydelse för att romers situation ska förbättras. Det pekar också
              tydligt på de problem och brister som finns i dag. Förslagen i
              betänkandet kommer att beredas vidare inom Regeringskansliet.
            </seg>
            <seg xml:id="i-9484ad9895e905e8-0">
              Herr talman! För att kunna vara en stark röst för romer i Europa
              måste vi påbörja ett förändringsarbete hemma. Det är min ambition
              att verka för att regeringen föreslår åtgärder som kan bidra till
              att förbättra romernas situation. Det kräver ett långsiktigt åtagande
              och ett förändringsarbete bland alla ansvariga.
            </seg>
          </u>
          <note type="speaker" xml:id="i-bc0093377ed4508d-0">
            Anf. 18 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-b4008e72b617a47f-0">
            <seg xml:id="i-fc3ea4fa0c4838c9-0">
              Herr talman! Jag vill börja med att tacka integrationsminister
              Erik Ullenhag för svaret.
            </seg>
            <seg xml:id="i-7d5e661445a66890-0">
              Det är positivt att regeringen och ministern har tagit till sig
              romernas alarmerande situation, som framgår av det tjocka betänkandet
              Romers rätt en strategi för romer i Sverige . Tyvärr är mänskliga
              och medborgerliga rättigheter ännu inte en självklarhet för många
              medborgare i EU och inte ens i Sverige, där romerna erkänns som
              en nationell minoritet.
            </seg>
            <seg xml:id="i-019373da8b9fcdf4-0">
              Herr talman! I dag kan vi se att mer än hälften av romska barn
              inte går ut grundskolan och att ännu färre går vidare till gymnasium
              och högre utbildning. Det omfattande betänkandet visar på resultatet
              av en både häpnadsväckande och skrämmande situation. Det beskrivs
              ingående hur romerna systematiskt utestängs från det svenska samhället
              av institutioner och kommunala och statliga myndigheter i i stort
              sett alla samhälleliga sammanhang. Deras problem har myndigheterna
              hanterat utifrån uppenbart rasistiska och etniskt diskriminerande
              utgångspunkter.
            </seg>
            <seg xml:id="i-aca21712679ec737-0">
              Allt detta är inget som enbart hör till historien. Situationen
              för romerna i Sverige och Europa är praktiskt taget densamma som
              den varit under tidigare århundraden. Överallt i Europa har romerna
              mötts av utestängning och diskriminering. Behandlingen av romer
              är en stor men sällan uppmärksammad skamfläck i Europas historia
              och samtid. Man glömmer alltför lätt att många romer förintats
              i Nazitysklands koncentrationsläger. Diskrimineringen av romerna
              i Europa fick naturligtvis en viss uppmärksamhet genom den rasistiska
              behandling de fick genom Berlusconis och Sarcozys antizigenska
              kampanjer och förföljelser under förra året.
            </seg>
            <seg xml:id="i-16bebcf17191e3f9-0">
              Herr talman! Ministern hänvisar till det ungerska ordförandeskapet
              i EU under våren 2011 som kommer att ta fram förslag till ett
              ramverk för nationella romastrategier. Jag måste tyvärr säga att
              detta inte är särskilt förtroendeingivande med tanke på hur rasistiskt
              romerna har behandlats i just Ungern.
            </seg>
            <seg xml:id="i-e455582be7384771-0">
              Detta är inte en fråga om huruvida romerna ska integreras i sina
              egna hemländer. De 85 miljoner kronorna är naturligtvis väldigt
              positivt, och det är en avsevärd höjning från 10 till 85 miljoner.
              Men, herr talman, om man delar det på de fem minoriteterna i Sverige
              blir det ca 15 miljoner kronor per folkgrupp. Romernas situation
              kommer fortsatt att innebära ett lidande eftersom den här satsningen
              inte kommer att räcka till för att komma till rätta med den situation
              som råder i skolan, på arbetsmarknaden och så vidare. Så frågan
              är hur man med de 15 miljonerna kommer att få bukt med problematiken
              när det gäller romernas situation.
            </seg>
          </u>
          <note type="speaker" xml:id="i-f0ca38009fedb836-0">
            Anf. 19 BENGT BERG (V):
          </note>
          <u who="bengt_berg_48756a" xml:id="i-310eb39454cb0dce-0">
            <seg xml:id="i-2e582c1e5beee1ce-0">
              Herr talman! Egentligen tror jag att vi är tämligen överens om
              synen på de oförrätter som den romska befolkningen utsätts för
              i Sverige och i det EU-flaggade Europa.
            </seg>
            <seg xml:id="i-e488f2331e7edcb7-0">
              Sedan många generationer tillbaka har romska medborgare behandlats
              på ett sätt som strider mot både mänskliga och medborgerliga rättigheter.
              Skillnaden är, som jag ser det, att vi vänsterpartister vill göra
              något konkret och resolut åt saken.
            </seg>
            <seg xml:id="i-0eb6c09f09d8df62-0">
              Integrationsminister Erik Ullenhags svar svävar en hel del på
              målet när det gäller viktiga, konkreta frågor. Än hänvisas det
              till Europarådet, än till det ungerska ordförandeskapet i EU våren
              2011 och ett, som det heter, ökat engagemang. Men det sägs också
              i svaret att ytterst ligger ansvaret för romers integrering på
              respektive land just så.
            </seg>
            <seg xml:id="i-1c5df52d9dd214a0-0">
              Vi har i Sveriges riksdag ett stort ansvar, och romerna har all
              rätt att kräva att vi tar detta ansvar i humanismens och demokratins
              namn. Det räcker alltså inte med att, som Ullenhag säger, Skolverket
              har tagit fram en broschyr till skolorna för att informera om
              de nationella minoriteternas rättigheter. Det som gäller är att
              denna broschyr ska omsättas i konkret verklighet, här och nu i
              Sverige i februari 2011.
            </seg>
            <seg xml:id="i-0baf71c238818f9d-0">
              Herr talman! Självklart borde också integrationsminister Ullenhag
              låta romerna själva föra sin talan i överensstämmelse med det
              synsätt som utredningens engagerade ordförande Maria Leissner
              i olika sammanhang har företrätt. Romerna måste själva föra sin
              talan och måste få ett rum för denna röst.
            </seg>
            <seg xml:id="i-6513ae0fa4b627dd-0">
              Det handlar om fundamentala mänskliga och medborgerliga rättigheter.
              Här borde Sverige kunna gå i täten och anslå tonen inför övriga
              EU-länder i allmänhet och Ungern i synnerhet. Det är en fruktansvärd
              skamfläck för den så kallade europeiska gemenskapen att ett helt
              folk, romerna, och dess kultur diskrimineras på detta sätt decennium
              efter decennium, generation efter generation.
            </seg>
            <seg xml:id="i-ac9f05f7b68d113c-0">
              Erik Ullenhag, lyssna på romerna och se till att våra demokratiska
              rättigheter också gäller för dem!
            </seg>
            <seg xml:id="i-e290a8a51e63fe7e-0">
              Vad konkret inför mötet i Budapest i vår kommer Sverige att framföra
              för att främja romernas sak?
            </seg>
          </u>
          <note type="speaker" xml:id="i-6dfa223ed713fc18-0">
            Anf. 20 ROGER HADDAD (FP):
          </note>
          <u who="roger_haddad_f79cd9" xml:id="i-150181652c8cd7b5-0">
            <seg xml:id="i-879be00610b72c46-0">
              Herr talman! Jag tackar Vänsterpartiets Amineh Kakabaveh för
              att hon har ställt dessa frågor. Jag delar mycket av det hon säger.
              Hon pekar i interpellationen på två bekymmer som vi från Folkpartiet
              också har varit engagerade i. Det gäller dels utanförskapet i
              skolorna att många hoppar av grundskolan eller inte fullföljer
              gymnasiet dels det faktum att 80 procent av de vuxna romerna är
              arbetslösa, vilket är ett stort bekymmer.
            </seg>
            <seg xml:id="i-930c9ca4bcac873b-0">
              Jag delar dock inte åsikterna i Bengt Bergs inlägg. Han framställer
              Folkpartiet och alliansregeringen som passiva i dessa frågor.
              Jag ska inte försvara regeringen, men det har faktiskt hänt ett
              antal saker. Regeringen har haft ett särskilt fokus. Delegationen
              för romska frågor är ett konkret exempel på det, och den har tagit
              fram den utredning som Amineh Kakabaveh tog upp.
            </seg>
            <seg xml:id="i-93ee40d6aecacca3-0">
              Den här typen av frågor kräver dialog. Min erfarenhet från det
              romska rådet i Västerås är att allt bygger på dialog, tillit och
              förtroende tillsammans med romerna. Ingen politiker på kommunal
              eller nationell nivå skulle komma med ett trettiotal punkter eller
              50 förslag utan att först diskutera det med och förankra det hos
              dem som berörs.
            </seg>
            <seg xml:id="i-a89240d58ead85ce-0">
              För ett drygt år sedan fattade riksdagen dessutom beslut om en
              minoritetslagstiftning. Ambitionen var ännu högre vad gällde det
              finska förvaltningsområdet.
            </seg>
            <seg xml:id="i-ffc7c58db5f88746-0">
              Eftersom jag jobbar med dessa frågor vid sidan av är jag glad
              att man har skapat resurser så att många kommuner och landsting
              kan göra konkreta saker. Ytterst är dessa frågor kommunernas ansvar,
              vilket jag tror att också statsrådet menar i sitt svar. Det är
              kommunernas ansvar att satsa på skolväsen, modersmålsundervisning
              och information till föräldrar så att de vet om att barnen har
              rätt att läsa till exempel romani chib.
            </seg>
            <seg xml:id="i-4bec3ff306f7fc03-0">
              Jag har höga förväntningar på regeringen. Man har aviserat om
              en skrivelse till riksdagen i juni. Jag hoppas att den åtföljs
              av konkreta förslag, vilket både Vänsterpartiet och vi efterfrågar.
              Min förhoppning är att regeringen kommer med konkreta förslag
              där man väger upp och fyller i minoritetslagstiftningen så att
              fokuset på och arbetet med romerna blir minst lika bra som arbetet
              med de finska förvaltningsområdena, som hittills varit lyckat.
            </seg>
            <seg xml:id="i-8575060cc8bdf442-0">
              Jag delar Amineh Kakabavehs oro vad gäller det ungerska ordförandeskapet.
              Man kan undra över Ungerns motiv och syfte att ta fram romastrategin
              med tanke på att främlingsfientliga krafter och nationalistiska
              partier har så starkt stöd i Ungern. I ljuset av detta måste vi
              från svensk sida, från både riksdag och regering, kritiskt granska
              romastrategin. Kan statsrådet Ullenhag kommentera det ungerska
              ordförandeskapets ambitioner?
            </seg>
            <seg xml:id="i-e655b2fd60b7fb1e-0">
              Finns det vidare några andra konkreta besked vad gäller romerna
              i Sverige och satsningar på dem? Frågan är kanske lite för tidigt
              ställd, men nu är den uppe, och det är positivt.
            </seg>
          </u>
          <note type="speaker" xml:id="i-34e290e33ca8db52-0">
            Anf. 21 CARINA HÄGG (S):
          </note>
          <u who="carina_hagg_cee9b6" xml:id="i-54b994d81a8c9b02-4">
            <seg xml:id="i-eb09bc22f9fdb809-0">
              Herr talman och statsrådet Ullenhag! Den här interpellationen
              är mycket angelägen. Det är viktigt att vi fortsätter ha en dialog
              på bred front, inte minst utanför kammaren, i samverkan med romerna
              själva. Jag har själv anordnat ett seminarium, och det var mycket
              värdefullt. Jag har också samverkat med Maria Leissner som har
              bidragit på ett utmärkt sätt med sina föredragningar om situationen.
              Det är dock mycket kvar att göra.
            </seg>
            <seg xml:id="i-4e2a2e62260b3dff-0">
              Delegationen för mänskliga rättigheter lämnade sitt slutbetänkande
              för länge sedan. Vi vet att handlingsplanen för mänskliga rättigheter
              i Sverige gick ut 2009. Utvärderingen skulle ha varit klar förra
              året, och jag vet ännu inte hur regeringen har tänkt fortsätta
              arbetet.
            </seg>
            <seg xml:id="i-e75e5cbe835abee7-0">
              Det är viktigt att de romska frågorna är en del av de generella
              frågorna. Romerna ska, utan utpekande politik, ha samma möjligheter
              som andra att få arbete och bostad, och deras barn ska ha samma
              möjlighet att fullfölja skolan. Jag vill varna lite för den utpekande
              politiken. I stället bör man se värdet av att ha en generell politik
              som omfattar alla. Dock kan det krävas extra ansträngningar.
            </seg>
            <seg xml:id="i-a9476f74f1ae8809-0">
              Jag vill peka på vikten av att man håller samman arbetet. Jag
              känner inte den största tryggheten i att ordförandelandet Ungern
              ska driva på i denna fråga. Det är ju ett land som vi har anledning
              att granska utifrån dess brist på respekt för mänskliga rättigheter
              och syn på romer, som ofta kommer till uttryck.
            </seg>
            <seg xml:id="i-768faeb523e65ee9-0">
              Jag vill värna om det arbete som Europarådet bedriver på det
              romska området, vilket också statsrådet Ullenhag nämnde. Vi ska
              inte dubblera arbetet, men vi ska samverka och hitta organisatoriska
              frågor för det. President Tarja Halonen har tagit initiativ som
              vi har understött från svensk sida. Vi drev också på ambitionen
              att ha en jämn könsfördelning.
            </seg>
            <seg xml:id="i-6a1f6e4f5c9d15d7-0">
              Detta har nu verkat i några år, och det finns möjlighet att reformera.
              Det här är strukturer som har gjort väl ifrån sig på flera områden.
              Vi har Dostakampanjen som är ett omvittnat gott uttryck för detta
              arbete, men det behöver förstärkas. Kontaktytorna och formerna
              för att organisera romerna själva i förhållande till Europarådet
              och ministerrådet kan vara viktigt.
            </seg>
            <seg xml:id="i-79cc51f7b04d9354-0">
              En brist i att vi inte kan få upp romernas situation mer är att
              de finns utspridda i många olika länder och inte har haft möjlighet
              till organisatorisk samverkan.
            </seg>
            <seg xml:id="i-60eb5e2a3b29ab05-0">
              Vi får inte den kontaktyta vi skulle behöva. Vi jobbar med det
              nationellt, men vi skulle behöva ta nya tag inom Europarådet.
              Jag vill lägga kraft på att bevaka de mänskliga rättigheterna.
              Där har Europarådet huvudansvaret. Det finns dock många andra
              instrument som har sin huvudyta i EU, vilket gör det till ett
              mer naturligt forum.
            </seg>
            <seg xml:id="i-4326bb07de88bc3c-0">
              Jag skulle vilja att statsrådet talade mer om relationen mellan
              EU och Europarådet utifrån denna frågeställning. Är han beredd
              att se till att man förstärker det romska forumet och arbetet
              med de romska frågorna inom Europarådet, inte minst med tanke
              på att man är i en reformeringsprocess? Det som kommer ut ur reformeringsprocessen
              är i huvudsak positivt. Jag skulle dock till och med vilja gå
              längre i vissa delar. Vi saknar regeringens svar på hur man ser
              på det romska arbetet inom Europarådet i den reformeringsprocess
              som pågår. Jag vill förstärka och utveckla det, och jag väntar
              på regeringens svar.
            </seg>
          </u>
          <note type="speaker" xml:id="i-9aedfd941c67a1a9-0">
            Anf. 22 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-f51ef5971dc59fe4-0">
            <seg xml:id="i-9a94435270ca58cb-0">
              Herr talman! Även jag vill tacka Amineh Kakabaveh för interpellationen
              och för det engagemang i den romska frågan som finns i riksdagen
              hos många ledamöter från flera partier. Flera av er har varit
              inne på det, men vi behöver påminna om romernas historia. Man
              brukar ibland tala om den bortglömda Förintelsen. Det handlar
              om ungefär en halv miljon romer som också mördades i koncentrationslägren
              under andra världskriget. Det har funnits en historia av förtryck
              i Europa och i andra länder, också i Sverige.
            </seg>
            <seg xml:id="i-2ee9cc2b0a59699b-0">
              En del av de övergrepp som romer drabbades av i Sverige är i
              dag rätt svåra att förstå. Man tvångssteriliserade resandefolket
              och tog ifrån människor rätten att få barn därför att staten menade
              att den typen av människor inte skulle ha barn. De förvägrades
              skolgång och nekades rösträtt. Det har funnits ett utanförskap
              som har varit gigantiskt.
            </seg>
            <seg xml:id="i-330aff248b8e1939-0">
              Jag har tagit initiativ till att ta fram en vitbok. Ett av förslagen
              från Delegationen för romska frågor är att man från statens sida
              ska erkänna vad som har skett, få det på pränt och också kunna
              sätta punkt och gå vidare.
            </seg>
            <seg xml:id="i-884225bdf69614c2-0">
              Precis som flera av debattörerna har påpekat är detta inte något
              som bara tillhör historien. Det finns ett gigantiskt utanförskap
              bland romer i dag. Skolresultaten innebär att man fortsätter en
              tradition där man går ut utan godkända grundskolebetyg. Vi är
              i ett läge med mycket stor arbetslöshet, och detta är en grupp
              som drabbas av omfattande diskriminering även i Sverige.
            </seg>
            <seg xml:id="i-e578c9233cd7ef50-0">
              Min övertygelse är följande. Vi ska använda de internationella
              forum vi har för att driva mänskliga rättigheter och den romska
              frågan. Jag vill ansluta lite till det Carina Hägg säger. Jag
              tror att vi behöver särskilda insatser för romer regeringen har
              ju också tillsatt Delegationen för romska frågor men vi behöver
              också hela tiden ha perspektivet att detta handlar om mänskliga
              rättigheter. Det vill säga att vi också ska ha generella åtgärder
              även om det kan behövas speciella insatser. Vi ska inte tappa
              bort att det är individen det handlar om också när det gäller
              romer.
            </seg>
            <seg xml:id="i-a7c6db550c8c775b-0">
              Jag vill också ansluta mig till vad Carina Hägg säger om att
              vi ska akta oss för att bygga upp för många olika strukturer.
              Vi har Europarådet och en kommissarie som har gjort ett utmärkt
              arbete när det gäller romer. Vi har en diskussion på EU-nivå om
              vad vi ska göra. Där håller regeringen och jag själv just nu på
              att fundera på vad som egentligen ska ligga på EU-nivå och vara
              EU:s ansvar. Kanske till skillnad från en del vänsterpartister
              i kammaren är jag en varm anhängare av Europasamarbetet. Däremot
              måste man alltid fundera på vad som ska ligga på Europanivå. Jag
              tror att vi kan driva arbetet med minoriteters, däribland romers,
              rättigheter på Europanivå, genom att framför allt stå upp för
              de grundläggande rättigheterna.
            </seg>
            <seg xml:id="i-6e1a9629a9d38f32-0">
              Vi får inte hamna i en situation där enskilda medlemsstater smiter
              undan sitt ansvar genom att säga att detta är något som Europa
              har ansvar för. Vi ska ha lika rättigheter, oavsett om det gäller
              fri rörlighet eller mänskliga rättigheter och oavsett vilken bakgrund
              man har. Men vi behöver vara mycket tydliga. Ett par av de länder
              som närmast berörs har ju nämnts Ungern och Frankrike och de länderna
              har ett stort eget ansvar för att stå upp för sina minoriteters
              rättigheter. Det ansvaret ska de inte kunna smita undan.
            </seg>
            <seg xml:id="i-54f9f34d89a2dc37-0">
              Det har ställts ett par konkreta frågor. Både Bengt Bergs och
              Amineh Kakabavehs frågor gäller vad som har gjorts och vad som
              kommer att göras. En hel del har ju gjorts. Vi skärpte diskrimineringslagstiftningen
              under förra mandatperioden. Vi tillsatte Delegationen för romska
              frågor. Vi har nu gått ut med att vi kommer att ta fram en vitbok
              om romernas situation. Men jag är inte naiv, utan jag tror att
              det kommer att behöva göras en hel del mer. Just nu bereder vi,
              efter att ha fått in remissvar, andra förslag från Delegationen
              för romska frågor om vad vi ska kunna gå vidare med.
            </seg>
            <seg xml:id="i-0ba3e7ee8f69b3c5-0">
              Allra sist vill jag understryka att detta kanske är den grupp
              människor i Sverige som är i störst utanförskap. En del i det
              som har skett är en starkare nationell minoritetspolitik som också
              har stärkt romerna, men vi behöver göra en rad andra insatser,
              och jag kommer att återkomma i flera frågor.
            </seg>
          </u>
          <note type="speaker" xml:id="i-6ca9f6d143fc1964-0">
            Anf. 23 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-b4008e72b617a47f-1">
            <seg xml:id="i-63166964124d7d83-0">
              Herr talman! Jag vill också tacka ministern och de ärade ledamöterna
              för deras engagemang. Vi är nog alla överens om situationen och
              om det förtryck och den diskriminering som råder i vårt eget land
              och i andra delar av Europa. Det råder ingen tvekan om detta.
            </seg>
            <seg xml:id="i-b18ce4b26b517e58-0">
              Maria Leissner är ordförande i Delegationen för romska frågor.
              Nästan allt det som har beskrivits här i dag håller hon med om,
              både bristerna och de konkreta förslagen. Jag tycker att de är
              jättebra. Vi måste nu skyndsamt avsätta resurser för att förbättra,
              inte minst på utbildningsområdet och när det gäller bostadssituationen.
              Det som framkommer i en del beskrivningar är skrämmande, och man
              kan inte tro att det är Sverige.
            </seg>
            <seg xml:id="i-d4455753df1fed81-0">
              Vi måste börja hemifrån, i vårt eget land, men vi ska inte glömma
              att vi också tillhör ett större sammanhang, det vill säga Europa.
              Därför är det bra för Sverige att se till att man bevakar detta
              både i Sverige och i andra delar av Europa. I denna fråga har
              jag fått stöd av Maria Leissner. Hon tyckte att det var jättebra.
              Jag träffade henne två gånger efter utredningen, och vi är överens
              om att vi måste göra detta. Nu är det regeringen som har kommandot.
            </seg>
            <seg xml:id="i-ade7caacfed4ffc6-0">
              Det är bra att anslaget för den nationella minoritetspolitiken
              har ökat från 10 miljoner till 85 miljoner, men här är det inte
              1 miljon mer eller mindre som är det avgörande. Det viktiga är
              att man inser att problematiken är alarmerande, och man måste
              göra konkreta saker. Det handlar inte om rekommendationer om vad
              medlemsstaterna ska göra och om respekten för romernas mänskliga
              rättigheter. Det här handlar om respekten för medborgerliga rättigheter.
              Romerna har funnits i vårt land Sverige i 500 år och i andra delar
              av Europa i mer än 1 000 år. Därför är detta inte egentligen en
              fråga om integration om romerna ska integreras med oss andra utan
              om hur vi betraktar dem.
            </seg>
            <seg xml:id="i-dc938b0f70e166d1-0">
              80 procent av de vuxna romerna är arbetslösa. Det är skrämmande.
              Nu vet vi inte om det är 50 000 eller 70 000 romer som bor i Sverige
              eftersom det inte framgår av medborgarstatistiken, men det är
              skrämmande om 80 procent av dem är arbetslösa. Hemlösheten bland
              dem är också stor, åtminstone bland dem som inte kan få förstahandskontrakt.
              Problemen är alltså stora på bostadsområdet och när det gäller
              utbildning.
            </seg>
            <seg xml:id="i-321d56e038716c69-0">
              Barnen får ju sin trygghet hemma och i skolan. Med min bakgrund
              vet jag hur svårt det är att komma in i ett samhälle som Sverige
              och Europa, och det är ännu svårare om man har en etikett på sig
              att man är rom. Därför hoppas jag verkligen att ministern och
              regeringen är med i den frågan. Självklart kan man utreda hur
              man kan jobba. Detta är en bra sak att börja med både hemma och
              i Europa.
            </seg>
          </u>
          <note type="speaker" xml:id="i-ab5af269c9e86791-0">
            Anf. 24 BENGT BERG (V):
          </note>
          <u who="bengt_berg_48756a" xml:id="i-310eb39454cb0dce-1">
            <seg xml:id="i-0000dce104889c11-0">
              Herr talman! Jag vill också tacka Erik Ullenhag för den goda
              viljan, som vi alla hoppas ska omsättas i verklighet.
            </seg>
            <seg xml:id="i-26780fbe79b081fe-0">
              Jag funderar på något som kan förefalla paradoxalt. Man diskuterar
              kulturarvet och anser givetvis att romernas kultur i Sverige är
              en del av vårt kulturarv, och då kan man fråga sig var de uttrycken
              finns synliga. Jag kan inte på rak arm komma på så många exempel,
              tyvärr, och det är väldigt beklämmande.
            </seg>
            <seg xml:id="i-f456d7513fab42b0-0">
              Detta är en viktig sak när man talar om förtryck av olika grupper.
              Det är ju kulturen som binder samman människor, både över nations-
              och språkgränser och genom historien. Det handlar om det nedärvda
              kulturarvet och framtidens kulturarv. Jag frågar: Finns det några
              speciella tankar om kulturens värde i det här sammanhanget?
            </seg>
            <seg xml:id="i-15d8c9b441f70e32-0">
              En annan sak jag reflekterar över är invandringspolitiken, hur
              man behandlar de människor som kommer till vårt vackra land.
            </seg>
            <seg xml:id="i-3ed804310176d254-0">
              Just de romska människorna kan råka väldigt illa ut eftersom
              de egentligen inte har något fosterland. Det är också någonting
              som man kan beakta.
            </seg>
          </u>
          <note type="speaker" xml:id="i-c63a13419e96bf68-0">
            Anf. 25 ROGER HADDAD (FP):
          </note>
          <u who="roger_haddad_f79cd9" xml:id="i-150181652c8cd7b5-1">
            <seg xml:id="i-a20ce7b7ee50ee60-0">
              Herr talman! Jag vill tacka statsrådet Ullenhag för hans svar
              på våra funderingar. Jag vill understryka den delen i interpellationssvaret
              som pekar på de enskilda ländernas ansvar. Det är inte Europeiska
              unionen, Amineh Kakabaveh, som ska lösa skolutmaningarna, utan
              det måste våra kommuner göra. Men staten och regeringen har en
              viktig roll.
            </seg>
            <seg xml:id="i-c071997a2cafabdf-0">
              I och med att man har en delegation för romska frågor finns frågan
              med på den politiska dagordningen. Delegationen har haft regionala
              konferenser och har uppmärksammat många politiker runt om i landet
              att det finns sådana bekymmer. Det i sig har lett till att kommun-
              och landstingspolitiker lokalt och regionalt har börjat göra konkreta
              saker.
            </seg>
            <seg xml:id="i-ccb766a26a0e97ea-0">
              Det har varit vuxenutbildning, brobyggare, sfi-kurser, modersmålsundervisning
              och andra typer av verksamhet. Det har gjorts lokala och regionala
              kartläggningar där man har tagit reda på: Har vi romer i vår kommun?
              Var är de någonstans? Vad har de för bakgrund? Hur ser hälsan
              ut? Hur ser skolresultaten ut? Regeringen och staten borde ta
              ansvar för det arbetet för att kunna hålla grytan kokande, för
              att använda det uttrycket.
            </seg>
            <seg xml:id="i-11013a026c5ee117-0">
              Det är inte bara EU-nivån vi ska diskutera. Det finns bekymmer,
              förtryck och förföljelse, och det måste vi fortsatt ta avstånd
              från. Min förhoppning är, och det är det absolut viktigaste, att
              romska frågor ska få en minst lika viktig och hög status som det
              finska förvaltningsområdet och det fina arbete som görs inom ramen
              för minoritetslagstiftningen som kom 2010.
            </seg>
          </u>
          <note type="speaker" xml:id="i-2a085c09155889c1-0">
            Anf. 26 CARINA HÄGG (S):
          </note>
          <u who="carina_hagg_cee9b6" xml:id="i-54b994d81a8c9b02-5">
            <seg xml:id="i-42898e17cda4c783-0">
              Herr talman och statsrådet! Det är bra att vi har den här interpellationsdebatten.
              Men det är också bra att vi kan komma tillbaka till frågorna.
              Det känns som att det finns flera trådar som behöver knytas ihop
              vid ett senare tillfälle. Det vore bra om vi kunde fortsätta att
              ha en dialog, bolla idéer och ha en mer samlad linje.
            </seg>
            <seg xml:id="i-7e2f444aef70817a-0">
              Det är bra om vi i Sverige är samlade och står starka i de här
              frågorna nationellt. Vi är då också en starkare röst på de europeiska
              och internationella nivåerna. Det finns ungefär tio miljoner romer
              i Europa eller åtminstone inom EU. Det kan vara fler om man räknar
              Europarådets medlemsländer.
            </seg>
            <seg xml:id="i-d792b07e8e624bba-0">
              Det finns länder där den romska befolkningen uppgår till 5 procent.
              Vi talar om ganska stora minoriteter på flera håll i Europa. Ändå
              är politiken på området så outvecklad. Visserligen har kommuner,
              landsting och myndigheter alla sin del av ansvaret. Men när det
              gäller att upprätthålla respekten för mänskliga rättigheter och
              garantera den är det staten som har ett ansvar. Europarådet är
              det europeiska organ som utifrån sin stadga för mänskliga rättigheter
              har ett ansvar för att bevaka och övervaka de frågorna. Därför
              ska en viss tyngd i arbetet ligga där.
            </seg>
            <seg xml:id="i-5e802759811a7183-0">
              Jag skulle önska att Sverige hade en nationell handlingsplan
              för mänskliga rättigheter. Det var ett tag sedan vi hade det.
              Jag utgår från att det finns sådana planer, men Ullenhag hann
              inte svara på den frågan. Han får gärna återkomma. Varje land
              bör ha en sådan handlingsplan.
            </seg>
            <seg xml:id="i-92767084035d529f-0">
              Vi behöver förstärka och förändra. Jag menar inte att det arbete
              som i dag finns i Europarådet och kontakterna inom European Roma
              and Travelling Forum, som också inkluderar resandefolk, är det
              optimala. Att jag tar upp detta är för att det finns möjlighet
              att utveckla arbetet. Man ska ta vara på det.
            </seg>
            <seg xml:id="i-262099b4341fd38b-0">
              Annars riskerar arbetet att tunnas ut i de delar som handlar
              om att ha kontakt med romerna själva. Det är alldeles avgörande
              om vi ska komma fram i de här frågorna att vi inkluderar romer
              och resandebefolkningen. Det krävs en viss organisation för det
              arbetet. Där har vi nationella erfarenheter att ta med oss ut
              i Europa.
            </seg>
          </u>
          <note type="speaker" xml:id="i-9f5971e6bea5036e-0">
            Anf. 27 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-f51ef5971dc59fe4-1">
            <seg xml:id="i-e65560b9aaea968c-0">
              Herr talman! Låt mig inledningsvis säga att vi i det svenska
              parlamentet ska vara stolta över att vi har den debatt vi har
              jämfört med många andra europeiska länder. Vi har en hemläxa och
              väldigt mycket att göra i Sverige. Det ska vi inte glömma bort.
              Men vi har ett helt annat engagemang och en helt annan ton i dessa
              frågor i Sverige än vad man har i en rad andra europeiska länder.
              Det ska vi vara väldigt glada och tacksamma för.
            </seg>
            <seg xml:id="i-ca8d4fd90c68a863-0">
              Jag både kan och vill svara på Carina Häggs fråga om nationell
              handlingsplan. Vi håller på att titta på frågan för att ta fram
              en ny nationell handlingsplan vad gäller mänskliga rättigheter.
              Alla deltagare i denna debatt är engagerade i mänskliga rättigheter.
              Vi bör ibland också fundera på: Vad har vi att göra på hemmaplan?
            </seg>
            <seg xml:id="i-312451453da1df79-0">
              Vi ligger bra till internationellt. Men vi ska påminna oss själva
              om att det inte alltid är så att vi här klarar våra grundläggande
              mänskliga rättigheter. Vi behöver fördjupa arbetet dels för att
              vi ska uppfylla de internationella åtagandena, dels för människors
              skull. För att vi ska ha en ännu starkare röst på den internationella
              scenen behöver vi ha ett aktivt arbete vad gäller mänskliga rättigheter.
              Regeringen kommer att återkomma i den frågan.
            </seg>
            <seg xml:id="i-7981c83cbffa1fbb-0">
              Bengt Bergs frågor är både intressanta och viktiga. Ser vi att
              en nationell minoritet som romerna är en del av det svenska kulturarvet?
              Jag har precis som Bengt Berg svårt att ge exempel på det. Romerna
              är, har varit och kommer att vara en del av Sverige. De är en
              del av våra nationella minoriteter. Den stora utmaningen är att
              romerna samtidigt berättar en historia där de är och har varit
              drabbade av övergrepp. Vår utmaning är att se till att det inte
              ska ske i framtiden.
            </seg>
            <seg xml:id="i-77f8eb5573a12cf6-0">
              Minoritetspolitiken handlar delvis om att kunna tala sitt språk
              och kunna utöva sin kultur. Vi ska ha den typen av rättigheter.
              Roger Haddad var flera gånger inne på de rättigheter man får i
              förvaltningsområdet för till exempel det finska språket.
            </seg>
            <seg xml:id="i-d2a0a067e0d9ac7f-0">
              Det andra jag kan säga att regeringen gör konkret är att vi har
              bett Forum för levande historia att titta på hur man bättre kan
              skapa möjligheter för att bevara romsk kultur och se till att
              den blir synlig.
            </seg>
            <seg xml:id="i-bc8d238f6653a9f6-0">
              Det finns en fråga som jag slarvade med i förra inlägget. Det
              är så många debattörer att det gäller att hinna samla ihop alla
              frågor. Det fanns en oro från er alla om det är det ungerska ordförandeskapet
              som ska vara drivande i arbetet för romers rättigheter i Europa.
            </seg>
            <seg xml:id="i-08ec54059bdbc913-0">
              Till att börja med ska man vara mycket tydlig mot Ungern. Det
              gäller speciellt med den politiska utveckling man har i Ungern
              där det största oppositionspartiet anordnar demonstrationer och
              marscher som påminner om de marscher som de nazitrogna partierna
              hade före och under andra världskriget. Det är en djupt allvarlig
              utveckling vi ser i Ungern.
            </seg>
            <seg xml:id="i-363905545ef725c3-0">
              Å andra sidan har det största oppositionspartiet Jobbik haft
              stora framgångar genom att hetsa mot romer. Man hetsar mot romer
              och judar. Det är ett öppet antisemitiskt och antizigenskt parti.
              Samtidigt ska man säga att detta är oppositionen.
            </seg>
            <seg xml:id="i-b70d61090df280a3-0">
              Det som sker på EU-nivå är att ordförandeskapen rullar vidare.
              Det är Belgien, Spanien och Ungern tillsammans. Det man inriktar
              sig på är hur vi ska kunna mainstreama arbetet för romernas rättigheter.
              Det handlar om hur man ska kunna använda strukturfonder bättre
              och hur vi ska kunna gå vidare med plattformen för romers integrering.
            </seg>
            <seg xml:id="i-0edbc136df32252a-0">
              Där är det centralt att Sverige spelar en avgörande roll under
              våren för att se till att de rådslutsatser som detta slutligen
              kommer att utmynna i är bra och effektiva. Som jag var inne på
              gäller det att vi gör rätt saker på rätt plats. Vi ska fundera
              på: Vad kan vi använda EU-systemet till, och hur ska det se ut?
            </seg>
            <seg xml:id="i-82cfd1caa5aaf832-0">
              Det handlar om att använda det internationella samarbetet för
              att komma närmare varandra och för att lyfta fram minoriteters
              rättigheter. Men vi måste också vara tydliga med att stater och
              där vill jag återigen understryka det Carina Hägg sade har det
              yttersta ansvaret för att mänskliga rättigheter värnas. Men vi
              kan använda EU-samarbetet och Europarådet för att komma framåt.
            </seg>
          </u>
          <note type="speaker" xml:id="i-9c5a0239d9ff37f0-0">
            Anf. 28 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-b4008e72b617a47f-2">
            <seg xml:id="i-744e197d0ed6fcd6-0">
              Herr talman! Det finns olika ambitioner på olika nivåer, och
              det finns olika ambitioner. Det gäller här i Sveriges riksdag,
              i Sverige och i andra delar av Europa. Man tror att man gör jättemycket
              för att man hälsar på judar och romer i ett land i Europa.
            </seg>
            <seg xml:id="i-de48a9f4e50fab19-0">
              I Sverige går vi i täten för mänskliga rättigheter när det gäller
              romer, andra minoriteter och andra folkgrupper. Det är vad som
              är så bra med Sverige. Men tyvärr finns det en annan sida i varje
              samhälle. Det gäller till exempel hur våra institutioner och skolor
              har behandlat människor. Vi har utredningen att gå till för att
              få svar på en hel del frågor.
            </seg>
            <seg xml:id="i-1075a5f1f9741a88-0">
              Därför ska vi aldrig vara nöjda. Vi ska alltid sträva vidare,
              precis som vi är med när det gäller mänskliga rättigheter och
              FN:s konventioner för barn och kvinnor. Där är det viktigaste
              för oss att alla människor ska behandlas lika. Därför är det viktigt
              att värna minoritetspolitik både i Sverige och i EU. Därför är
              det också bra att ha till exempel den reporter som också ser vad
              som händer i Ungern med romernas mänskliga rättigheter. De ska
              respekteras både hemma och ute. Därför tycker jag att detta är
              viktigt.
            </seg>
            <seg xml:id="i-dfe866417d82e747-0">
              Jag tänkte passa på att läsa en rad ur en dikt: Ingen människa
              är en ö utan en del av en kontinent. Det förklarade en gång den
              engelska poeten John Donne. Vårt land är likaledes en del av en
              kontinent. Därför kan inte Sverige isolera sig från vad som drabbar
              andra folk och minoritetsgrupper i andra delar av Europa och världen.
            </seg>
          </u>
          <note type="speaker" xml:id="i-86c05067aea61b8c-0">
            Anf. 29 Statsrådet ERIK ULLENHAG (FP):
          </note>
          <u who="erik_ullenhag_908afe" next="cont" xml:id="i-68e4c595978521fe-1">
            <seg xml:id="i-1a92ae37b8b8736d-0">
              Herr talman! När jag försökte gå igenom mina anteckningar såg
              jag att det finns en fråga som jag tror att jag inte riktigt har
              besvarat. Flera av er har återkommit till den. Det gäller pengarna.
              Alla är vi överens om att det är bra att vi har åttafaldigat anslaget
              till minoritetspolitiken under alliansregeringens första fyra
              år. Det var ett viktigt arbete vi gjorde för att lyfta minoriteters
              rättigheter.
            </seg>
            <seg xml:id="i-5832539d84dd9c17-0">
              Amineh Kakabaveh säger och hon har helt rätt att 85 miljoner
              är gott och väl men att de inte kommer att lösa hela problemet
              med romernas utanförskap. Det är sant. Det är klart att dessa
              85 miljoner handlar just om minoritetspolitiken om möjligheten
              att utöva sitt språk och sin kultur och pengar till förvaltningsområden
              för de minoriteter som har förvaltningsområden. Däremot löser
              man inte utanförskapet när det gäller skolgång och jobb med bara
              minoritetspolitiken. Det ska vi inte lura oss att tro.
            </seg>
            <seg xml:id="i-01717f84c38a17cb-0">
              Allra sist skulle jag vilja ansluta till det som Amineh Kakabaveh
              talar om, det vill säga att se de individer och människor som
              detta handlar om. Jag vet att riksdagsledamoten har ett stort
              engagemang också för kvinnors rättigheter för tjejers och unga
              flickors rättigheter. Där har vi ibland slarvat från myndigheternas
              sida gentemot människor som har flytt från andra länder men också
              gentemot några av våra minoriteter.
            </seg>
            <seg xml:id="i-b53f829076d44952-0">
              Jag fick berättat för mig av en kvinna som praktiserade på ett
              socialkontor i Malmö. Hon upptäckte en romsk flicka som var 14
              år gammal som inte gick i skolan. Hon hade blivit bortgift enligt
              romsk tradition. För att göra en lång historia kort slutade ärendet
              med att man inte gjorde någonting åt det. Kvinnan fick lära sig
              av sina chefer att om man skulle ingripa i just denna romska familj
              var det så många andra man behövde ingripa i.
            </seg>
            <seg xml:id="i-25113a515e96209c-0">
              Om man gör så sviker man individens rättigheter. Utgångspunkten
              måste alltid vara individens rättigheter. Vi ska inte heller ha
              något slags omvänd förståelse för saker som människor drabbas
              av.
            </seg>
            <seg xml:id="i-681a621dc30d7413-0">
              Jag hoppas att denna debatt kommer att fortsätta. Jag förutsätter
              att ni som har deltagit i diskussionen kommer att ägna de kommande
              åren åt att vara en blåslampa på mig och regeringen så att vi
              gemensamt ska kunna föra frågan framåt. Vi har en historia att
              skämmas över. Vi ska se till att vi inte också får en framtid
              att skämmas över.
            </seg>
          </u>
          <note xml:id="i-f7c411d56a6d3a23-2">
            Överläggningen var härmed avslutad.
          </note>
          <note xml:id="i-686b03f43cd00cb9-0">
            5 § Hänvisning av ärenden till utskott
          </note>
          <note xml:id="i-84a1430d834f5524-0">
            Föredrogs och hänvisades
          </note>
          <note xml:id="i-40663e48740c141a-0">
            6 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-0dcd6222d78b3d84-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <u who="erik_ullenhag_908afe" prev="cont" xml:id="i-e376e2b5156ab4ed-1">
            <seg xml:id="i-8fcdfff0f33c050b-0">
              KOM(2010)715
            </seg>
            <seg xml:id="i-1304ff0a11db4370-0">
              Återupptagna förhandlingar
            </seg>
            <seg xml:id="i-f8a928c6f70325cf-0">
              Statsrådet Tobias Billström besvarar såväl allmänpolitiska frågor
              som frågor inom sitt ansvarsområde.
            </seg>
            <seg xml:id="i-f9dd73e2592f1352-0">
              Barnfattigdomen
            </seg>
          </u>
          <note xml:id="i-0d283f9a9c3cd717-0">
            Ajournering
          </note>
          <note xml:id="i-16acc32b815e6a0e-0">
            Kammaren beslutade kl. 13.33 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note xml:id="i-87687afe10096971-0">
            Förhandlingarna återupptogs kl. 14.00.
          </note>
          <note xml:id="i-03a552a9711b868f-0">
            7 § Frågestund
          </note>
          <note xml:id="i-f19c07fa7ff9ca6a-0">
            Anf. 30 ANDRE VICE TALMANNEN:
          </note>
          <note xml:id="i-d0c5081e713e2f41-0">
            Jag vill hälsa statsrådet Tobias Billström, statsrådet Nyamko
            Sabuni, statsrådet Stefan Attefall, statsrådet Catharina Elmsäter-Svärd
            och statsrådet Erik Ullenhag välkomna.
          </note>
          <note type="speaker" xml:id="i-32a753335ff82078-0">
            Anf. 31 ISAK FROM (S):
          </note>
          <u who="isak_from_c7c532" xml:id="i-73b623ccd68a6a98-0">
            <seg xml:id="i-1de08aa0f7b2faa0-0">
              Herr talman! Medierna har i veckan varit fyllda av Rädda Barnens
              rapport om de växande klyftorna och den stora och ökande barnfattigdomen
              i Sverige. Omkring en kvarts miljon barn och ungdomar saknar mat,
              kläder och skor. Föräldrar har svårt med kostnaden för glasögon,
              för att inte tala om problemen med skolresor eller semestrar.
              Det är framför allt barn till ensamstående föräldrar och barn
              till invandrare som har det värst.
            </seg>
            <seg xml:id="i-05800f32ae154929-0">
              Rapporten lyfter särskilt fram de ökande klyftorna och skillnaderna
              i landet. De rikare har blivit betydligt rikare, medan de fattigastes
              villkor i stort sett har varit oförändrade.
            </seg>
            <seg xml:id="i-e3fe8cdcd7495ee8-0">
              Det är ett direkt resultat av regeringens politik. Sänkt a-kassa,
              massarbetslöshet och utförsäkring av sjuka har tvingat många att
              söka socialbidrag. Deltidsarbetande kvinnor har tvingats till
              heltidsarbetslöshet.
            </seg>
            <seg xml:id="i-3545cbd48743c811-0">
              Regeringens ungdomspolitik syftar till att förbättra unga människors
              livsvillkor. Vad avser ungdoms- och jämställdhetsministern att
              göra för att vända denna dystra utveckling?
            </seg>
          </u>
          <note type="speaker" xml:id="i-02440797172ec8d8-0">
            Anf. 32 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-4">
            <seg xml:id="i-a1d8d26cf1068829-0">
              Herr talman! Jag har också tagit del av Rädda Barnens rapport.
              Det är klart att det är oacceptabelt att det finns barn som lever
              under svåra förhållanden. Men jag tycker att det är lika viktigt
              att komma ihåg att barnfattigdomen har minskat. Att vissa lever
              under fattigdomsgränsen när det gäller socialbidragsnormen tycker
              jag att man ska försöka skilja från den relativa fattigdomen,
              som innebär att några har blivit rikare, framför allt de som arbetar,
              i förhållande till dem som är arbetslösa.
            </seg>
            <seg xml:id="i-af44196f8aaca39f-0">
              I övrigt menar vi att för att komma åt barnfattigdomen måste
              vi se till att satsa på att fler ska komma i arbete. Bara genom
              insatser som sänker trösklarna in till arbetsmarknaden och ger
              människor, enskilda kvinnor och män, chans att ta sig ut på arbetsmarknaden
              kan vi komma åt de problem som beskrivs i denna rapport.
            </seg>
          </u>
          <note type="speaker" xml:id="i-9bceb2172afb7a7f-0">
            Anf. 33 ISAK FROM (S):
          </note>
          <u who="isak_from_c7c532" xml:id="i-73b623ccd68a6a98-1">
            <seg xml:id="i-114c105adaa8f5cb-0">
              Herr talman! Regeringens socialbidragspolitik gör det inte lätt
              för barnen. Fattigdomen påverkar inte bara barn och unga i dag.
              Den gör det också betydligt svårare för barn och unga att koncentrera
              sig på det viktiga skolarbetet. Föräldrarnas oro smittar av sig
              på barnen. De här barnen saknar också det stöd och den hjälp som
              de behöver i studierna. De får förbereda sig för fattigdomen,
              som i dag går i arv.
            </seg>
            <seg xml:id="i-305df46c80f59113-0">
              Kommunerna har tagit stort ekonomiskt ansvar under lågkonjunkturen
              genom egna insatser för utbildning och sysselsättning. Dessutom
              ökar socialbidragen fortfarande. Därtill har kommunerna tvingats
              säga upp över 30 000 anställda inom skolan och omsorgen. Självklart
              slår detta extra hårt mot dem som behöver stödet.
            </seg>
            <seg xml:id="i-dab13c923f6951b8-0">
              Det här kräver hela samhällets engagemang för att man ska kunna
              vända den negativa utvecklingen. Åtminstone bör man kunna begära
              en handlingsplan. Är regeringen beredd att utarbeta en handlingsplan?
            </seg>
          </u>
          <note type="speaker" xml:id="i-d8184ee178015443-0">
            Anf. 34 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-5">
            <seg xml:id="i-cdfa8fb2834d005b-0">
              Herr talman! Isak From har väldigt många olika frågeställningar
              i ett och samma anförande. Jag ska försöka fokusera på det som
              var utgångspunkten, nämligen barn som lever under svåra förhållanden.
            </seg>
            <seg xml:id="i-b4b690451c72dbcd-0">
              Arbete är det som lägger grunden för att dessa barn ska få en
              bättre uppväxt och för att de inte ska ärva utanförskapet. När
              man växer upp i ett område med föräldrar som aldrig haft ett jobb
              riskerar man att tappa hoppet om framtiden för sig själv och få
              sämre möjligheter att komma ut på arbetsmarknaden.
            </seg>
            <seg xml:id="i-f112a0a996c7324d-0">
              I övrigt har vi uppmärksammat de problem som ensamstående kvinnor
              och barn till relativt nyanlända invandrare har. Därför har vi
              till exempel ökat flerbarnstillägget, så att det riktas och når
              de familjer som oftast behöver det mer. Bostadsbidraget har också
              höjts. Det är på det sättet vi kan jobba.
            </seg>
            <seg xml:id="i-d41f57fda2ffa92c-0">
              Men till syvende och sist handlar det om att ge alla vuxna friska
              som vill och kan arbeta tillgång till arbete. Det är det regeringen
              jobbar för.
            </seg>
            <seg xml:id="i-4c27ddc2ef34bd5f-0">
              Återtagandeavtalet med Irak
            </seg>
          </u>
          <note type="speaker" xml:id="i-cada0ab875960a21-0">
            Anf. 35 BODIL CEBALLOS (MP):
          </note>
          <u who="bodil_ceballos_02855b" xml:id="i-ce48971629392e70-0">
            <seg xml:id="i-61c5e9b4c2f6a806-0">
              Herr talman! Jag vill fråga migrationsministern om något som
              närmast har varit en följetong i våra diskussioner under de senaste
              åren, nämligen återtagandeavtalet med Irak.
            </seg>
            <seg xml:id="i-a27c60697d1740a6-0">
              Min uppfattning är att avtalet som sådant kringgår asylrätten.
              Avtalet innebär att Irak ska garantera de återvändande skydd,
              men man har inte förmåga att göra det. Det leder till att en person
              som i och för sig anses vara skyddsbehövande kan ges avslag i
              Sverige och skickas tillbaka, eftersom det finns ett internt flyktalternativ
              och en regering som lovar att skydda dem.
            </seg>
            <seg xml:id="i-0578381b117e9d8c-0">
              Resultatet är att en asylsökande inte får skydd i Sverige och
              inte heller i Irak. Jag vill veta hur ministern vill lösa situationen,
              så att de personerna inte hamnar i detta moment 22.
            </seg>
          </u>
          <note type="speaker" xml:id="i-0410c4126739c41c-0">
            Anf. 36 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-0">
            <seg xml:id="i-4fea32e74f1196ac-0">
              Herr talman! Sverige har under många år ställt upp för och gett
              skydd åt många irakier som kommit till Sverige för att ansöka
              om asyl. Men Sverige kan inte ge skydd åt människor som efter
              en rättslig prövning bevisligen har saknat asylskäl. Detta är
              grunden till att vi arbetat för att skapa ett återtagandeavtal
              med Irak, ett återtagandeavtal av samma typ som vi har med många
              andra länder.
            </seg>
            <seg xml:id="i-3abaef76c94ef56e-0">
              Detta är naturligtvis någonting som är viktigt och angeläget,
              men Bodil Ceballos gör flera felslut i sin bedömning, bland annat
              när hon säger att det här skulle vara felaktigt eller på något
              vis skulle inskränka asylrätten. Det gör det inte. Människor prövas
              i Sverige och får ett klart besked om huruvida de får lov att
              stanna. Men vi kan inte ha en situation där människor som har
              fått nej på sina asylansökningar stannar kvar i Sverige trots
              att de har prövats och bevisligen saknat sådana skäl. De människorna
              måste vi kunna skicka tillbaka till deras ursprungsländer. Regeringen
              ser gärna att de åker självmant, vilket 5 000 personer också gjort.
              Men sedan 2008 har 800 personer skickats tillbaka med tvång. Det
              är en konsekvens av detta.
            </seg>
          </u>
          <note type="speaker" xml:id="i-5dbf0e7b04e5193c-0">
            Anf. 37 BODIL CEBALLOS (MP):
          </note>
          <u who="bodil_ceballos_02855b" xml:id="i-ce48971629392e70-1">
            <seg xml:id="i-40b3d0f4a39e58b5-0">
              Herr talman! Jag gör inte några felslut, men ministern gör felslut,
              det ena efter det andra. Jag kan inte förstå att ministern inte
              ser sambandet med den flyktingpolitik vi har, som säger att den
              som kan få internt skydd i det egna hemlandet först ska nyttja
              det. När vi nu har ett återvändandeavtal innebär det att människor
              kan få avslag i Sverige trots att de egentligen är skyddsbehövande
              därför att det finns ett internt flyktalternativ. Man skickar
              tillbaka dem, men Irak kan inte ta emot dem, och då kringgår vi
              asylrätten.
            </seg>
            <seg xml:id="i-ea5ec64129459892-0">
              Nu när vi på omvägar fått veta att ambassad och kanske också
              annat villkorades av återvändandeavtalet och att syftet var att
              stoppa flyktingströmmen från Irak, vill jag veta på vilket sätt
              ministern anser att det är förenligt med Genèvekonventionen eller
              svensk utlänningslag att stoppa människor från ett visst land
              från att komma hit, när ministern annars berömmer sig över att
              vi alltid gör individuella bedömningar.
            </seg>
          </u>
          <note type="speaker" xml:id="i-baf5dc1ab95649ac-0">
            Anf. 38 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-1">
            <seg xml:id="i-49a94fbc13e1a3ce-0">
              Herr talman! Med tanke på att vi är det land i EU som har tagit
              emot flest asylansökningar från Irak under de gångna åren kan
              man fråga sig vilka personer det är Bodil Ceballos syftar på när
              hon säger att vi har stoppat människor från att söka asyl. Mig
              veterligen är det ingen. Alla de människor som har kommit till
              Sverige har fått sin sak prövad om de har lämnat in ansökningar.
            </seg>
            <seg xml:id="i-08155eda8137dbd3-0">
              Som jag sade inledningsvis handlar detta om ett felslut. Bodil
              Ceballos utgår från att det är återtagandeavtalet som är grunden
              för att vi skickar tillbaka människor. Det är det inte. Det är
              folkrätten. Det är Genèvekonventionen, som säger att envar visserligen
              har rätt att lämna sin ursprungsstat för att söka asyl någon annanstans,
              men att ursprungslandet också är skyldigt att ta tillbaka sin
              egen medborgare om denne får nej på sin asylansökan.
            </seg>
            <seg xml:id="i-41e664662f6c7f34-0">
              I Sverige har vi Migrationsöverdomstolen som sätter praxis. Den
              är självständig. Det är inte regeringen som gör det.
            </seg>
            <seg xml:id="i-4d87cf00f8873cc4-0">
              Ambassadfrågan har absolut inte varit villkorad till några inskränkningar
              när det gäller människors möjligheter att söka asyl i Sverige.
              Det får man naturligtvis lov att göra fritt om man kommer hit
              och lämnar in ansökan. Men man måste också respektera ett avslagsbeslut.
              Det har möjligen Bodil Ceballos lite svårt med.
            </seg>
          </u>
          <note xml:id="i-ef75c349d12ba931-0">
            Jämställdhetsintegrering i kommuner och landsting
          </note>
          <note type="speaker" xml:id="i-16828c09ad0ff58f-0">
            Anf. 39 MATTIAS KARLSSON (SD):
          </note>
          <u who="mattias_karlsson_d9c916" xml:id="i-f4b54193b9b33e86-0">
            <seg xml:id="i-a066d25bf087fbbe-0">
              Herr talman! År 2008 beviljade regeringen 100 miljoner kronor
              till organisationen SKL för genomförandet av så kallad jämställdhetsintegrering
              i kommuner och landsting. Dessa 100 miljoner kom senare att växa
              till 145 miljoner.
            </seg>
            <seg xml:id="i-bfef2bffc43d2e76-0">
              Varför man valde att satsa så mycket skattepengar på just jämställdhetsintegrering
              är inte helt lätt att bli klok på. Enligt Jämi saknas det nämligen
              helt svensk forskning kring metoden, och ingen vet egentligen
              om detta är ett bra och effektivt sätt att förbättra jämställdheten.
              Det finns säkert ett och annat guldkorn bland de projekt som verksamheten
              rymmer, men klart är att det på flera håll i landet inte kan beskrivas
              som någonting annat än ett fiasko.
            </seg>
            <seg xml:id="i-4f08d746b69e4e27-0">
              I en utvärdering från Ljungby kommun konstaterades det att deltagarna
              inte kunnat se behovet av verksamheten, att man upplevt det som
              någonting påtvingat uppifrån och att mindre än 30 procent trodde
              att det skulle leda till ökad jämställdhet.
            </seg>
            <seg xml:id="i-839f1f72f27b8d20-0">
              I Simrishamn har man använt pengarna till att anställa en genuspedagog
              som har lärt kvinnor att sitta bredbent på en stol och som har
              hållit kurser i hur man dekonstruerar den så kallade könsmaktsordningen
              genom att mentalt byta kön på matsalsbestick.
            </seg>
            <seg xml:id="i-ebc88e942c5d567f-0">
              Nu har man ytterligare ökat resurserna, med 80 miljoner kronor,
              till den här verksamheten. Därför skulle jag vilja fråga jämställdhetsministern
              om hon anser att programmet för hållbar jämställdhet verkligen
              är det bästa sättet att förbättra levnadsvillkoren för Sveriges
              kvinnor och om det har varit klokt att spendera 225 miljoner kronor
              på det.
            </seg>
          </u>
          <note type="speaker" xml:id="i-c40399c91ce77521-0">
            Anf. 40 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-6">
            <seg xml:id="i-7716a7cf8b374f31-0">
              Herr talman! Jag vill tacka Mattias Karlsson för denna viktiga
              fråga. Jag tror eventuellt att Mattias Karlsson har läst en utvärdering
              av projektet som jag själv inte har tagit del av. Den del av utvärderingen
              som jag har läst handlar nämligen framför allt om att det har
              varit många stora framgångar på det området.
            </seg>
            <seg xml:id="i-99f04f0e66e26a78-0">
              Vi kan bara konstatera att välfärdstjänster i vårt land inte
              är jämställda. Omsorgen till de äldre ges inte på lika villkor,
              om man tittar könsmässigt. Män får mer och tidigare omsorg än
              kvinnor. Vår skola är inte jämställd. Man har i ett projekt konkret
              kunnat se att pojkar får så mycket hjälp att det slutar med att
              läraren gör pojkarnas skrivläxa medan flickorna kämpar med sina
              läxor. Därmed utvecklar flickorna läsförmågan och skrivförmågan
              mycket snabbare än killarna. Och vården, inte minst, har vi följt
              i många år. Kvinnor och män får inte vård på lika villkor.
            </seg>
            <seg xml:id="i-f67a8566a24da7d7-0">
              Detta handlar om en kvalitetsfråga. Vår sjukvård, omsorg och
              skola kommer aldrig att hålla den höga kvalitet som jag vill att
              den ska hålla om vi inte kan garantera att både flickor och pojkar
              och både män och kvinnor får välfärdstjänster på lika villkor.
              Därför satsar vi dessa pengar. Det gör vi för att utveckla arbetsmetoder
              och utveckla statistik och därmed också kunna ifrågasätta: Varför
              ser det olika ut? Och vad kan man göra åt det? De här pengarna
              har gjort en stor nytta.
            </seg>
          </u>
          <note type="speaker" xml:id="i-796b6022e35bca48-0">
            Anf. 41 MATTIAS KARLSSON (SD):
          </note>
          <u who="mattias_karlsson_d9c916" xml:id="i-f4b54193b9b33e86-1">
            <seg xml:id="i-f7c062e83cfac4f6-0">
              Herr talman! Jag tackar för svaret, men jag beklagar att jämställdhetsministern
              inte är beredd att se mer nyktert och självkritiskt på de prioriteringar
              man gjort och den verksamhet som man har bedrivit.
            </seg>
            <seg xml:id="i-64006ba62ef2af03-0">
              Jag beklagar också att den borgerliga regeringen har valt att
              bygga vidare på den verklighetsfrånvända, flummiga och radikalfeministiska
              jämställdhetspolitik som lanserades av tidigare vänsterregeringar.
            </seg>
            <seg xml:id="i-8a1dc8adaf4f6af8-0">
              Min och Sverigedemokraternas uppfattning är att vi inte behöver
              fler genuspedagoger, genuscoacher och jämställdhetspiloter som
              genuscertifierar barnböcker och byter kön på bestick i en närmast
              totalitär anda. Vad vi i stället behöver är ökade anslag till
              forskning kring kvinnosjukdomar och krafttag mot den grasserande
              våldtäktsepidemin, det hedersrelaterade förtrycket och den utbredda
              psykiska ohälsan bland unga kvinnor.
            </seg>
          </u>
          <note type="speaker" xml:id="i-f92f2948a43ae6f0-0">
            Anf. 42 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-7">
            <seg xml:id="i-c6ece354da7550c5-0">
              Herr talman! Återigen ser vi på kvalitetsfrågan på olika sätt,
              Mattias Karlsson och jag. Jag menar att kvalitet inom välfärdstjänster
              handlar just om hur det faller ut för män och kvinnor, vare sig
              det handlar om skola, omsorg eller sjukvård.
            </seg>
            <seg xml:id="i-ea8fe2f09146d32b-0">
              Det finns många goda exempel för Mattias Karlsson att ta del
              av när det gäller hur jämställdhetsintegrering och de pengar som
              regeringen har satsat faktiskt lett till bättre verksamheter när
              det gäller både ledarutbildningar och chefsutbildningar. Vi vet
              också att förändringsarbete, vare sig det gäller jämställdhet
              eller miljöfrågor, handlar om ledarskapsfrågor, att den som bedriver
              verksamheten också kan se de kvalitetsbrister som finns. I det
              här fallet är bristen på jämställdhet en av de brister som finns
              när det gäller kvalitet i våra välfärdstjänster.
            </seg>
            <seg xml:id="i-b4f9a0e16b9f3345-0">
              Det här är ett arbete som måste fortsätta att utvecklas. Jag
              skulle önska att Mattias Karlsson kunde vara med i denna kamp,
              så att vi kan garantera att våra medborgare, oavsett kön, faktiskt
              får tillgång till vård, omsorg och skola på lika villkor.
            </seg>
            <seg xml:id="i-e8c63e352a56f943-0">
              Bostadsmiljöpremie
            </seg>
          </u>
          <note type="speaker" xml:id="i-2691d1302deca97c-0">
            Anf. 43 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-b4008e72b617a47f-3">
            <seg xml:id="i-48c37e6070766f23-0">
              Herr talman! Min fråga går till statsrådet Stefan Attefall. Förra
              året drogs det av räntor för 80 miljarder. Snart är det uppe i
              144 miljarder. RUT och ROT kostade 1415 miljarder. KD vill till
              och med ha skatteavdrag för välgörenhet.
            </seg>
            <seg xml:id="i-1204d443da0e628e-0">
              Vi vill satsa medel för att rusta upp de befintliga bostadsbestånden
              i miljonprogramsområdena. Hyresgästföreningen redovisar att 650
              000 lägenheter är i behov av upprustning i miljonprogramsområdena.
              Och 350 000 av dessa behöver renoveringar just nu. Miljonprogramsområdena
              behöver bland annat klimatsäkras det handlar alltså om energieffektivisering
              och miljöupprustas.
            </seg>
            <seg xml:id="i-979d5c9c37547ec9-0">
              Min fråga är: Är statsrådet beredd att också ha en bostadsmiljöpremie,
              precis som man hade en miljöbilspremie?
            </seg>
          </u>
          <note type="speaker" xml:id="i-37b61bcd16747083-0">
            Anf. 44 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-0">
            <seg xml:id="i-bf229183635c2003-0">
              Herr talman! Först och främst ska man inte, tror jag, blanda
              ihop alltför många saker. Ränteavdrag är en viktig del för att
              åstadkomma rimliga boendekostnader och också för att vi ska få
              en bra nyproduktion. Jag tror att det är viktigt att komma ihåg
              att ROT- och RUT-avdragen har som sin främsta funktion att man
              ska undvika svartarbete. Dessutom skapar det nya arbetstillfällen.
            </seg>
            <seg xml:id="i-80197410a93b6519-0">
              När det gäller upprustning av miljonprogramsområdena pågår ett
              arbete i Regeringskansliet. Vi har skrivit i vår budgetproposition
              att vi ska analysera den fysiska och boendesociala miljön i miljonprogramsområdena.
              Det arbetet pågår. Bland annat reser jag runt bland miljonprogramsområden
              för att just studera hur arbetet går med den fysiska upprustningen
              men också hur man utvecklar de boendesociala frågorna.
            </seg>
            <seg xml:id="i-c567766b4bd1f326-0">
              Jag brukar vara mycket tydlig med att betona att ansvaret för
              upprustning av bostäder alltid åligger fastighetsvärden, fastighetsägaren.
              Vi ska inte skapa en situation där de som inte sköter sin upprustning
              tror att det finns pengar att hämta, så att de därmed skjuter
              fram upprustningen eller undviker att ta det ansvar som åligger
              dem själva som fastighetsägare.
            </seg>
            <seg xml:id="i-2764ffe77318b8f8-0">
              Sedan finns det många generella metoder vi ska ha för att skapa
              en bra klimat- och energipolitik även när det gäller rustning
              av bostäder.
            </seg>
          </u>
          <note type="speaker" xml:id="i-bc559dfcc62c72d5-0">
            Anf. 45 AMINEH KAKABAVEH (V):
          </note>
          <u who="amineh_kakabaveh_bf37d1" xml:id="i-b4008e72b617a47f-4">
            <seg xml:id="i-2cda5441d080c7e2-0">
              Herr talman! Vi vet att både staten och riksdagen har kommit
              överens om att vi ska ha ett delat ansvar för att rusta upp miljonprogramsområdena.
              Det handlar alltså inte bara om fastighetsägarna. Har man åtagit
              sig uppdraget måste det också fullföljas. Detta är väldigt viktigt.
            </seg>
            <seg xml:id="i-3cb7ee1d14596570-0">
              Statsrådet menar att man blandar de olika sakerna. Det är inte
              så. KD är generöst på vissa områden. Men det finns andra områden
              som faktiskt är viktiga, inte minst ur medborgarnas synvinkel.
              Miljön är väldigt viktig. Det borde vara en hjärtefråga för statsrådet.
              Frågan är vad man gör för att det här problemet ska lösas. Annars
              kommer vi att ha social housing, precis som i andra EU-länder
              och i andra europeiska länder.
            </seg>
          </u>
          <note type="speaker" xml:id="i-ee4d6c0d24f56d21-0">
            Anf. 46 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-1">
            <seg xml:id="i-78f62a120f07112b-0">
              Herr talman! Vi ska ha långsiktiga och tydliga spelregler. Det
              är oerhört viktigt. Vi måste också ha en tydlig rollfördelning.
              Vad ligger på mig som fastighetsägare? Vad ligger på staten? Vad
              ligger på kommunen? Här vill jag medverka till att undvika just
              den ryckighet och oförutsägbarhet som präglade mycket av politiken
              tidigare när det fanns olika typer av statliga bidrag för olika
              ageranden under olika tidsperioder. Jag tror inte på en sådan
              politik.
            </seg>
            <seg xml:id="i-851469fd75cdc8a8-0">
              En bra miljö och en bra energianvändning får vi framför allt
              genom att ha tydliga normer när man rustar upp bostäder och när
              man bygger nya bostäder men också genom exempelvis en generellt
              bra koldioxidbeskattning. Erfarenheterna vi har från tidigare
              visar på att vi ska ha en tydlig rollfördelning och långsiktighet
              i vår bostadspolitik.
            </seg>
            <seg xml:id="i-167f595e984a03ba-0">
              När jag reser runt bland miljonprogramsområdena träffar jag oerhört
              många ambitiösa fastighetsägare som sköter sina fastigheter mycket
              bra. Dem ska vi uppmuntra. Jag tror att problemet är hanterbart
              om vi ger goda och bra förutsättningar för dem att ta sitt ansvar.
            </seg>
            <seg xml:id="i-2c3cfaffa878f72c-0">
              Sedan ska vi identifiera vilken roll staten kan ha för att underlätta
              och hjälpa till på olika sätt. Men jag vill undvika att vi kommer
              tillbaka i ett bidrags- och subventionstänkande som präglade politiken
              förr i tiden.
            </seg>
            <seg xml:id="i-ff4301f3ad574c0c-0">
              EU-ländernas ansvar för asylsökande
            </seg>
          </u>
          <note type="speaker" xml:id="i-6365343503ffa438-0">
            Anf. 47 EVA LOHMAN (M):
          </note>
          <u who="eva_lohman_df68f3" xml:id="i-8af0fafe9e911514-0">
            <seg xml:id="i-95b43d32cd133e8f-0">
              Herr talman! Jag har en fråga till statsrådet Billström. Förra
              året sökte 31 819 personer asyl i Sverige. 36 procent av dem beviljades
              uppehållstillstånd under förra året. Sverige var förra året också
              det tredje största asyllandet i Europa Frankrike och Tyskland
              ligger före. Det tycker jag är bra. Jag är stolt över att vi har
              det engagemanget och att vi tar det ansvaret. Men Sverige kan
              inte hjälpa alla. Det måste finnas fler som delar på ansvaret.
              Min fråga till ministern är: Vad kommer statsrådet att göra för
              att fler länder i EU ska ta ett större ansvar?
            </seg>
          </u>
          <note type="speaker" xml:id="i-cfed007e5541e15c-0">
            Anf. 48 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-2">
            <seg xml:id="i-f1b707b7a9c6043a-0">
              Herr talman! Låt mig börja med att säga att jag delar Eva Lohmans
              stolthet över att vi kan ställa upp och hjälpa människor som har
              det svårt i vår värld, men precis som frågeställaren säger finns
              det också begränsningar.
            </seg>
            <seg xml:id="i-dcd32758d3515a2e-0">
              Dessa begränsningar handlar om att vi i dag är medlemmar i Europeiska
              unionen. Vår asylpolitik är på papperet gemensam i hela unionen.
              Vi har dock en ojämn fördelning när det gäller ansvaret, och det
              måste rättas till.
            </seg>
            <seg xml:id="i-fda3d901125acef3-0">
              Den lösning som regeringen siktar på handlar om att skapa ett
              gemensamt europeiskt asylsystem där staterna delar på ansvaret,
              har en jämnare fördelning och också en likabehandling när det
              gäller prövningen av asylansökningar. Det ska alltså inte spela
              någon roll var man lämnar in sin ansökan; den ska behandlas likadant.
            </seg>
            <seg xml:id="i-54287202e80da431-0">
              Vi arbetar för detta, och under det svenska ordförandeskapet
              i EU antogs också det så kallade Helsingforssprogrammet EU:s femårsprogram
              som kommer att bereda vägen för att detta ska kunna genomföras.
              Det åvilar EU-kommissionen att ta fram planerna för detta, och
              än så länge är det en bit kvar på vägen innan vi har nått fram.
              Men vi har gott hopp om detta.
            </seg>
          </u>
          <note type="speaker" xml:id="i-9b57e64916188fc4-0">
            Anf. 49 EVA LOHMAN (M):
          </note>
          <u who="eva_lohman_df68f3" xml:id="i-8af0fafe9e911514-1">
            <seg xml:id="i-5d5831eeb9c0fcd0-0">
              Herr talman! Tack för svaret! Jag ser fram emot att höra mer
              och få en redovisning av det arbetet i framtiden.
            </seg>
            <seg xml:id="i-8eef8b1a58a6babf-0">
              Introduktionsklasser
            </seg>
          </u>
          <note type="speaker" xml:id="i-cec2087dce3f56ab-0">
            Anf. 50 ISMAIL KAMIL (FP):
          </note>
          <u who="ismail_kamil_816485" xml:id="i-4030f5db94471055-0">
            <seg xml:id="i-dc246431be2d7df9-0">
              Herr talman! Min fråga är till Nyamko Sabuni.
            </seg>
            <seg xml:id="i-4d855775e4ef1667-0">
              Jag har mött en del elever i Uppsala som anger att de har gått
              för länge i en så kallad introduktionsklass. De menar att detta
              har varit negativt för dem.
            </seg>
            <seg xml:id="i-dbd15185db3299f6-0">
              Delar ministern den uppfattningen?
            </seg>
          </u>
          <note type="speaker" xml:id="i-2e7cdd3a8a59d29d-0">
            Anf. 51 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-8">
            <seg xml:id="i-720d9dbbc2717991-0">
              Herr talman! Jag delar uppfattningen att det är olyckligt att
              en nyanländ elev placeras i en introduktionsklass. Jag har själv
              erfarenhet av att som tolvåring komma till Sverige utan språket
              och så vidare, och jag tror att en del av styrkan med min introduktion
              var att jag blev placerad i ett klassrum med barn som talade svenska.
            </seg>
            <seg xml:id="i-6c1bb4d232dd32b1-0">
              Att ha nyanlända barn i introduktionsklasser alldeles för länge
              tror jag bara hämmar deras möjligheter till lärande och framför
              allt deras möjlighet att praktisera svenska, få höra svenska och
              umgås med barn som talar svenska.
            </seg>
            <seg xml:id="i-da9f2b76d11b55eb-0">
              För några år sedan, under den förra mandatperioden, kom Skolverket
              med riktlinjer om hur man skulle introducera nyanlända elever.
              Dessa verkar tyvärr ha blivit pappersprodukter i många kommuner,
              men jag skulle verkligen önska att fler skolor i vårt land såg
              till att nyanlända barn fick ett hemklassrum där de umgås med
              barn som talar svenska. Självklart kommer de även att behöva extra
              stöd och resurser, och det kan man anpassa från elev till elev.
            </seg>
            <seg xml:id="i-1e0aca81430bedbf-0">
              Jag håller alltså med om att introduktionsklasser är skadligt
              för lärandet när det gäller många av de här barnen.
            </seg>
          </u>
          <note type="speaker" xml:id="i-ec1268541878540e-0">
            Anf. 52 ISMAIL KAMIL (FP):
          </note>
          <u who="ismail_kamil_816485" xml:id="i-4030f5db94471055-1">
            <seg xml:id="i-65376a9434ec140f-0">
              Herr talman! Sverige har inte varit tillräckligt bra när det
              gäller att inhämta kunskaper från hemländerna om de barn som har
              kommit till Sverige. En sådan kartläggning är mycket viktig så
              att man vet på vilken nivå barnen står.
            </seg>
            <seg xml:id="i-25a879236ed55cea-0">
              Min fråga till ministern är: Hur ser ministern på detta? Hur
              kan man förändra så att det blir en lite bättre kartläggning av
              kunskaperna från hemlandet så att barnen får en adekvat utbildning?
            </seg>
          </u>
          <note type="speaker" xml:id="i-15675d728886b13c-0">
            Anf. 53 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-9">
            <seg xml:id="i-e67e0d244ceedfb2-0">
              Herr talman! I vårt skolsystem finns det ett väldigt starkt fokus
              på att man går i en viss årskurs utifrån hur gammal man är. Jag
              tror att det är väldigt fel, för vi ser att en stor del av invandringen
              till vårt land i dag handlar om flyktingar från länder som har
              varit krigsdrabbade i många, många år och där skolsystemet inte
              alls fungerar. Det är klart att det är väldigt viktigt att kartlägga
              kunskapsbakgrund hos varje barn som kommer till vårt land.
            </seg>
            <seg xml:id="i-81426912eac94649-0">
              Jag tror också att detta är en del av problemet. När man inte
              kartlägger skolbakgrunden hamnar alla nyanlända i en gemensam
              introduktionsklass, vilket också betyder att de inte får den hjälp
              och det stöd som de behöver för att återhämta sig och hinna i
              kapp sina klasskamrater.
            </seg>
            <seg xml:id="i-81416dd4cb46aa66-0">
              Faktum är att det räcker att man kommer till Sverige i sjuårsåldern.
              Om inte skolan tar emot de här barnen på rätt sätt har man redan
              då missat tillräckligt mycket för att inte hinna i kapp. Kanske
              är det också en del av förklaringen till varför Sverige tappar
              i rankning när vi jämförs med andra länder.
            </seg>
            <seg xml:id="i-a5ee9ad8279c6c6b-0">
              Här finns alltså fortfarande mycket kvar att göra, och jag hoppas
              att jag tillsammans med kommunerna kan ta tag i detta och se till
              att det blir bättre för dessa barn.
            </seg>
            <seg xml:id="i-a5643f4047f98b07-0">
              Planering för gemensamma samlingslokaler
            </seg>
          </u>
          <note type="speaker" xml:id="i-f2e9a3afee62f784-0">
            Anf. 54 ANNELIE ENOCHSON (KD):
          </note>
          <u who="annelie_enochson_e9d5f8" xml:id="i-e5dfb93886a59ba7-0">
            <seg xml:id="i-0b90ede75ac79c9b-0">
              Herr talman! Jag vill rikta min fråga till plan- och bostadsministern
              Stefan Attefall.
            </seg>
            <seg xml:id="i-cd9e98ea68261f78-0">
              Den svenska demokratin är intimt förknippad med vad som hände
              i slutet av 1800-talet då väckelserörelsen, arbetarrörelsen och
              nykterhetsrörelsen växte fram och då människor engagerade sig
              för att få andra levnadsvillkor. Man kände en delaktighet i samhället.
            </seg>
            <seg xml:id="i-b357238d22508449-0">
              En del av dessa rörelser handlade om att bygga och förvalta egna
              lokaler där människorna kunde samlas. Folkets Hus-rörelsen växte
              fram, så även bygdegårdar, frikyrkor och så vidare.
            </seg>
            <seg xml:id="i-107823dbb5954cbd-0">
              Ett problem i dagens samhälle, som jag ser det, har att göra
              med min profession som före detta planarkitekt, och det är att
              i en del av de nya bostadsområdena som växer fram ser vi att det
              inte finns någon sådan mark avsatt, till exempel allmänt ändamål,
              A-tomt eller C, vilket betyder centrumbebyggelse. Detta gör att
              man får ha kyrkor, moskéer, dagis och så vidare i lägenheter eller
              källarlokaler, vilket är planstridigt.
            </seg>
            <seg xml:id="i-9df279a771511f4b-0">
              Min fråga är: Vad tänker plan- och bostadsministern göra åt detta?
            </seg>
          </u>
          <note type="speaker" xml:id="i-a4088f9fa241dbe5-0">
            Anf. 55 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-2">
            <seg xml:id="i-6e7bf838ab5315e9-0">
              Herr talman! Tack för frågan!
            </seg>
            <seg xml:id="i-3ea3ea4c56872052-0">
              Det är självklart oerhört viktigt att det finns samlingslokaler,
              inte minst så att man kan utöva sina demokratiska rättigheter
              och samlas för att bedriva föreningsliv, verksamhet i trossamfund
              och politiska partier etcetera. Det är inte bara lokaler som ibland
              är en bristvara; det är också tillgången på allmänna ytor.
            </seg>
            <seg xml:id="i-8456f3676c168e9b-0">
              Jag håller med om vikten av att man tänker på detta när man planerar
              bostadsområden och stadsdelar. Det här är en fråga som vi borde
              försöka få en levande diskussion om bland stadsplanerare i kommunerna
              som är de som arbetar med de här frågorna.
            </seg>
            <seg xml:id="i-0f9b2f6eb8464cc2-0">
              Sedan är frågan vad staten ska styra i detta. Vad ska staten
              göra utifrån plan- och bygglagen och liknande? Jag tror ju att
              man i första hand måste arbeta för att det är ett kommunalt ansvar.
              Det är i kommunerna man måste föra den här diskussionen, och man
              måste också fundera på hur mycket man ska detaljreglera från statens
              sida.
            </seg>
            <seg xml:id="i-c25caf47714488ad-0">
              Jag välkomnar debatten, och jag tycker att det är en viktig diskussion
              att föra. Jag hoppas att man också kan föra diskussionen ute i
              kommunerna. Sedan får vi fundera på, också i samråd med kommunerna,
              om det finns någonting vi kan göra från statens sida i samband
              med ny plan- och bygglag och liknande för att underlätta processen.
            </seg>
            <seg xml:id="i-3bed63234936b0a4-0">
              Det är ett angeläget ändamål, men jag tror att man ska ligga
              på framför allt på den kommunala nivån. Det är där makten över
              stadsplaneringen finns.
            </seg>
          </u>
          <note type="speaker" xml:id="i-184c5ad3a9aebf52-0">
            Anf. 56 ANNELIE ENOCHSON (KD):
          </note>
          <u who="annelie_enochson_e9d5f8" xml:id="i-e5dfb93886a59ba7-1">
            <seg xml:id="i-45321681c161f1f8-0">
              Herr talman! Det är viktigt att man vet var politikens gränser
              går. Det håller jag med om. Vi ska inte gå in och detaljstyra.
            </seg>
            <seg xml:id="i-fd3c9bb5068b0acb-0">
              Vad jag ville med den här frågan var att uppmärksamma vår plan-
              och bostadsminister på att detta är ett problem i de nya områdena.
              Till exempel i Hammarby Sjöstad har man skolor i lägenheter, och
              vi ser det i andra områden.
            </seg>
            <seg xml:id="i-234b392a067f5bae-0">
              Jag tror därför att det är viktigt att vi åtminstone lyfter upp
              den här diskussionen för att tala om att behovet av samlingslokaler
              är lika stort nu som det var vid 1800-talets slut när man byggde
              vår svenska demokrati. Dessa lokaler behövs för att folk ska kunna
              samlas. Det handlar om samlingslokaler, kyrkor, moskéer och så
              vidare.
            </seg>
            <seg xml:id="i-aeef1de0d2025b5c-0">
              Jag är glad att ministern tar detta på allvar och för frågan
              vidare.
            </seg>
          </u>
          <note type="speaker" xml:id="i-f36e8130e76d0229-0">
            Anf. 57 Statsrådet STEFAN ATTEFALL (KD):
          </note>
          <u who="stefan_attefall_5bf196" next="cont" xml:id="i-a520528cf48b3ee3-0">
            <seg xml:id="i-8c0088ce5d280b23-0">
              Herr talman! Jag lovar att ta upp den här diskussionen med kommunerna
              när jag träffar dem, för jag tror att det är viktigt att man lyfter
              debatten och håller medvetandet högt, inte minst när man planerar
              de här nya områdena, vilket nu görs på många håll.
            </seg>
            <seg xml:id="i-8dfcb1f332dac7ad-0">
              Vi hoppas att det ska bli många nya bostäder byggda den närmaste
              framtiden, och då är det angeläget att få in diskussionen i det
              sammanhanget.
            </seg>
            <seg xml:id="i-29051d074bb880e2-0">
              Felaktiga särskoleplaceringar
            </seg>
          </u>
          <note xml:id="i-456bb4626cb59e7a-0">
            Anf. 58 ULRIKA CARLSSON i Skövde (C):
          </note>
          <u who="stefan_attefall_5bf196" prev="cont" xml:id="i-85202b08067e29ac-0">
            <seg xml:id="i-b6207cf22b039d6c-0">
              Herr talman! Som centerpartist och med ett starkt engagemang
              för alla barns rätt till kunskap skulle jag vilja ställa min fråga
              till statsrådet Nyamko Sabuni.
            </seg>
            <seg xml:id="i-ef71136b95956afe-0">
              De senaste veckorna har man uppmärksammat de felaktiga placeringar
              eller felaktiga mottaganden i särskolan som många barn har råkat
              ut för. Andelen har ökat dramatiskt under de senaste åren.
            </seg>
            <seg xml:id="i-cf78c98b6efd7fd9-0">
              Jag vill först betona att särskolan givetvis är en väldigt viktig
              och bra skolform för dem som behöver den, men med anledning av
              bristfälligt underlag och kanske ibland också alltför stor lättja
              har barn mottagits i särskola, kanske också för att underlätta
              för den ordinarie skolan.
            </seg>
            <seg xml:id="i-0bc16ffd85269285-0">
              För dessa barn och ungdomar finns få chanser till vidare utbildning
              och möjligheter på den ordinarie arbetsmarknaden. I den nya skollagen
              finns förändringar som syftar till att ge ett mer rättssäkert
              mottagande, och det finns förslag om olika sätt, men det handlar
              ju om framtiden. För mig räcker inte det. Vad gör vi i dag åt
              alla de barn som har placerats felaktigt i särskolan, och hur
              får de en chans till upprättelse och chans till kunskap?
            </seg>
            <seg xml:id="i-ea6aa92eb823c3e8-0">
              Min fråga är: Vad avser ministern att göra åt detta?
            </seg>
          </u>
          <note type="speaker" xml:id="i-a0b7206bd0e64010-0">
            Anf. 59 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-10">
            <seg xml:id="i-28cf94b26810868a-0">
              Herr talman! Jag vill också understryka det Ulrika Carlsson började
              med att påpeka: Särskola är en viktig skolform och en väldigt
              bra skolform för barn med utvecklingsstörning.
            </seg>
            <seg xml:id="i-57018d5977481ed2-0">
              Jag tycker också att den kritik som Skolinspektionen och andra
              myndigheter nu har lagt fram när det gäller de undermåliga utredningar
              som kommunerna gör innan man placerar de här barnen i särskolan
              är väldigt oroande.
            </seg>
            <seg xml:id="i-1acaafb17680ddb7-0">
              Detta är ett kommunalt ansvar, och det är kommunerna som själva
              kan bestämma om de vill göra dessa utredningar på nytt. Men efter
              den stora kritik som har kommit skulle jag vilja uppmana kommunerna
              att faktiskt ge alla barn en chans till ny utredning för att kunna
              se att rätt barn är placerade i rätt skolform.
            </seg>
            <seg xml:id="i-0a8d06dfe71cfc0a-0">
              Är det så att kommunerna inte tar det ansvaret skulle jag vilja
              uppmana föräldrarna att faktiskt kräva att kommunerna gör en ny
              utredning av deras barn. Detta är mindre bra, tycker jag, för
              det skulle betyda att om man får en rättssäker utredning eller
              inte beror på var i landet man bor. Det är mindre bra.
            </seg>
            <seg xml:id="i-6e6db1230b1120d9-0">
              Jag skulle vilja uppmana kommunerna att faktiskt titta igen på
              de här utredningarna så att de kan försäkra föräldrarna att de
              här barnen har hamnat rätt.
            </seg>
            <seg xml:id="i-73993e56ee40779e-0">
              Anf. 60 ULRIKA CARLSSON i Skövde (C):
            </seg>
            <seg xml:id="i-d2f9003020e9e6ec-0">
              Herr talman! Jag vill tacka för svaret. Centerpartiet har lyft
              fram frågan om en sanningskommission om särskolan, just för att
              utreda vad det var som gick fel. Varför blev allt fler barn placerade?
              Det är lätt att göra antaganden av olika slag om just den placeringsökning
              som skedde från 1990-talet och framåt.
            </seg>
            <seg xml:id="i-9c332f17f227aaa2-0">
              Vi anser att de som felaktigt har mottagits i särskolan borde
              ha rätt till en skräddarsydd vuxenutbildning, till lärlingsutbildning
              och till särskilt stöd av olika slag, också med hundra procents
              ersättning eller hundra procents studiebidrag för att inte själva
              behöva bekosta åtgärderna av det fel som samhället har åsamkat
              dem.
            </seg>
            <seg xml:id="i-950fa02761f9733d-0">
              Att åtgärda problemen för att få en mer rättssäker prövning till
              särskolan är viktigt, men finns det just för dem som har hamnat
              fel i systemet och som nu på olika sätt försöker komma in på arbetsmarknaden
              insatser som Centerpartiet har föreslagit som ministern tycker
              låter intressanta att titta vidare på?
            </seg>
          </u>
          <note type="speaker" xml:id="i-0740d3f43402666f-0">
            Anf. 61 Statsrådet NYAMKO SABUNI (FP):
          </note>
          <u who="unknown" xml:id="i-e4f61f028e8fcd0e-11">
            <seg xml:id="i-2597c1c81c5eca3c-0">
              Herr talman! Återigen vill jag säga att särskolan är en viktig
              skolform, men det bär också med sig konsekvenser när man hamnar
              i den skolformen. Det innebär att inga andra möjligheter till
              vidareutbildning efter gymnasiesärskolan finns. Alla dörrar är
              stängda.
            </seg>
            <seg xml:id="i-dfb533b567c414f0-0">
              Jag skulle vilja göra upp med den förlegade syn på utvecklingsstörda
              som vi har i dag i vårt samhälle. Det är faktiskt snart den enda
              grupp där vi bedömer personerna som en grupp och inte som individer.
              Därför har vi börjat vidta åtgärder för att öppna upp utbildningsmöjligheter
              också för den gruppen. De ska testas individuellt för att just
              underlätta deras möjligheter att komma ut på arbetsmarknaden.
            </seg>
            <seg xml:id="i-8ddca2515cdfd0d5-0">
              Jag vill gärna se att lärlingsutbildningar och yrkesutbildningar
              öppnas upp också för denna grupp, att vi organiserar utbildningarna
              på det sättet att också denna grupp kan finna sin väg in i dem
              och vidare ut på arbetsmarknaden. Kanske behövs det längre tid.
              Kanske behövs det en annan sorts handledning. Där kan både de
              offentliga arbetsgivarna och privat näringsliv göra stora insatser
              för att se till att lärlingsutbildningar och yrkesutbildningar
              också öppnas upp för den här gruppen. Det är ett viktigt arbete
              vi har framför oss. Men, som sagt, vi öppnar upp vägarna också
              för denna grupp.
            </seg>
            <seg xml:id="i-dfcefa3557f2523b-0">
              Stödet för demokrati i Egypten
            </seg>
          </u>
          <note type="speaker" xml:id="i-01ba8c743ad327da-0">
            Anf. 62 CARINA HÄGG (S):
          </note>
          <u who="carina_hagg_cee9b6" xml:id="i-54b994d81a8c9b02-6">
            <seg xml:id="i-0a2c13d2fab9df10-0">
              Herr talman! Jag har en fråga av mer övergripande natur så det
              är väl statsrådet Billström som ska svara.
            </seg>
            <seg xml:id="i-8fe185ae9f62a4cf-0">
              Jag tycker att det är viktigt att vi uppmärksammar att människor
              i en tid när frustrationen växer över fattigdom, orättvisa och
              diktatur samlas på gatorna och protesterar. Människor längtar
              efter demokrati och rättssäkerhet. Man vill ha fria medier. Vi
              ser hur journalister fängslas i dag i Egypten. I den tiden riskerar
              vår regering att göra ett historiskt misstag, att inte ställa
              sig på den sidan, utan ställa sig på andra sidan, den som vill
              vänta och se. Det vill också Mubarak. Han vill vänta och se. Han
              vill vänta ut den folkliga vrede som vi nu ser prov på.
            </seg>
            <seg xml:id="i-97a3de24381c3553-0">
              Jag tycker att det är viktigt att vi som nation men också inom
              de ramar vi har inom Europeiska unionen använder de instrument
              vi har för att stödja och ta vara på den här möjligheten att bryta
              upp diktaturerna och bidra till demokrati.
            </seg>
            <seg xml:id="i-70e2b96b4df8ec38-0">
              Jag känner också frustration över att regeringen inte använder
              sig av den möjligheten utan har intagit den här vänta-och-se-linjen.
              Man borde ha kallat upp Egyptens ambassadör för ett allvarligt
              samtal. Men då måste man ju ha någonting att säga. Man borde använda
              toppmötet som kommer, kraften i EU:s institutionella strukturer.
            </seg>
            <seg xml:id="i-87bd4ccf3b0b986c-0">
              Jag vill ge regeringens företrädare här en möjlighet att vara
              tydlig och ställa sig på rätt sida, på demokratins sida, och respektera
              mänskliga rättigheter och folkets vilja till förändring.
            </seg>
          </u>
          <note type="speaker" xml:id="i-6fccd4e604979cc8-0">
            Anf. 63 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-3">
            <seg xml:id="i-05fbd706be4feb97-0">
              Herr talman! Regeringen följer mycket noga utvecklingen i Egypten,
              liksom i övriga länder i Nordafrika där det nu pågår transitionsrörelser.
              Egypten är naturligtvis ett land av mycket central betydelse i
              regionen, i arabvärlden och i Afrika. Det är också ett land med
              ett mycket stort behov av reformer på det politiska området och
              när det gäller mänskliga rättigheter. Denna uppfattning är inte
              Sverige ensamt om. Tvärtom har EU:s utrikesminister så sent som
              för ett par dagar sedan tagit tydlig ställning å unionens vägnar
              för transitionsrörelser.
            </seg>
            <seg xml:id="i-68dc6579154b44eb-0">
              Det är också viktigt att peka på att det egyptiska folket faktiskt
              är de som i sista hand har att fatta sina egna beslut. Vi kan
              inte på någon sorts nykolonialt eller patriarkalt sätt peka med
              hela handen, varken här i Sverige eller från Europeiska unionens
              sida, och tala om vilken väg som man ska välja.
            </seg>
            <seg xml:id="i-bb5b1a4a1545ea00-0">
              Däremot är det viktigt att klargöra en sak. Vi beklagar naturligtvis
              de dödsoffer som har krävts och som fortsätter att krävas i samband
              med demonstrationerna i Kairo och de inskränkningar som har följt
              av friheten bland annat på nätet. Sådana saker måste man naturligtvis
              ta tydlig ställning till. Det gör också regeringen.
            </seg>
          </u>
          <note type="speaker" xml:id="i-b228f9a731af5000-0">
            Anf. 64 CARINA HÄGG (S):
          </note>
          <u who="carina_hagg_cee9b6" xml:id="i-54b994d81a8c9b02-7">
            <seg xml:id="i-1c80ec60576467d4-0">
              Herr talman! Det här var inte det tydliga svar som jag hade hoppats
              på. Vi ser ett väldigt snabbt förlopp. Det är svårt att följa,
              men regeringen har en unik möjlighet att också få en bra information
              om vad som händer och också kunna bedöma framtiden. Jag tycker
              att vi nu har fått så mycket information det hade vi redan för
              någon dag sedan att det skulle vara självklart att säga att Mubarak
              inte är den person som har förtroende bland folket att leda en
              demokratisering. Tvärtom är han sedan årtionden tillbaka en av
              dem som har befäst en diktatur.
            </seg>
            <seg xml:id="i-83d20f0d2fecf716-0">
              Vi har vetat om de här bekymren, vi har vetat om problemen, men
              vi har inte agerat med tillräcklig kraft. Nu har vi en möjlighet.
              Då får vi inte begå ett historiskt misstag. Var tydliga! Kräv
              rättvisa fria val! Vi måste vara väldigt klara över vilka ord
              vi använder, men också instrumenten. Jag hoppas att regeringen
              är tydlig inför toppmötet och att också EU får en tydlig röst.
              Det växer en frustration och en besvikelse i den här regionen.
              Det är inte bara Tunisien och Egypten. Vi ser det hända också
              i Algeriet och Syrien. De måste få stöd av Sveriges regering.
            </seg>
          </u>
          <note type="speaker" xml:id="i-bb67c1b5c03d0534-0">
            Anf. 65 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-4">
            <seg xml:id="i-bf7cafa547d1ed21-0">
              Herr talman! Det tål att upprepas det jag sade nyss, det vill
              säga att det varken är den svenska regeringen eller någon annan
              regering i världen som ska uttala sig i de här frågorna och bestämma
              hur det egyptiska folkets framtid ska se ut. Det ska faktiskt
              det egyptiska folket självt göra. Jag tror att Carina Hägg nog
              skulle hålla med mig om att vi inte skulle vilja att någon annan
              pekade ut vilken riktning vi ska ta här i Sverige. Det är vi fullt
              kapabla och kompetenta att göra själva.
            </seg>
            <seg xml:id="i-fe59bdcbf6d95f3b-0">
              Däremot måste man naturligtvis alltid stå upp för yttrandefriheten
              och stå upp för rättigheten att i fria val få lov att utse sina
              representanter. På den punkten är både Sveriges regering och Europeiska
              unionens regeringar väldigt tydliga. Vi har naturligtvis all anledning
              att kritisera när våldsamheter äger rum som går ut över fredliga
              proteströrelser. Det gör vi också i det här sammanhanget. Men
              jag tycker att det är angeläget att peka på att det är det egyptiska
              folket som faktiskt självt ska få lov att bestämma om sin framtid.
              Det ska de få lov att göra helt på egen hand.
            </seg>
            <seg xml:id="i-38b26f0ca0a53b4e-0">
              Reparation av tunnlarna i Graversfors
            </seg>
          </u>
          <note type="speaker" xml:id="i-bcd49be5f9869b2c-0">
            Anf. 66 LOTTA FINSTORP (M):
          </note>
          <u who="lotta_finstorp_9c7765" xml:id="i-bbf96f51e4fad7ba-0">
            <seg xml:id="i-27b6a0eea42a0931-0">
              Herr talman! Jag vill fråga statsrådet Catharina Elmsäter-Svärd
              angående reparationerna av tunnlarna i Graversfors.
            </seg>
            <seg xml:id="i-f3a523a661592e59-0">
              För tre år sedan upptäckte Trafikverket att taket i järnvägstunnlarna,
              som alltså ligger norr om Norrköping, höll på att rasa in. Efter
              detta har reparationer utförts vid flera tillfällen. Den som kommer
              nu är den sista reparationen men också den största. Det är förstås
              mycket glädjande att man nu kommer att reparera tunnlarna. Det
              är inte bara det att tunnlarna kommer att repareras till ett betydligt
              bättre skick än tidigare utan också att tågen kommer att kunna
              köra snabbare, från dagens hastighet på 70 kilometer i timmen
              till 160 kilometer i timmen.
            </seg>
            <seg xml:id="i-82416576876195fc-0">
              Ett antal resenärer har kontaktat mig och undrat hur detta omfattande
              arbete kommer att påverka deras resor under renoveringsarbetet.
              Det är min fråga till statsrådet.
            </seg>
          </u>
          <note type="speaker" xml:id="i-601262c703c7c63e-0">
            Anf. 67 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-e4f61f028e8fcd0e-12">
            <seg xml:id="i-d58a029c1b9df932-0">
              Herr talman! Tack, Lotta Finstorp, för frågan! Här har vi ett
              tydligt exempel på vad som händer och vad som kommer att behöva
              hända när vi tar hand om stora underhålls- och renoveringsobjekt.
              Det här kommer konkret att innebära att stambanan stängs av under
              ett antal månader, vilket kommer att innebära stora konsekvenser
              för människor som arbetspendlar men också för företag med behov
              av godstransporter.
            </seg>
            <seg xml:id="i-e4e7fa68443716ef-0">
              Under tiden blir det busstransporter för dem som arbetspendlar.
              Jag kan också nämna att ett företag som ligger längre bort, som
              ABB i Ludvika, nu får gå in och renovera och rusta upp bärigheten
              på bansträckningen mellan Flen och Oxelösund för att kunna få
              ut sina transformatorer till Oxelösunds hamn i stället för till
              Norrköpings hamn.
            </seg>
            <seg xml:id="i-2f6cba367738d401-0">
              Ja, det kommer att bli problematiskt men så oerhört mycket bättre
              efter sommaren när det här väl är gjort.
            </seg>
          </u>
          <note type="speaker" xml:id="i-9b81a087daace259-0">
            Anf. 68 LOTTA FINSTORP (M):
          </note>
          <u who="lotta_finstorp_9c7765" xml:id="i-bbf96f51e4fad7ba-1">
            <seg xml:id="i-75f9cdbe924df44a-0">
              Herr talman! Tack för ett uttömmande svar! Nu vet jag vad jag
              ska svara när folk frågar: Den som väntar på något gott
            </seg>
            <seg xml:id="i-d3b01718bd8bb8aa-0">
              Vitbok om romernas situation i Sverige
            </seg>
          </u>
          <note type="speaker" xml:id="i-433439938da98ffa-0">
            Anf. 69 ANNA STEELEKARLSTRÖM (FP):
          </note>
          <u who="unknown" xml:id="i-e4f61f028e8fcd0e-13">
            <seg xml:id="i-0dfd0be68122db3c-0">
              Herr talman! Jag vill ställa en fråga till integrationsminister
              Erik Ullenhag.
            </seg>
            <seg xml:id="i-093e55d89257179f-0">
              Det handlar om att regeringen nu ska komma med en vitbok om romernas
              situation i Sverige under 1900-talet. Min fråga är vad som är
              syftet med denna vitbok, och varför kommer den just nu?
            </seg>
          </u>
          <note type="speaker" xml:id="i-92f9a3b55d44ef6c-0">
            Anf. 70 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-f51ef5971dc59fe4-2">
            <seg xml:id="i-ac6de2e7e63f1a0c-0">
              Herr talman! Vi har en historia vad gäller romer i Sverige och
              i andra europeiska länder som vi faktiskt inte har någon anledning
              alls att vara stolta över. Romerna var en av de grupper som utrotades
              i nazisternas förintelseläger. Det brukar ibland talas om den
              bortglömda Förintelsen. Men Sverige har också en historia där
              vi har mycket att be om ursäkt för och fundera över. Romer tvångssteriliserades
              i vårt land, fråntogs möjligheten att själva skaffa barn, förvägrades
              skolgång och förnekades möjligheten att rösta i val. Det är den
              historia vi har.
            </seg>
            <seg xml:id="i-872e0b1e9202303e-0">
              Ibland kan man fundera över om man ska gräva i historien eller
              inte göra det. Jag tillhör dem som tror att det är rätt bra att
              dokumentera vad som har skett, också erkänna från statens sida
              vad som har skett, för att sedan sätta punkt och gå vidare. Det
              är en förutsättning för att klara av att möta det mycket stora
              utanförskap och den diskriminering som drabbar romer även i dag.
            </seg>
          </u>
          <note type="speaker" xml:id="i-b23c80f8a6121ef3-0">
            Anf. 71 ANNA STEELEKARLSTRÖM (FP):
          </note>
          <u who="unknown" xml:id="i-e4f61f028e8fcd0e-14">
            <seg xml:id="i-c5b91ea96ed4936b-0">
              Herr talman! Kommer vitboken att leda till konkreta åtgärder
              för att förbättra romernas situation?
            </seg>
          </u>
          <note type="speaker" xml:id="i-3c8f1f99e2358324-0">
            Anf. 72 Statsrådet ERIK ULLENHAG (FP):
          </note>
          <u who="erik_ullenhag_908afe" xml:id="i-f51ef5971dc59fe4-3">
            <seg xml:id="i-2a3fdb5105f25480-0">
              Herr talman! Vitboken kommer att handla om vad som historiskt
              har skett. Men vi kan inte slå oss till ro med det därför att
              vi är i en situation där det fortfarande finns ett mycket stort
              utanförskap i den romska gruppen. Det är hög arbetslöshet. Det
              finns ett arv med många romska barn som faktiskt aldrig går ut
              grundskolan med godkända betyg. Det finns en rätt omfattande diskriminering
              i vårt samhälle av den romska gruppen.
            </seg>
            <seg xml:id="i-b7f5a5c0db22d3ad-0">
              Från regeringens och min sida kommer vi att parallellt med att
              vi tar fram vitboken behandla de förslag som har kommit in till
              Delegationen för romska frågor för att se hur vi kan gå framåt.
              I grunden är det klart att romers rättigheter handlar om mänskliga
              rättigheter och individers rättigheter.
            </seg>
            <seg xml:id="i-87503653237ab897-0">
              Jag delar den målsättning som Delegationen för romska frågor
              har haft, nämligen att vi ska stänga det så kallade välfärdsgapet.
              Om 20 år ska de romska barn som föds i dag ha samma möjligheter
              som vem som helst annars i vårt samhälle.
            </seg>
            <seg xml:id="i-0acae4ec76b8cb12-0">
              Parkeringstillstånd för rörelsehindrade
            </seg>
          </u>
          <note type="speaker" xml:id="i-e622af17d4ef8b37-0">
            Anf. 73 AGNETA LUTTROPP (MP):
          </note>
          <u who="agneta_luttropp_d343aa" xml:id="i-9ca7ef2a7fd480da-0">
            <seg xml:id="i-ae4427f7f67b2aba-0">
              Herr talman! Min fråga är till statsrådet Catharina Elmsäter-Svärd.
            </seg>
            <seg xml:id="i-046641937c70994d-0">
              Det kom ett mejl från ordföranden i Föreningen för de Neurosedynskadade.
              Mejlet handlade om parkeringstillstånd och det direktiv som har
              gått ut från Transportstyrelsen och i förlängningen Näringsdepartementet.
              Där framgår att man inte får parkeringstillstånd om man kan ta
              sig fram 100 meter. Det här är otroligt besvärande för dem som
              har problem med överdelen av kroppen, bland annat att betala.
            </seg>
            <seg xml:id="i-f9e46bcf99e1a411-0">
              Hur är det här förenligt med de handikappolitiska målen om delaktighet
              och tillgänglighet? Är direktiven möjliga att förbättra, det vill
              säga tas bort?
            </seg>
          </u>
          <note type="speaker" xml:id="i-203270d9abd0f21c-0">
            Anf. 74 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-e4f61f028e8fcd0e-15">
            <seg xml:id="i-7ac40eba2ab65172-0">
              Herr talman! Agneta Luttropp tar upp en angelägen fråga. Vi hade
              den uppe på frågestunden förra veckan.
            </seg>
            <seg xml:id="i-332166aa62d1e170-0">
              När det gäller parkeringstillståndens syfte, framför allt för
              människor med rörelsehinder, finns det i dag en möjlighet och
              trygghet i att veta att om jag har behov av att ta mig fram med
              bil ska jag också få tillgång till en plats där jag säkert kan
              parkera nära där jag behöver kliva av och ofta med större utrymme.
            </seg>
            <seg xml:id="i-0f5349537697f5da-0">
              Eftersom kommunerna över hela landet har valt att tillämpa reglerna
              så olika har Transportstyrelsen valt att förtydliga dem. Det är
              vad Transportstyrelsen har gjort för att det inte ska råda någon
              rättsosäkerhet däremellan.
            </seg>
            <seg xml:id="i-e73446a063fb8511-0">
              En annan del som är problematisk och som vi möjligtvis får ta
              upp i nästa anförande är att man ibland tror att ett parkeringstillstånd
              är lika med avgiftsbefrielse. Så är det inte. Avgifterna sätts
              i varje kommun, men i dag tar 90 procent av kommunerna inte ut
              någon avgift. Där är det inte ett problem.
            </seg>
          </u>
          <note type="speaker" xml:id="i-0ec8339872d1f9c0-0">
            Anf. 75 AGNETA LUTTROPP (MP):
          </note>
          <u who="agneta_luttropp_d343aa" xml:id="i-9ca7ef2a7fd480da-1">
            <seg xml:id="i-170e9aaea09cf6a3-0">
              Herr talman! Problemet är när det kommer direktiv att det ofta
              blir ett tak. I Tyskland har man lagstadgat på så sätt att det
              inte kan vara olika. Där har alla tillstånd.
            </seg>
            <seg xml:id="i-f92825b67b0a97f3-0">
              I fråga om avgift är det självklart upp till kommunerna. Det
              är positivt att veta att de flesta inte tar ut avgift, men det
              är självklart att det är upp till varje kommun.
            </seg>
            <seg xml:id="i-5770716a2718a06d-0">
              Jag undrar om vi skulle våga fatta ett beslut som man har gjort
              i Tyskland.
            </seg>
          </u>
          <note type="speaker" xml:id="i-129d3f4f122329ef-0">
            Anf. 76 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-e4f61f028e8fcd0e-16">
            <seg xml:id="i-1ce373f2ee0f2d46-0">
              Herr talman! Jag tror att vi alla förstår problemet. Ibland handlar
              det inte bara om att ta sig fram med fötter och ben. Vi som kan
              göra det får vara glada. Nästa del är frågan hur jag klarar mig
              i övrigt.
            </seg>
            <seg xml:id="i-35339503f962686c-0">
              Diskussionen har uppstått just när det gäller neurosedynskadade.
              Frågan var om vi kan tänka ungefär som i Tyskland. Det är ganska
              mycket som är olika med Tyskland. Det är inte bara fråga om att
              införa en lag.
            </seg>
            <seg xml:id="i-489ca083f0ba60fe-0">
              Det som också har pågått under en längre tid är diskussioner
              med Sveriges Kommuner och Landsting. Det handlar inte bara om
              handikapptillstånden. Det handlar om människor som ställer sig
              på parkeringsplatser där de inte ska stå. Det finns en handel
              med parkeringstillstånd. När det gäller specifikt de neurosedynskadade
              vet jag att en uppvaktning är på gång med departementet. När vet
              jag inte, men frågan diskuteras. Det är tillräckligt illa för
              dem som inte får den rörelsefrihet så som det är tänkt.
            </seg>
          </u>
          <note xml:id="i-9703734b45d4cfb0-0">
            Stöd till byggande av religiösa samlingslokaler
          </note>
          <note type="speaker" xml:id="i-be52e10f0cba587e-0">
            Anf. 77 CARINA HERRSTEDT (SD):
          </note>
          <u who="carina_herrstedt_94fbfa" xml:id="i-6c24d0de915fa857-0">
            <seg xml:id="i-fce795c098d4a725-0">
              Herr talman! Den 26 januari kunde vi läsa i Expressen en debattartikel
              av Stefan Attefall. I denna artikel skriver bostadsminister Attefall
              att religiösa gudstjänstlokaler såsom kyrkor och moskéer har en
              viktig roll och en trygghetsbärande plats i samhället. Samtidigt
              pekar flertalet rapporter och avhandlingar just på att moskéer
              fungerar som samlingsplatser för extremister som söker rekryter.
            </seg>
            <seg xml:id="i-5c37f2183801cd3a-0">
              Min fråga till Stefan Attefall är om han tycker att det är statens
              uppgift att ta ansvar för byggandet av religiösa samlingslokaler
              när gjorda undersökningar och avhandlingar ofta påtalar att det
              är främst moskéer som riskerar att fungera som grogrund för extremister.
            </seg>
          </u>
          <note type="speaker" xml:id="i-17d8b20895e83ad3-0">
            Anf. 78 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-3">
            <seg xml:id="i-8931d51dfc4a6e29-0">
              Herr talman! Jag håller fast vid att religiösa lokaler är viktiga
              som trygghetsskapande samlingsplatser som ofta är en bas för en
              stor del av de sociala aktiviteter som många kyrkor och samfund
              har. Det gäller alla kyrkor och samfund. Jag tror också att det
              är viktigt att den typen av lokaler finns.
            </seg>
            <seg xml:id="i-42f89f31654922be-0">
              I artikeln lyfte jag upp den frågan, och jag lyfte också upp
              diskussionen om hur man kan hjälpa till så att det finns gudstjänstlokaler
              för alla de nya svenskar som har kommit till Sverige. Det gäller
              både dem med kristet ursprung och dem med muslimskt ursprung.
              Det är en diskussion som jag tycker är värd att föra. Det är också
              viktigt att inse att självklart har varje organisation och varje
              samfund sitt eget ansvar för sina egna lokaler. Vi kan alltid
              diskutera hur vi på olika sätt kan stödja dem. Vi stöder i dag
              kulturinstitutioner, idrottsanläggningar, verksamhet för barn,
              sociala organisationers verksamhet och också trossamfunds verksamhet
              med bidrag. Så fungerar det svenska regelsystemet. Det är rimligt.
            </seg>
          </u>
          <note type="speaker" xml:id="i-d4b38c977790e3ad-0">
            Anf. 79 CARINA HERRSTEDT (SD):
          </note>
          <u who="carina_herrstedt_94fbfa" xml:id="i-6c24d0de915fa857-1">
            <seg xml:id="i-a07fc064ac80c35c-0">
              Herr talman! Jag tackar för svaret!
            </seg>
            <seg xml:id="i-79de723b3634eeac-0">
              Jag håller med Attefall om att samlingslokaler fyller en viktig
              roll i samhället. Ska jag tolka svaret som att det är din uppfattning
              att statliga stöd ska ges till trossamfund trots att risken är
              uppenbar att de kan fungera som rekryteringsplatser för extremister?
              På vilket sätt menar du att detta går hand i hand med att bekämpa
              extrema grupper?
            </seg>
          </u>
          <note type="speaker" xml:id="i-cba9e281d6274159-0">
            Anf. 80 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-4">
            <seg xml:id="i-477c62e4a45a3a56-0">
              Herr talman! Staten ger stöd till trossamfund redan i dag. Det
              har vi gjort under årtionden.
            </seg>
            <seg xml:id="i-b258f04b910bf903-0">
              Det är också viktigt att markera att man inte ska diskutera religiös
              verksamhet enbart i form av några extremister, oavsett om de bränner
              koranen i USA eller om de slänger en bomb i Allahs namn. Det är
              inte den vanliga religiösa verksamheten. Man ska vara tydlig med
              att extremister finns överallt i politiken, i religiösa sammanhang
              och i många andra sammanhang. De ska bekämpas med kraft.
            </seg>
            <seg xml:id="i-755a524744f0e19e-0">
              Försök inte dra alla samfund över en kam och påstå att det i
              alla moskéer förekommer människor med terroristiska böjelser.
              Det är att förvanska och förgrova debatten alltför mycket.
            </seg>
            <seg xml:id="i-ef09037a1b6ae0cf-0">
              Upprustning och energieffektivisering av miljonprogrammet
            </seg>
          </u>
          <note type="speaker" xml:id="i-1614549320f50afa-0">
            Anf. 81 OLA JOHANSSON (C):
          </note>
          <u who="ola_johansson_34dd4e" xml:id="i-80582e15e8e84094-0">
            <seg xml:id="i-7e481612fc8a0577-0">
              Herr talman! Jag har en fråga till statsrådet Stefan Attefall.
            </seg>
            <seg xml:id="i-87eb016b7997a657-0">
              På vilket sätt anser bostadsministern att vi kan skapa incitament
              för fastighetsägare att frivilligt investera i upprustning och
              energieffektivisering av miljonprogrammets bostäder?
            </seg>
            <seg xml:id="i-efe8818e33481bfb-0">
              Fastighetsägarna och de allmännyttiga bostadsföretagen förfogar
              över ungefär en miljon lägenheter i det så kallade miljonprogrammet,
              som byggdes åren 19601975. Av dem är det bara 20 procent som någon
              gång under den tiden har rustats upp och renoverats. Bortemot
              800 000 hushåll står inför en mer eller mindre omfattande ombyggnad
              av sin bostad. Men det förefaller som att det finns mekanismer
              i ägandeförhållanden och i relationen mellan fastighetsägare och
              hyresgäster som hittills har hindrat en önskad utveckling.
            </seg>
            <seg xml:id="i-7adeedc390e7d4da-0">
              Herr talman! Behovet av upprustning, modernisering och framför
              allt energieffektivisering är väl känt, och vår regering arbetar
              med frågan. Bostadsministern är säkert lika angelägen som vi i
              Centerpartiet är om att detta arbete ska påbörjas snarast, och
              egentligen borde det ha gjorts för länge sedan.
            </seg>
          </u>
          <note type="speaker" xml:id="i-9965468c3ad3e551-0">
            Anf. 82 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-5">
            <seg xml:id="i-171be479aa16f877-0">
              Herr talman! Som jag nämnde i mitt tidigare svar analyserar vi
              just nu situationen i miljonprogramsområden när det gäller både
              den fysiska och den boendesociala miljön, och då kommer också
              frågan upp om det upprustningsberg som ligger framför oss. Eftersom
              det är så många bostäder som byggdes under samma tidsperiod ska
              många av dem nu rustas upp framöver. Det har påbörjats på många
              håll och görs med stort engagemang och framgångsrikt, och på andra
              håll ligger man mer efter.
            </seg>
            <seg xml:id="i-5c8fb513b1171179-0">
              Min bedömning är att man i allt väsentligt har de ekonomiska
              musklerna och förutsättningarna för att göra en bra upprustning.
              Men det finns självklart också kommuner, bolag och fastighetsägare
              som har problem, antingen för att man inte har skött sig tidigare
              eller för att man står inför lokala förutsättningar som är problematiska.
              Här måste vi självklart fundera på vad vi kan göra för att underlätta.
            </seg>
            <seg xml:id="i-df1b1e8613714ab5-0">
              När det gäller energikraven är det viktigt att ställa frågan
              hur vi ska stärka incitamenten för att man ska bygga så energisnålt
              och miljövänligt som möjligt. Då tror jag att vi i första hand
              ska jobba med generella metoder, med de energikrav vi redan har
              som nu håller på att vässas ytterligare utifrån bland annat EU-direktiv
              och det arbete som pågår men också utifrån den generella koldioxidbeskattning
              vi har. Då kan vi skapa så goda ekonomiska incitament som möjligt
              för sunda och riktiga investeringar även på energiområdet.
            </seg>
          </u>
          <note type="speaker" xml:id="i-b00d29b136808256-0">
            Anf. 83 OLA JOHANSSON (C):
          </note>
          <u who="ola_johansson_34dd4e" xml:id="i-80582e15e8e84094-1">
            <seg xml:id="i-247514a7b43572ea-0">
              Herr talman! Jag vill egentligen bara tacka för svaret. Centerpartiet
              välkomnar naturligtvis en diskussion kring den utmaning som nu
              ligger i att åtgärda de 800 000 bostäderna. Det finns fler frågor
              i detta: Var ska människor bo under tiden? Vem ska göra jobbet?
              Har vi den arbetskraft som behövs? Men framför allt: Hur ska vi
              komma till en situation där de olika aktörerna fastighetsägarna,
              de allmännyttiga bostadsföretagen och hyresgästföreningarna är
              överens om vilka som ska stå för kostnaderna och hur vinsterna
              ska fördelas? Säkert har skattefrågan betydelse i detta sammanhang:
              Hur beskattas bostadsmarknaden? Hur hanterar vi underhållsfonderna
              skattemässigt?
            </seg>
            <seg xml:id="i-6dc622021f676d54-0">
              Vi återkommer i frågan.
            </seg>
          </u>
          <note type="speaker" xml:id="i-93b78584ad476339-0">
            Anf. 84 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-6">
            <seg xml:id="i-c9b5c432a7c8c2e8-0">
              Herr talman! Jag vill betona, som sagt, att huvudansvaret ligger
              på fastighetsägaren. Sedan vet vi att hyressättningssystemet och
              avtalen med hyresgästerna spelar roll här. Det positiva är att
              man ser mycket kreativitet när det gäller att hitta olika intrappnings-
              och avtrappningssystem för den nya hyran, som alltid blir högre
              efter en upprustning. Där tycker jag att det finns en kreativitet
              i förhandlingarna där man kommer överens om bra lösningar.
            </seg>
            <seg xml:id="i-365b6c11b65d9827-0">
              Sedan är det självklart också viktigt att betona att vi måste
              analysera vad statens roll ska vara för att hjälpa till. Frågeställaren
              pekar själv på vikten av att vi klarar av resurserna till den
              nya upprustning som behövs i form av arbetskraft samtidigt som
              vi ska bygga många nya bostäder, mycket nya vägar, järnvägar och
              liknande saker.
            </seg>
            <seg xml:id="i-b328c9cb77fdbfec-0">
              Jag vill också betona att vi har ett arbete på gång med att försöka
              se hur vi kan stärka hyresrättens ställning på bostadsmarknaden.
              Det är också en sak som regeringen har lovat och som vi ska studera
              närmare i ett utredningsarbete.
            </seg>
            <seg xml:id="i-9fdccfd9b98ef4d0-0">
              Elpriserna
            </seg>
          </u>
          <note type="speaker" xml:id="i-28f8b6626087b727-0">
            Anf. 85 JASENKO OMANOVIC (S):
          </note>
          <u who="unknown" xml:id="i-e4f61f028e8fcd0e-17">
            <seg xml:id="i-a4ba6988861b842b-0">
              Herr talman! I tisdags hade vi en interpellationsdebatt om elpriserna
              i Sverige i dag. Det var en ganska hätsk debatt, som höjde temperaturen
              i kammaren. Bara några dagar efter den debatten kommer energiministern
              med ett utspel om att en del kunder betalar för höga elpriser.
            </seg>
            <seg xml:id="i-94ed6e0265dbe65e-0">
              Elmarknaden är avreglerad, och prissättningen görs så att det
              är den sista producerade kilowattimmen som bestämmer nivån på
              priset på elmarknaden. Många i Sverige tycker att avregleringen
              inte fungerar så bra, och näringsministern gör i dag ett utspel.
              Är det regeringens inställning, eller är det bara energiministern
              som gör det här utspelet?
            </seg>
          </u>
          <note type="speaker" xml:id="i-57beac35f2e51c6f-0">
            Anf. 86 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-5">
            <seg xml:id="i-db5a4d415ebd265a-0">
              Herr talman! Låt mig börja med att säga att vi alla naturligtvis
              är överens om att det har varit en ganska kall vinter. Jag tror
              att samtliga i kammaren skulle kunna vara överens om det. Kalla
              vintrar genererar också per definition högre elpriser.
            </seg>
            <seg xml:id="i-a8f2b4a0fe85a013-0">
              Ibland finns det i debatten en förvirring om vad som är priset
              på el och priset på nät, men det är två helt skilda frågor. Det
              är viktigt att det råder transparens, och jag tycker att näringsministern
              har försökt klargöra det. Trots att det har varit kallt i Sverige
              har eltillförseln i sig fungerat. Vi kan också notera att elpriset
              under de senare åren har sjunkit från 80 öre till 50 öre per kilowattimme.
              Men ytterst handlar detta också om konsumentkunskap.
            </seg>
            <seg xml:id="i-8a183e9e4de92482-0">
              Jag tycker dock att Jasenko Omanovic som representant för det
              socialdemokratiska partiet inte är mannen att här i kammaren peka
              finger, med tanke på att hans parti vill stänga kärnkraftverk
              och därmed pressa upp elpriserna för den enskilde, vanlige medborgaren.
              Jag tycker att det är viktigt att tala om det, snarare än att
              veckla in sig i resonemang om hur vi konstruerar prismodeller.
            </seg>
          </u>
          <note type="speaker" xml:id="i-044a8af31706ff58-0">
            Anf. 87 JASENKO OMANOVIC (S):
          </note>
          <u who="unknown" xml:id="i-e4f61f028e8fcd0e-18">
            <seg xml:id="i-5d23b4ce793e4e8d-0">
              Herr talman! Då kan jag upplysa statsrådet om att Socialdemokraterna
              inte vill stänga kärnkraften innan man har en energikälla som
              kan ersätta kärnkraften. Det är det första jag kan påpeka.
            </seg>
            <seg xml:id="i-6c7a0c7d59072ad6-0">
              Det andra är att jag inte har blandat in nätavgiften, som enligt
              det förslag som ligger kommer att öka priserna med 7 miljarder
              ytterligare. Folk upplever att det är ett problem. Det är ungefär
              som om jag skulle gå till OK-macken och tanka etanol i bilen och
              när jag kommer in och ska betala ska jag betala för 98 oktan därför
              att det fortfarande produceras 98 oktan. Det är samma sak som
              gäller på elprismarknaden. Det är alltså kolkraft som ger den
              sista producerade kilowattimmen, och det är både på sommaren och
              på vintern. På vintern brukar det också vara olja som ger den
              sista producerade kilowattimmen.
            </seg>
            <seg xml:id="i-f470c7c93fb67462-0">
              Det är alltid problem, och det är det som folk upplever. Det
              är det jag frågar om: Står regeringen bakom energiministerns utspel
              i dag?
            </seg>
          </u>
          <note type="speaker" xml:id="i-1ce1d7274c0a0736-0">
            Anf. 88 Statsrådet TOBIAS BILLSTRÖM (M):
          </note>
          <u who="per_bill_00555d" xml:id="i-5a655d53f5738d51-6">
            <seg xml:id="i-cec82d3ba2e5e749-0">
              Herr talman! Som frågeställaren kanske vet kommer jag från Skåne,
              från Malmö, och jag vet att Barsebäck inte stängdes av tomtar
              och troll utan av en socialdemokratisk regering. Så är det. Den
              saken måste vi klara ut först. Med en socialdemokratisk energipolitik
              som innebär fler stängda kärnkraftverk kommer vi att få fler och
              dyrare elpriser i detta land.
            </seg>
            <seg xml:id="i-5a92bacb68031780-0">
              Sedan kan det vara värt att lägga märke till att den jämförelse
              som frågeställaren gör inte heller håller riktigt. Åren 19962008
              sjönk nätavgifterna, men det berodde också på att det gjordes
              färre investeringar under den perioden. Investeringar i elnätet
              är helt nödvändiga för att vi ska kunna bibehålla en hög kvalitet
              när det gäller eltillförseln i detta land. Och när priserna nu
              går upp i höjden igen beror det på att dessa investeringar görs.
            </seg>
            <seg xml:id="i-301b0a7be3005905-0">
              Nu kommer regeringen att titta på värderingen av näten och titta
              på avskrivningarna, och det arbetet gör näringsministern. Vi har
              fullt förtroende för att den processen kommer att utlöpa väl från
              regeringens sida. Men ingen här inne ska påstå att en socialdemokratisk
              kärnkraftsfientlig politik ger billigare elpriser.
            </seg>
            <seg xml:id="i-e5d3c8e1372a3fea-0">
              Halal- och kosherslakt
            </seg>
          </u>
          <note type="speaker" xml:id="i-d537caf7628b70ff-0">
            Anf. 89 RICHARD JOMSHOF (SD):
          </note>
          <u who="richard_jomshof_d1023a" xml:id="i-16b5cf84078d2476-0">
            <seg xml:id="i-ccc9866f9bfdd5d8-0">
              Herr talman! I ett möte med bland andra Mahmoud Aldebe nyligen
              i början på december, om jag inte missminner mig ska civilminister
              Stefan Attefall ha sagt följande: När det gäller halal- och kosherslakt
              tar jag gärna ett samtal för att hitta en lösning. Jag tror att
              det är för enkelt att göra detta enbart till en djurrättsfråga.
            </seg>
            <seg xml:id="i-12a537f61d82b53f-0">
              Jag menar dock att det är så enkelt att det är en djurrättsfråga.
              Låt mig klargöra min åsikt: Halal- och kosherslakt är vidriga
              slaktmetoder. Halalslakt innebär till exempel att man skär halsen
              av djuret och sedan låter det förblöda till döds, detta samtidigt
              som djuret är vänt mot Mecka.
            </seg>
            <seg xml:id="i-e5125b1617621714-0">
              Min fråga till Stefan Attefall är om han bedömer att regeringen
              är beredd att öppna upp för vad jag anser vara klockrent djurplågeri,
              det vill säga religiös slakt i form av halal- och kosherslakt.
            </seg>
          </u>
          <note type="speaker" xml:id="i-8de0dd8e5cb398e7-0">
            Anf. 90 Statsrådet STEFAN ATTEFALL (KD):
          </note>
          <u who="stefan_attefall_5bf196" xml:id="i-eab2d5e31ce3f6e2-7">
            <seg xml:id="i-8810269accd9ca64-0">
              Herr talman! Jag förde resonemanget utifrån att det framfördes
              synpunkter på hur de här sakerna fungerar i Sverige, och jag sade
              bara att jag är öppen för att titta närmare på hur man kan underlätta
              att förena de religiösa traditioner som finns bland exempelvis
              judar och muslimer och svensk lagstiftning.
            </seg>
            <seg xml:id="i-42aab832ee52cc74-0">
              Jag har också försökt sätta mig in i frågan lite mer och vet
              att vi har en tydlig och bra djurskyddslagstiftning. Jag tror
              att det inom ramen för den, som värnar om djurens rättigheter,
              går att se om man kan göra smärre saker under tiden för att underlätta.
              Men i grund och botten måste vi självklart ha en lagstiftning
              som värnar om djurens rättigheter och hitta en bra balans med
              de traditioner som finns. Det är helt självklart att vi inte ska
              plåga djur i Sverige.
            </seg>
          </u>
          <note type="speaker" xml:id="i-3b3038045f0f2b81-0">
            Anf. 91 RICHARD JOMSHOF (SD):
          </note>
          <u who="richard_jomshof_d1023a" xml:id="i-16b5cf84078d2476-1">
            <seg xml:id="i-c7672f5a79c12dd6-0">
              Herr talman! Jag vill verkligen tacka för svaret. Jag hade dock
              önskat att Stefan Attefall hade varit tydligare.
            </seg>
            <seg xml:id="i-dc999cb0fe8f7f0a-0">
              När man läser vad som är sagt och följer de diskussioner som
              pågår ute i Europa ser man hur land efter land har öppnat upp
              för just religiöst djurplågeri. Man säger till exempel att det
              ska kunna vara någon form av bedövning före, men det innebär ändock
              att man skär halsen av ett levande djur.
            </seg>
            <seg xml:id="i-8bb963ca29fbcd6c-0">
              Jag vill citera något ytterligare. Stefan Attefall ska också
              ha sagt följande: Frågan om religiös slakt bör ses i ljuset av
              religionsfriheten och den fria religionsutövningen.
            </seg>
            <seg xml:id="i-c62b9d2ed0449f16-0">
              Jag menar att det är helt fel utgångsläge. Men ska ta det precis
              för vad det är. Det är en djurrättsfråga. Man ska inte blanda
              in någon form av religion i sammanhanget.
            </seg>
            <seg xml:id="i-8b431dfce4d36359-0">
              Jag tycker att det är ganska märkligt att ett land som Sverige,
              som har mycket att vara stolt över, inte minst vår lagstiftning
              i frågan, ändå kan tänka sig det är den känsla jag får när jag
              läser vad som är sagt att öppna upp för det jag anser vara religiöst
              nonsens.
            </seg>
            <seg xml:id="i-3d540471c5502258-0">
              Jag tycker att det är beklagligt om vi skulle vrida tillbaka
              klockan som jag anser 1 400 år.
            </seg>
          </u>
          <note type="speaker" xml:id="i-100b4a16b0500d25-0">
            Anf. 92 Statsrådet STEFAN ATTEFALL (KD):
          </note>
          <u who="stefan_attefall_5bf196" next="cont" xml:id="i-a520528cf48b3ee3-1">
            <seg xml:id="i-440283eae61369da-0">
              Herr talman! Citaten tror jag är ryckta ur sitt sammanhang.
            </seg>
            <seg xml:id="i-40928047bffe2151-0">
              Jag har i mina svar i dessa diskussioner pekat på att det gäller
              att titta på frågorna ur olika synvinklar för att hitta bra lösningar.
              Självklart ska man hitta lösningar som förhoppningsvis förenar
              religiösa traditioner med en god djurskyddsordning. Det tror jag
              att man kan göra. Vi har kommit långt i Sverige, och vi ska fortsätta
              på den vägen.
            </seg>
            <seg xml:id="i-4fe55c42439c89ba-0">
              Men det gäller också att försöka lösa alla dessa frågor i ett
              gott samråd med berörda parter och inte skapa konflikter i onödan,
              vilket man ibland gör i den här diskussionen.
            </seg>
          </u>
          <note xml:id="i-283f6016e83aa5f2-0">
            Anf. 93 ANDRE VICE TALMANNEN:
          </note>
          <u who="stefan_attefall_5bf196" prev="cont" xml:id="i-85202b08067e29ac-1">
            <seg xml:id="i-d80ff225c6be2de3-0">
              Detta var dagens sista fråga. Jag får tacka de närvarande statsråden
              och frågeställarna för deras medverkan.
            </seg>
          </u>
          <note xml:id="i-68ce00a61c12b58d-0">
            8 § Bordläggning
          </note>
          <note xml:id="i-314382700832b05f-0">
            Anmäldes och bordlades
          </note>
          <note xml:id="i-8f90e2a83dc9570e-0">
            9 § Anmälan om interpellationer
          </note>
          <note xml:id="i-29f750673de0e4b9-0">
            Anmäldes att följande interpellationer framställts
          </note>
          <note xml:id="i-8f80a065d1d6e91c-0">
            den 3 februari
          </note>
          <note xml:id="i-e488eb842cd1f7ac-0">
            Maryam Yazdanfar
          </note>
          <note xml:id="i-3572a634b1ba6e03-0">
            Sven-Olof Sällström
          </note>
          <note xml:id="i-5bc41d2f156c3921-0">
            Åsa Lindestam
          </note>
          <note xml:id="i-b6c4ada36225b48c-0">
            Interpellationerna redovisas i bilaga som fogats till riksdagens
            snabbprotokoll tisdagen den 8 februari.
          </note>
          <note xml:id="i-3e0441e84c54d55b-0">
            10 § Anmälan om frågor för skriftliga svar
          </note>
          <note xml:id="i-953b37f75cb05f6f-0">
            Anmäldes att följande frågor för skriftliga svar framställts
          </note>
          <note xml:id="i-8f80a065d1d6e91c-1">
            den 3 februari
          </note>
          <note xml:id="i-a38fcc65ddba7e54-0">
            Jacob Johnson
          </note>
          <note xml:id="i-89cc94727e1e5918-0">
            Hans Linde
          </note>
          <note xml:id="i-b27156c1c7482022-0">
            Frågorna redovisas i bilaga som fogats till riksdagens snabbprotokoll
            tisdagen den 8 februari.
          </note>
          <note xml:id="i-c7365ebc2c1b140a-0">
            11 § Kammaren åtskildes kl. 15.02.
          </note>
          <note xml:id="i-fdc8532a03610ba9-0">
            Förhandlingarna leddes
          </note>
          <note xml:id="i-3517bf179cd94342-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
