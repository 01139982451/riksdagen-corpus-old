<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--115</head>
          <docDate when="2008-01-01">2008-01-01</docDate>
        </div>
      </front>
      <body>
        <div>
          <note xml:id="i-df8443d25dd4891b-0">
            ﻿
          </note>
          <note xml:id="i-7d84e31fbeb76ea0-0">
            Riksdagens protokoll
          </note>
          <note xml:id="i-5effb33b35b7042e-0">
            2008/09:115
          </note>
          <note xml:id="i-2c1c54aba509de7a-0">
            Måndagen den 11 maj
          </note>
          <note xml:id="i-9ec1914389613b92-0">
            Kl. 11:00 - 12:58
          </note>
          <note xml:id="i-8ea0ad7d13cd1f1b-0">
            1 § Justering av protokoll
          </note>
          <note xml:id="i-4c25f4757cc77011-0">
            Justerades protokollen för den 4 och 5 maj.
          </note>
          <note xml:id="i-e5dc4861ee20347a-0">
            2 § Anmälan om fördröjt svar på interpellation
          </note>
          <note xml:id="i-c0cfe3f9d96de7f6-0">
            Till riksdagen hade inkommit följande skrivelse:
          </note>
          <note xml:id="i-9d50512efcf2852e-0">
            Interpellation 2008/09:476
          </note>
          <note xml:id="i-7c3d438fcc60d355-0">
            Interpellation 2008/09:476 Fakturamodellen vid ROT-avdrag
          </note>
          <note xml:id="i-cf264f6ce27d58a5-0">
            Interpellationen kommer att besvaras måndagen den 1 juni 2009.
          </note>
          <note xml:id="i-b7469a1bf1735972-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-755e5e844a0eda77-0">
            Rikard Jermsten
          </note>
          <note xml:id="i-a65256bd641c29a1-0">
            3 § Svar på interpellation 2008/09:419 om försiktighetsprincipen
            och vetenskaplig osäkerhet
          </note>
          <note type="speaker" xml:id="i-4bb532b1fc348843-0">
            Anf. 1 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-0">
            <seg xml:id="i-15d389b81602b0bd-0">
              Herr talman! Jan Lindholm har frågat mig om jag har för avsikt
              att ta ansvar för att kännedom om EG-rättens krav på riskutredningars
              utformning förankras hos våra myndigheter. Som bakgrund för frågan
              har Jan Lindholm bland annat anfört att Europeiska kommissionen
              har tagit fram riktlinjer för hur en riskbedömning ska utformas
              med hänsyn till försiktighetsprincipen och att kommissionens riktlinjer
              genom en resolution även antagits av Europeiska unionens råd.
            </seg>
            <seg xml:id="i-23b389343f4f1a83-0">
              Försiktighetsprincipen utgör sedan länge en grundläggande del
              av den svenska miljörätten. Redan före miljöbalkens tillkomst
              återfanns denna princip i miljöskyddslagen och i lagen om kemiska
              produkter. Genom miljöbalken infördes försiktighetsprincipen som
              en självständig princip i svensk miljölagstiftning, och den återfinns
              i dag som en grundläggande hänsynsregel i balkens andra kapitel.
              Det innebär bland annat att försiktighetsprincipen gäller för
              all verksamhet och alla åtgärder som omfattas av balkens tillämpningsområde,
              vilket i sin tur medför att principen har ett vitt tillämpningsområde
              som omfattar bland annat kemikalier, områdesskydd, djurskydd och
              människors hälsa. Alla myndigheter som tillämpar miljöbalken måste
              därigenom vara väl införstådda med denna grundläggande miljörättsliga
              reglering.
            </seg>
            <seg xml:id="i-aacb221e3e65edd4-0">
              Genom en effektiv tillsyn säkerställs efterlevnaden av försiktighetsprincipen.
              I det av regeringen tillsatta Tillsyns- och föreskriftsrådet är
              alla myndigheter som har en central tillsynsvägledande roll på
              miljöbalkens område representerade. Rådet har bland annat i uppgift
              att genom samverkan mellan myndigheterna bidra till ett effektivt
              tillsynsarbete. Regeringen har således sedan länge etablerat försiktighetsprincipen
              inom miljöområdet på ett sätt som motsvarar gemenskapens krav.
            </seg>
            <seg xml:id="i-5feee6df7865b337-0">
              Sedan den 1 juli 2008 är Strålsäkerhetsmyndigheten den myndighet
              som har ett samlat nationellt ansvar inom områdena strålskydd
              och kärnsäkerhet. Strålsäkerhetsmyndigheten arbetar pådrivande
              och förebyggande för att skydda människor och miljö från oönskade
              effekter av strålning. Det gör myndigheten genom att bedriva miljöövervakning,
              följa forskningen, göra riskbedömningar och meddela rekommendationer
              och föreskrifter. På myndighetens hemsida finns information om
              försiktighetsprincipens tillämpning i fråga om allmänhetens exponering
              för magnetfält från kraftledningar och vid användning av mobiltelefon.
            </seg>
            <seg xml:id="i-2c023a9b5a89ee5c-0">
              Regeringen anser att det för att uppnå en högre hälso- och miljöskyddsnivå
              både för nuvarande och kommande generationer är av stor vikt att
              försiktighetsprincipen tillämpas när olika beslut ska fattas.
              Regeringen kommer även fortsättningsvis att driva frågan om försiktighetsprincipens
              tillämpning såväl globalt som inom Europeiska unionen och i Sverige.
            </seg>
          </u>
          <note type="speaker" xml:id="i-1cba1bbac608ae79-0">
            Anf. 2 JAN LINDHOLM (mp):
          </note>
          <u who="jan_lindholm_ff5f4c" xml:id="i-a90dc8d2582f601e-0">
            <seg xml:id="i-b8faf4d6c7454604-0">
              Herr talman! Min frågeställning till ministern handlar inte om
              försiktighetsprincipens vara eller inte vara i de svenska myndigheternas
              dagliga värv, utan den handlar om riskbedömningar. Min fråga handlar
              alltså om tillämpningen, exempelvis i domstolar, när de som ska
              fatta beslut om skyddsåtgärder ska basera sitt beslut på ett vetenskapligt
              underlag. Frågan handlar då ofta om att bedöma den vetenskapliga
              osäkerheten i underlaget. Det de rättsvårdande myndigheterna kräver
              är att få korrekt information om osäkerheten i kunskapsläget.
              Det får de dock nästan aldrig.
            </seg>
            <seg xml:id="i-e4c11f2cd5d6f908-0">
              Miljömedicinare och andra naturvetare har av gammal tradition
              en metod vid riskbedömning som går ut på att vänta med att varna
              för riskerna tills de är så gott som säkerställda. Metoden förändrades
              tyvärr inte när försiktighetsprincipen tillkom. Den används fortfarande
              av naturvetare om de inte får tydliga direktiv om något annat.
              Vi får därför inte information om riskerna förrän de är nästan
              säkerställda, vilket sätter försiktighetsprincipen helt ur spel.
            </seg>
            <seg xml:id="i-04cf19788d72c940-0">
              Här ligger ett stort ansvar på regeringen som måste ge tydliga
              direktiv till myndigheterna och indirekt till dem som anlitas
              för att göra riskbedömningarna.
            </seg>
            <seg xml:id="i-c3d3b0883406a562-0">
              För att förtydliga angav jag även ett exempel i min fråga på
              hur bedrövligt dåligt detta sköts i Sverige. Regeringen har gett
              Forskningsrådet för arbetsliv och socialvetenskap, Fas, i uppdrag
              att bevaka forskningsläget avseende elöverkänslighetsproblematiken
              uppenbarligen utan någon som helst information om de rättsliga
              förutsättningarna för uppdraget. Fas har därför anlitat en expertgrupp
              som ska sköta rapporteringen.
            </seg>
            <seg xml:id="i-5edf10ec66240ca8-0">
              På en fråga till Fas om vad rapporteringen ska omfatta har man
              gett ett häpnadsväckande svar. Det sägs i svaret att det i arbetsgruppens
              uppdrag inte ingår att utvärdera om riskerna föreligger under
              ett referensvärde vilket endast anger när redan säkerställda hälsoeffekter
              uppkommer. Med utgångspunkt i ett försiktighetsperspektiv blir
              uppdraget alltså helt meningslöst.
            </seg>
            <seg xml:id="i-acb689168bd2cd8e-0">
              Det är detta problem min fråga handlar om. Miljöministern väljer
              dock att svara med allmän information om försiktighetsprincipen,
              vilket saknar anknytning till min ställda fråga.
            </seg>
            <seg xml:id="i-15745a0fb2e90469-0">
              Inom EU har man gett uttryck för en helt annan inställning än
              miljöministerns. Där erkänner man problemet och försöker lösa
              det. Kommissionen har meddelat riktlinjer för försiktighetsprincipens
              användning där den kommit fram till att eftersom den rättsliga
              och politiska prövningen, alltså riskhanteringen, omfattar flera
              olika faktorer, som risknivå, allmänhetens oro, kostnads- och
              nyttoaspekter med mera, måste beslutsfattarna vara tydligt medvetna
              om graden av vetenskaplig osäkerhet för att kunna göra en riktig
              helhetsbedömning. Kommissionen ställer därför krav på att naturvetarna
              reviderar sin traditionella metodik och i stället presenterar
              graden av vetenskaplig osäkerhet så långt det är möjligt. För
              att åstadkomma sådana riskbedömningar ställs det också krav på
              att minoritetssynpunkter bland forskare ska redovisas.
            </seg>
            <seg xml:id="i-252807d3ea2bdb7b-0">
              Kommissionens riktlinjer har antagits av EU:s högsta beslutande
              organ Europeiska rådet där Sverige har representerats av statsministern.
              Genom sin resolution tillägger man i punkt 23 att rådet förbinder
              sig att genomföra riktlinjerna. I punkt 25 uppmanas medlemsstaterna
              att se till att riktlinjerna får största möjliga spridning vilket
              alltså inte har skett i Sverige.
            </seg>
            <seg xml:id="i-7ce1e9592f81de01-0">
              Som jag tidigare påpekade i min fråga har dessa riktlinjer tillkommit
              efter miljöbalken. Kraven på riskutredningars utformning har därför
              inte kommit till uttryck i svensk lagstiftning. Som exemplet med
              Fas visar följer inte heller myndigheterna EU:s riktlinjer. Därför
              upprepar jag min fråga till ministern. Har ministern för avsikt
              att ta ansvar för att kännedom om EG-rättens krav på riskutredningars
              utformning förankras hos våra myndigheter?
            </seg>
          </u>
          <note type="speaker" xml:id="i-8e3c32eba603c724-0">
            Anf. 3 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-1">
            <seg xml:id="i-f30108042aee36e2-0">
              Herr talman! Regeringen har angett att försiktighetsprincipen
              är helt central genom den lagstiftning som det har beslutats om.
              Dessutom har regeringen sett till att vara tydlig med försiktighetsprincipen
              både i de uppdrag som har getts till myndigheter och i de föreskrifter
              som gäller på området.
            </seg>
            <seg xml:id="i-ef71dcd41a86f421-0">
              Myndigheternas sätt att tillämpa detta är i hög grad en tillsynsfråga.
              Där har vi i det svenska systemet ordningen att tillsynen har
              sina särskilda regler, sitt särskilda ansvar. Det är inte jämförbart
              med på vilket sätt många av den typen av uppgifter kan skötas
              genom EU-institutionerna. Där har man en annan förvaltningsprincip.
              I Sverige är tillsyn oftast en myndighetsuppgift. Vi har angett
              vilka myndigheter som har uppgiften att genomföra tillsynen. I
              svaret nämner jag Tillsyns- och föreskriftsrådet. Jag talar också
              om att Strålsäkerhetsmyndigheten är den myndighet som med det
              nationella ansvaret inom områdena strålskydd och kärnsäkerhet
              också har ansvaret för att informera om och tillämpa försiktighetsprincipen
              på sitt eget område.
            </seg>
            <seg xml:id="i-3dd8b447e5a114dd-0">
              Jag delar inte uppfattningen att regeringen inte har styrt upp
              detta. Det har gjorts klart och tydligt. Det har också klart och
              tydligt skapats en ordning som sköter tillsynen.
            </seg>
            <seg xml:id="i-19ce36c393466fc4-0">
              Jag menar att Jan Lindholms fråga i grunden beror på att han
              är missnöjd med de ställningstaganden myndigheterna har gjort.
              Det brukar vi ofta diskutera här i kammaren. Den här gången är
              angreppssättet att de inte har tillräcklig kunskap om försiktighetsprincipen
              och inte tillämpar den på rätt sätt. Jag tror inte att det är
              problemet för Jan Lindholm. Problemet är egentligen att de har
              kommit fram till andra slutsatser än dem som Jan Lindholm önskat.
              Det är ändå en sådan sak som man får leva med. Det går inte att
              skylla på att myndigheterna inte tillämpar försiktighetsprincipen.
            </seg>
          </u>
          <note type="speaker" xml:id="i-f9d28e653f59c831-0">
            Anf. 4 JAN LINDHOLM (mp):
          </note>
          <u who="jan_lindholm_ff5f4c" next="cont" xml:id="i-c29f52213fa47675-0">
            <seg xml:id="i-d78890563d11eb71-0">
              Herr talman! Min fråga handlar ju inte om försiktighetsprincipen.
              Ministern gör som ministern alltid gör när det gäller frågor.
              Jag undrar om det ligger inom konstitutionens möjlighet ett bete
              sig på det sättet, att inte besvara frågorna.
            </seg>
            <seg xml:id="i-8098c81b36aa03df-0">
              Försiktighetsprincipen handlar ju om möjligheten att fastställa
              risker där de ännu inte är säkra. Det är när det gäller möjliga
              risker som försiktighetsprincipen är intressant.
            </seg>
            <seg xml:id="i-880a6f30a212232d-0">
              Ministern vidhåller att regeringen har gjort vad man kan.
            </seg>
            <seg xml:id="i-d2aabc88284274b4-0">
              Jag har här ett brev från Forskningsrådet för arbetsliv och socialvetenskap.
              Tycker ministern att de har gjort rätt? Har de tillämpat EG-rätten
              på ett korrekt sätt när de skriver: I arbetsgruppens uppdrag ingår
              inte att utvärdera risker som föreligger under Icnirps gränsvärde?
              Vad är det? Jo, gränsvärdet är det värde där man vet att det föreligger
              risker. Det är alltså ointressant ur ett försiktighetsperspektiv
              att undersöka när man redan vet att riskerna finns. Försiktighetsperspektivet
              gäller när vi inte vet det. Det är alltså osäkerheten i kunskapsläget
              som vi är ute efter.
            </seg>
            <seg xml:id="i-eff4c89d6bca56ff-0">
              När domstolarna ska göra bedömningar får de alltså ingen information
              om huruvida den kunskap de får är säkerställd eller inte.
            </seg>
            <seg xml:id="i-bacf30eff96e8fdb-0">
              Det är ungefär som om man i informationen om ett skjutvapen säger
              att det inte gör någon skada så länge man inte träffar. Domstolen
              undrar vilken skada det gör när man träffar.
            </seg>
            <seg xml:id="i-6d3b6a2403875cb4-0">
              Om man utsätts för en kemikalie på en arbetsplats är det ju inte
              så intressant för domstolen att få information om när det dödar
              eller när det ger en skada. Det intressanta för riskbedömningen
              är ju vilken skada det eventuellt gör vid en lägre exponering
              så att man kan bedöma den som vill ha ett skadestånd för att han
              har blivit utsatt för den här kemikalien utan att ha dött. Det
              är ju en annan fråga.
            </seg>
            <seg xml:id="i-53f224b263897d68-0">
              Det är därför det är så viktigt att titta på när det ligger under
              de fastställda gränsvärden där kunskapen är säker. Det är det
              som frågan handlar om.
            </seg>
            <seg xml:id="i-9ad02e6e397bae7d-0">
              Jag förstår att ministern inte kan känna till alla frågor. Jag
              vet att det inte är ministern som skriver svaren. Det som gör
              mig orolig är att departementet inte verkar förstå frågan över
              huvud taget. Det gör mig verkligen orolig. Det här är en rättssäkerhetsfråga
              och något som efterfrågas av rättssystemet: Hur ska vi vara säkra
              på att den information vi får går att bedöma? Om man ska kunna
              bedöma det är det viktigt, som man har slagit fast i EG, att forskningens
              minoritetsaspekter får komma till tals. Det får de inte när till
              exempel Fas eller Strålskyddsmyndigheten gör en utvärdering.
            </seg>
            <seg xml:id="i-249502cb66d83f82-0">
              Det här handlar alltså inte om huruvida jag är nöjd med de slutsatser
              man kommer fram till. Det handlar om att jag skulle vilja att
              vi i Sverige tillämpar den lagstiftning som gäller.
            </seg>
            <seg xml:id="i-9bc1a3c297d5ef6a-0">
              Ministern hänvisar till Tillsyns- och föreskriftsrådet. Kan ministern
              tala om, så att mina jurister kan undersöka och kontrollera det,
              var riskhanteringsdirektiven finns? Det vore intressant att veta.
              Enligt mina uppgifter har regeringen inte informerat svenska myndigheter
              om detta EG-beslut.
            </seg>
          </u>
          <note xml:id="i-5a6142df1f859bef-0">
            Anf. 5 TALMANNEN:
          </note>
          <u who="jan_lindholm_ff5f4c" prev="cont" xml:id="i-d6f9f62036e8dd89-0">
            <seg xml:id="i-0c96be5adaf5cdde-0">
              När det gäller Jan Lindholms kommentar om svar på frågor vill
              jag säga att interpellationsdebatterna är reglerade i riksdagsordningen.
              De inlägg som här görs är att betrakta enligt de normala debattreglerna.
              Det är alltså anföranden.
            </seg>
            <seg xml:id="i-c883bd0bf587fd41-0">
              Huruvida man svarar på frågorna i respektive anförande är upp
              till aktörerna att avgöra, inte riksdagsordningen.
            </seg>
          </u>
          <note type="speaker" xml:id="i-c0380ae9cd80312c-0">
            Anf. 6 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-2">
            <seg xml:id="i-1111c1b7284a6f72-0">
              Herr talman! Jag vill vara väldigt tydlig med att jag sannerligen
              har svarat på Jan Lindholms fråga. Den gällde om jag hade för
              avsikt att ta ansvar för att kännedom om EG-rättens krav på riskutredningars
              utformning förankras hos våra myndigheter.
            </seg>
            <seg xml:id="i-21b71577e3d51659-0">
              På det har jag svarat att det sker genom det svenska system där
              vi först med lagstiftning har fastställt vad som gäller för försiktighetsprincipen
              och att den ska tillämpas. Det är också självklart att alla myndigheter
              som tillämpar miljöbalken och därmed försiktighetsprincipen har
              skyldighet att vara väl införstådda med den grundläggande miljörättsliga
              regleringen och naturligtvis också de krav det ställer utifrån
              EG-rätten och det som gäller i svensk lagstiftning.
            </seg>
            <seg xml:id="i-df6d0712ab169e8c-0">
              Det är myndigheternas skyldighet. Det framgår också av uppdragen
              till myndigheterna.
            </seg>
            <seg xml:id="i-dada45dadda1516d-0">
              Därutöver har vi en effektiv tillsyn för att se till att man
              lever efter försiktighetsprincipen och att man lever efter de
              EG-rättsliga kraven.
            </seg>
            <seg xml:id="i-32714b0afd3943a6-0">
              Det är inte heller där det brister i Jan Lindholms värld. Jan
              Lindholm skulle önska att myndigheterna drog andra slutsatser
              än vad de gör.
            </seg>
            <seg xml:id="i-5cef65dca91caf59-0">
              Till sist ställer Jan Lindholm frågan: Hur kan vi veta att informationen
              är riktig?
            </seg>
            <seg xml:id="i-e8c5b9f69e43a315-0">
              Sanningen är ju att det inte är miljöministern som är garantin
              för det. Det är ett system som är uppbyggt med lagstiftningens
              krav, med uppdrag till myndigheterna, med tillsyn och med krav
              på vetenskaplighet. När Jan Lindholm vänder sig till mig och frågar
              om den arbetsgrupp som han hänvisar till har tillämpat EG-rättens
              krav på rätt sätt, är det ett tydligt exempel på en fråga som
              jag självklart inte ska svara på. Det är inte ministerns sak att
              bedöma om en enskild arbetsgrupp i en myndighet har tillämpat
              EG-rättens krav på rätt sätt. Det skulle vara att ge sig in i
              myndighetens eget ansvarsområde.
            </seg>
            <seg xml:id="i-54f95cbff3342e29-0">
              Min roll är att se till att myndighetens uppdrag är klart, att
              lagstiftningen anger tydliga ramar och att tillsynen visar att
              man gör rätt. Om det finns brister har vi ett tydligt system med
              mål- och resultatdialoger med de myndigheter det gäller. Där kan
              vi säkerställa att man efterlever de krav vi har ställt. Det är
              precis så vi arbetar.
            </seg>
          </u>
          <note type="speaker" xml:id="i-f7c29073ccba8c53-0">
            Anf. 7 JAN LINDHOLM (mp):
          </note>
          <u who="jan_lindholm_ff5f4c" xml:id="i-a90dc8d2582f601e-1">
            <seg xml:id="i-326b65e9a406e60d-0">
              Herr talman! Först vill jag tacka talmannen för informationen.
              Då ska jag inte fortsätta att klaga på att ministrarna inte svarar
              på mina frågor. De får prata om vad de vill när de är här.
            </seg>
            <seg xml:id="i-750ca45bc5052763-0">
              Jag hävdar fortfarande att ministern inte besvarat min fråga,
              men det är uppenbarligen inte någon mening med att föra en sådan
              diskussion.
            </seg>
            <seg xml:id="i-39d81784633cf908-0">
              Ministern ska inte uttala sig om en enskild arbetsgrupp, men
              jag kan väl i alla fall få fråga om ministerns uppfattning när
              det gäller en statlig myndighet Forskningsrådet för arbetsliv
              och socialvetenskap som i ett brev till en person som är intresserad
              av den här frågan svarar att det i arbetsgruppens uppdrag inte
              ingår att utvärdera om risker föreligger under gränsvärdet.
            </seg>
            <seg xml:id="i-58da887550de3bdf-0">
              Vad tycker ministern om försiktighetsprincipen om det är förutsättningen
              i en domstol att man inte får information om vilka risker som
              föreligger under gränsvärdet? Vad är försiktighetsprincipen till
              för?
            </seg>
            <seg xml:id="i-c12746f15ce9c7a6-0">
              De jurister som jag har pratat med säger att försiktighetsprincipen
              är till för att försöka bena ut den situation där man inte vet.
            </seg>
            <seg xml:id="i-4acc901d0db611ce-0">
              Under gränsvärdet råder det en vetenskaplig osäkerhet. Om då
              det material som myndigheten tar fram inte ens ska beakta problematiken
              under gränsvärdet, hur ska det då kunna fungera? Tycker inte ministern
              ändå, om han inte ska uttala sig om ett enskilt fall, att det
              är märkligt att en myndighet kan ge ett uppdrag om att man inte
              ska utvärdera risksituationen under ett gränsvärde? Är det inte
              märkligt? Kan jag inte få höra någon synpunkt ens om den lilla
              detaljen?
            </seg>
          </u>
          <note type="speaker" xml:id="i-fdb3df3a780243ef-0">
            Anf. 8 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-3">
            <seg xml:id="i-02aec4ffbde38cfc-0">
              Herr talman! Sanningen är att för var och en som har läst Jan
              Lindholms interpellation är det väldigt tydligt att det som vanligt,
              höll jag på att säga, handlar om elöverkänslighetsproblematiken
              och de synpunkter som myndigheterna har när det gäller elöverkänslighet.
            </seg>
            <seg xml:id="i-3363b17069d7c7e6-0">
              Jag har klart och tydligt sagt att vi med det arbete som görs
              säkerställer att försiktighetsprincipen tillämpas. Däremot får
              Jan Lindholm liksom jag acceptera att myndigheterna inte alltid
              kommer fram till de slutsatser som Jan Lindholm vill ha.
            </seg>
            <seg xml:id="i-c937ef290459c6b3-0">
              Nu ställer Jan Lindholm till sist en enda fråga till mig, och
              det är om jag fortfarande kan ge synpunkter på det som var skrivet
              till en enskild medborgare i detta brev. Sedan försöker han göra
              frågan mer generell, men den är fortfarande inte generell. Den
              skulle handla om just detta specifika brev och om just denna arbetsgrupp,
              och det vägrar jag då lika envist att svara på. Men jag säger
              att vi har ett system som säkerställer att myndigheterna ska följa
              också försiktighetsprincipen. Vi granskar dem hela tiden, och
              vi kommer att fortsätta att göra det. Det gäller också i de enskilda
              fallen, och ingenting i denna debatt har visat att vi inte sköter
              den uppgiften rätt. Vi kommer att fortsätta att göra detta.
            </seg>
            <seg xml:id="i-cde5deb6bd452d30-0">
              Jag tackar för debatten med Jan Lindholm.
            </seg>
          </u>
          <note xml:id="i-a5a17488626aa0a3-0">
            Överläggningen var härmed avslutad.
          </note>
          <note xml:id="i-aabb204c7df0ae57-0">
            4 § Svar på interpellation 2008/09:437 om klimat och sårbarhet
          </note>
          <note type="speaker" xml:id="i-7ae57e4c3d4b4176-0">
            Anf. 9 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-4">
            <seg xml:id="i-d344532ea3e3e1e8-0">
              Herr talman! Karin Svensson Smith har ställt ett antal frågor
              till mig om klimat och sårbarhet. Det är många frågor som ska
              avhandlas på en tämligen begränsad tid, och jag kommer därför
              att fatta mig kort på respektive fråga.
            </seg>
            <seg xml:id="i-c8be0ad288bab7e2-0">
              För att hantera klimatpåverkan krävs stora insatser för att minska
              utsläppen av växthusgaser, men även insatser för att begränsa
              effekterna av klimatförändringar. Anpassningsarbetet, som ännu
              är i sin linda, är mångfasetterat och spänner från skador på fysisk
              infrastruktur till påverkan på den biologiska mångfalden samtidigt
              som det griper in i samhällets alla nivåer. Det finns ingen myndighet
              som ensam kan hantera alla dessa frågor. Sektorsansvaret är här
              mycket viktigt. För att förbättra samordningen på den lokala och
              regionala nivån har dock extra resurser anslagits för länsstyrelserna.
            </seg>
            <seg xml:id="i-30ec2b979a6d33a2-0">
              Anpassningsarbetet kommer att utvecklas under lång tid och har
              bland annat inletts med att bygga upp viktig kunskap för att bättre
              kunna förebygga och ha beredskap att hantera den ökade risken
              av kraftiga översvämningar. En viktig åtgärd här är att ta fram
              en noggrannare höjdmodell över Sverige, vilket Lantmäteriet nu
              jobbar med. En annan viktig åtgärd är att få en bättre bild av
              stabiliteten längs Göta älv i händelse av att ökade vattenmängder
              måste avtappas från Vänern. Detta arbetar SGI med. Ett annat alternativ
              skulle kunna vara att tappa Vänern på vatten genom en tunnel till
              Västerhavet. Vi avser även överväga detta alternativ.
            </seg>
            <seg xml:id="i-65cd7f1d141d6a6a-0">
              För att redan nu minska risken av att Vänern svämmar över finns
              en överenskommen avtappningsstrategi. Överenskommelsen trädde
              i kraft den 1 oktober 2008 och är ett första steg när det gäller
              att hantera Vänerns översvämningsproblematik.
            </seg>
            <seg xml:id="i-57f9b0f35bb7b39c-0">
              Som framgår av klimatpropositionen anser regeringen att det är
              angeläget att bättre integrera det förebyggande klimatarbetet
              i den fysiska planeringen och konkreta åtgärder för anpassning.
              I stället för att göra det obligatoriskt att upprätta särskilda
              klimat- och sårbarhetsplaner anser jag att vi i första hand bör
              använda de instrument som redan finns, det vill säga att beakta
              klimataspekter i översiktsplaner, detaljplaner och vid den prövning
              som görs i samband med bygglov. Regeringen delar i allt väsentligt
              Klimat- och sårbarhetsutredningens syn att klimatfrågan bör få
              större genomslag i den kommunala planeringen och bereder frågan
              inom ramen för arbetet med den PBL-proposition som vi planerar
              att förelägga riksdagen under året.
            </seg>
            <seg xml:id="i-2e3cd06124ef792a-0">
              Kommunerna bör på ett helt annat sätt än hittills beakta risker
              för översvämningar, ras, skred och erosion i samband med planläggning
              och bygglov. Kommunernas skyldighet att ta hänsyn till riskfaktorer
              vid lokalisering av bebyggelse har förtydligats genom den lagändring
              som trädde i kraft den 1 januari 2008. Regleringen innebär att
              hänsyn ska tas till riskfaktorerna inte bara vid kommunens översiktliga
              planering utan även vid detaljplanläggning och vid prövning av
              bygglov och förhandsbesked enligt plan- och bygglagen.
            </seg>
            <seg xml:id="i-8c442b0b280ae893-0">
              Det kan inte råda något tvivel om att kommunerna har ett avgörande
              ansvar när det gäller bebyggelsens lokalisering och att man ska
              ta hänsyn till de olika riskerna. Kommunen kan drabbas av skadestånd
              om den brister i sin myndighetsutövning. Det går inte att skylla
              på att man inte visste, om olyckan skulle vara framme. När det
              gäller preskriptionstiden för kommunens ansvar har regeringen
              gjort den bedömningen att en förlängd preskriptionstid inte är
              motiverad. Klimat- och sårbarhetsutredningens förslag om fördubblad
              preskriptionstid från 10 till 20 år löser enligt min uppfattning
              inte problemet.
            </seg>
            <seg xml:id="i-3f53fd7cb7ed07fb-0">
              När det gäller strandskyddet hade vi den 29 april här i kammaren
              en debatt om detta. Jag ser därför inget skäl att än en gång debattera
              denna fråga, men konstaterar att eftersom de nya bestämmelserna
              bland annat kräver att det lämnas fri passage närmast strandkanten
              undviks i många fall att hus placeras för lågt nära vatten. Detta
              är positivt i ett anpassningsperspektiv.
            </seg>
            <seg xml:id="i-43881499a22ba19f-0">
              Andelen hårdgjorda ytor i våra städer och tätorter kan vara ett
              problem med tanke på klimatförändringen och risken för översvämning
              vid häftiga regn. Risken med mer hårdgjorda ytor bör förstås beaktas
              vid kommunal planering, och en strävan bör vara att hålla nere
              andelen hårdgjord yta. Som Karin Svensson Smith känner till ses
              nu miljömålssystemet över inklusive miljökvalitetsmålet God bebyggd
              miljö och det är regeringens avsikt att lämna en miljömålsproposition
              till riksdagen våren 2010.
            </seg>
            <seg xml:id="i-e5430a855a5024f8-0">
              I likhet med Klimat- och sårbarhetsutredningen antyder Karin
              Svensson Smith att kommunerna skulle vara förhindrade att genomföra
              anpassningsåtgärder på grund av den så kallade likställighetsprincipen.
              Det kan finnas oklarheter som behöver redas ut. För egen del är
              jag öppen för att se över om det finns behov av att förtydliga
              eller stärka kommunernas möjligheter att vidta de anpassningsåtgärder
              som behövs.
            </seg>
            <seg xml:id="i-71b128642b464761-0">
              Slutligen när det gäller ansvaret för insamling, analys och tillhandahållandet
              av miljödata har det inte skett någon förändring i ansvarsförhållandena.
              SLU har dock fått ytterligare resurser och utvidgat uppdrag för
              att mot bakgrund av kommande klimatförändring bättre kunna svara
              upp mot behovet att tillhandahålla underlag av betydelse för miljön
              och de areella näringarna med utgångspunkt i miljökvalitetsmålen.
            </seg>
          </u>
          <note type="speaker" xml:id="i-1d632f0b955af787-0">
            Anf. 10 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-6ac4def79457583d-0">
            <seg xml:id="i-2dfe0839177e3188-0">
              Herr talman! Jag tackar ministern för svaret. Jag tänkte börja
              med det positiva. Jag är väldigt nöjd med att regeringen överväger
              att återkomma när det gäller revisionen av miljömålen i fråga
              om att ta tillbaka det krav som vi tidigare hade på att andelen
              hårdgjorda ytor inte ska öka. Det är väldigt tydligt för alla
              oss som har sett kommuner med ihållande regn att andelen asfalt
              och betong är direkt proportionellt till hur mycket problem de
              har. Mer grönytor är betydelsefullt för många olika saker.
            </seg>
            <seg xml:id="i-88b67f8d1e421571-0">
              Den här debatten är ännu mer aktuell nu än när interpellationen
              skrevs. Det har kommit nya mycket alarmerande uppgifter som miljöministern
              säkert känner till om att FN:s klimatpanel har underskattat riskerna
              med avsmältning av is och att havsnivåhöjningen kan bli betydligt
              större och mer varierad än vad vi tidigare har trott.
            </seg>
            <seg xml:id="i-0d1cf9924ff53aef-0">
              Därför är jag lite förvånad över att regeringen inte i klimatpropositionen
              passar på att beakta fler av de kloka förslag som Klimat- och
              sårbarhetsutredningen hade. Detta gäller till exempel kommunernas
              ansvar när det gäller att preskriptionstiden inte förlängs till
              20 år. Bland annat tv-programmet Uppdrag granskning har visat
              att kommuner fortfarande beviljar bygglov i låglänta områden som
              riskerar att översvämmas antingen på grund av att havsnivån stiger
              eller att Vänern eller något vattendrag stiger.
            </seg>
            <seg xml:id="i-ff01fe081f43de45-0">
              Jag har med mig Mariestads-Tidningen där man skriver om att nya
              tag tas mot Sjöstaden. Efter att Uppdrag granskning har visats
              planerar man att bygga ut på väldigt låglänta områden som om ingenting
              hade hänt och som om ingenting har uppdagats. Det ironiska är
              vad Uppdrag granskning visar om de nya bostadsområden i Karlstad
              som kallas Pilonen och Kanoten och liknande och som ligger i områden
              som förväntas kunna svämma över.
            </seg>
            <seg xml:id="i-01d06183851941d1-0">
              Varför vill inte regeringen att kommunerna ska ta saken på allvar?
            </seg>
            <seg xml:id="i-dadecaed7a9099c3-0">
              När det sedan gäller de kommuner som vill ta saken på allvar
              undrar jag vad som är problemet. I den valkrets som jag själv
              representerar, Malmö, är problemet enligt kommunjuristen likställighetsprincipen.
              Det är inget problem att veta vad man ska göra vid nybyggnation.
              Men hur gör man för att skydda de bostadsområden som redan finns?
              Kan man med kommunala skattemedel skydda invånares privata egendom?
              Är det förenligt med kommunallagen? Här är läget oklart. Det skulle
              därför vara bra om man kunde få ett svar så att man kan sätta
              i gång med arbetet.
            </seg>
            <seg xml:id="i-1298f4ee860a0260-0">
              Vilken statlig myndighet ska hjälpa till här? Jag delar verkligen
              uppfattningen att många sektorer måste hjälpa till. Problemet
              är att någon måste ta huvudansvaret. Ingen myndighet har det i
              dag. Myndigheten för samhällsskydd och beredskap ska samordna
              vad andra gör. Men ska de ha ansvar för att initiativ tas om andra
              inte gör någonting? Det framgår inte av deras instruktioner och
              framför allt inte av deras anslag. De kommuner som söker anslag
              kan se att anslaget mycket snabbt tar slut, för det står inte
              alls i paritet med vad som behövs för att skydda såväl invånare
              som egendom mot de förändringar som det framtida klimatet kommer
              att kunna orsaka.
            </seg>
            <seg xml:id="i-1824b0a39db74e02-0">
              Nej, jag anser att det här har blivit en sorts svartepetter som
              man skickar mellan sig. Många inser att problemet finns, men ingen
              vill ta ansvar. Det tycker jag att vi i Sveriges riksdag måste
              göra någonting åt.
            </seg>
          </u>
          <note type="speaker" xml:id="i-fc0a3583edf876e2-0">
            Anf. 11 JAN LINDHOLM (mp):
          </note>
          <u who="jan_lindholm_ff5f4c" xml:id="i-a90dc8d2582f601e-2">
            <seg xml:id="i-1303634c0cfcf0fe-0">
              Herr talman! När nu Klimat- och sårbarhetsutredningen och de
              riskerna debatteras vill jag passa på att fråga Andreas Carlgren,
              vår miljöminister som representerar Centerpartiet som ju har ändrat
              uppfattning när det gäller kärnkraften, om säkerhetsfrågor rörande
              vår energiförsörjning.
            </seg>
            <seg xml:id="i-862bc1b45a2d79ab-0">
              Tidsperspektivet är viktigt i klimat- och sårbarhetsfrågor. Tidsperspektivet
              för kärnkraften är långt. Enligt de uppgifter jag har skulle en
              ny reaktor kunna börja producera el tidigast 2029. Vi brukar säga
              att i 60, 70, 80 år eller så ska väl en sådan reaktor kunna producera.
              Det betyder att vi då är framme vid ungefär år 2100 när det gäller
              en sådan här anläggning.
            </seg>
            <seg xml:id="i-b440da5592c0935c-0">
              I Klimat- och sårbarhetsutredningens betänkande står det en hel
              del om situationen för våra kärnkraftverk. Till exempel berättar
              man att när vi får mindre snö och mer regn i våra fjäll kommer
              temperaturen på det vatten som rinner ned i Östersjön att vara
              högre än den är i dag. Det gör att vi snabbare får sommartemperatur
              i Östersjön och till och med en högre sluttemperatur i slutet
              av sommaren än vi nu har.
            </seg>
            <seg xml:id="i-3f62e0d503428682-0">
              Kärnreaktorerna i Sverige är beroende av havsvatten för kylning.
              Man pumpar väldigt mycket vatten genom våra kärnreaktorer för
              att hålla dem kalla och ha driftssäkerhet.
            </seg>
            <seg xml:id="i-0e6a1200890a695f-0">
              Enligt Klimat- och sårbarhetsutredningen kommer man att behöva
              använda ytterligare 5 procent av den energi som produceras i en
              kärnreaktor för att pumpa den mermängd vatten som behövs. Det
              här står i Klimat- och sårbarhetsutredningens betänkande. Den
              utredningen är i dag gammal. Samtidigt vet vi att den här processen
              går fortare.
            </seg>
            <seg xml:id="i-43fcdbc61a55d530-0">
              Därför kan man undra hur ni funderar på detta med säkerhet när
              temperaturen ökar och vi har ett teknikval som är beroende av
              vatten med en viss temperatur. Jag vet att i slutet av sommaren
              är marginalen ibland under 1 grad 0,8 grader kan det vara med
              den pumpkapacitet man i dag har för att man helt enkelt måste
              stänga på grund av att det inte går att kyla med den pumpkapacitet
              som i dag finns.
            </seg>
            <seg xml:id="i-a4e6a100a562ac79-0">
              Det här är intressant i kärnkraftsfrågan i sig men också i ett
              sårbarhetsperspektiv och ett rättssäkerhetsperspektiv för den
              som vill ha reda på hur stora riskerna är i det här sammanhanget.
            </seg>
            <seg xml:id="i-d76064d48e83a3a0-0">
              Det skulle, herr talman, vara intressant att få höra hur man
              i Centerpartiet har resonerat om informationen i Klimat- och sårbarhetsutredningen
              och om det faktum att underlaget hela tiden bör uppdateras med
              den nya information som vi får om att den här processen nu går
              snabbare. Ibland pratar man om havsnivåns höjning och om säkerheten
              i ett slutförvar och sådana saker, så det finns många andra aspekter
              i sammanhanget. Men jag har mest fastnat för det faktum att det
              behövs en viss temperatur på kylvattnet för att det med den el
              som produceras i reaktorn ska gå att kyla ned denna. 5 procents
              ytterligare energiförbrukning för att klara pumpningen är ganska
              väsentligt för det slutgiltiga ekonomiska resultatet i sammanhanget.
            </seg>
            <seg xml:id="i-240b5473c1139a05-0">
              Min fråga blir därför hur ministern ser på den här delen av informationen
              i Klimat- och sårbarhetsutredningen.
            </seg>
          </u>
          <note type="speaker" xml:id="i-1d183ea0e8c80351-0">
            Anf. 12 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-5">
            <seg xml:id="i-9ae52d79d58261e2-0">
              Herr talman! Den fråga om anpassningen som vi diskuterar nu är
              en viktig fråga. Vi genomför nu i Sverige ett ambitiöst program
              och omfattande insatser just för att förebygga när det gäller
              mycket av det som behöver göras i anpassningsfrågorna.
            </seg>
            <seg xml:id="i-d8e603edb4ebddb6-0">
              Samtidigt kan vi konstatera att Sverige är ett av de länder i
              världen som kommer att ha de minsta problemen. Vi kommer att se
              problem, men de är inte jämförbara med vad man kommer att uppleva
              i många av u-länderna som ju har orsakat minst problem men som
              drabbas värst av problemen. Det är klokt att ha den utgångspunkten.
            </seg>
            <seg xml:id="i-7bc6d12103ea135f-0">
              När det gäller det övergripande ansvaret för anpassningsfrågorna
              konstaterar jag att det är mycket viktigt att det ligger just
              på sektorsmyndigheterna. Det här kommer att påverka olika delar
              av samhället. Gång på gång visar det sig att den effektivaste
              modellen för att få åtgärder genomförda i verkligheten är att
              ansvaret ligger på respektive sektorsmyndighet. Vi har också lagt
              ett ansvar på länsstyrelserna för samordningen av arbetet. Jag
              tror att det blir en mycket effektivare väg att gå för att få
              fram verkliga åtgärder och för att veta att det som behöver genomföras
              verkligen genomförs än att lägga detta på en särskild myndighet,
              till exempel på Myndigheten för samhällsskydd och beredskap.
            </seg>
            <seg xml:id="i-19c2deb7677c4548-0">
              Däremot inträder i rena krissituationer en annan ordning. Också
              detta är förberett i det svenska systemet. Översvämningar är dock
              inte någonting helt nytt i Sverige. Vi har upplevt sådana tidigare,
              så i princip är det inte en förändring som det kommer att handla
              om. Vi kommer inte att drabbas av översvämningar av ett helt annat
              slag, men de kommer tätare. Därför är det viktigt att vi har en
              beredskap också för det.
            </seg>
            <seg xml:id="i-4a07c057ab913914-0">
              När det gäller kommunernas ansvar var Karin Svensson Smiths huvudfråga
              till mig varför regeringen inte vill att kommunerna ska ta mer
              ansvar. Sanningen är att vi tydligt och klart har sagt att kommunerna
              ska ha ett ansvar. Vi har skärpt kraven i plan- och bygglagen
              när det gäller att se till att ha en samhällsplanering och bebyggelseplanering
              som uppfyller kraven också i fråga om översvämningsrisker till
              följd av klimatförändringar.
            </seg>
            <seg xml:id="i-e21e0ce8c982c73e-0">
              Dessutom finns det ett fastställt skadeståndsansvar, så det är
              inte så att kommunerna kan springa ifrån sitt ansvar. Däremot
              säger jag i interpellationssvaret att det är viktigare att kommunerna
              i verkligheten tar det ansvaret därför lagstiftningen. Det följs
              upp att de har tagit det ansvaret. Gör de inte det kommer de att
              ställas till skadeståndsansvar. Det här problemet skulle inte
              lösas bara genom förlängd preskriptionstid.
            </seg>
            <seg xml:id="i-ecf76fc9aeac6233-0">
              Till sist är det väl bara när det gäller Jan Lindholms fråga
              att konstatera att det inte finns några gränser för hur hårt man
              kan skruva och försöka konstruera sina frågor för att i alla fall
              få en kärnkraftsdebatt här i kammaren. Nu är det inte i första
              hand det som den här interpellationen handlar om. Jag kan väl
              bara konstatera att det är mycket enkelt: Också kärnkraftsbolagens
              ägare kommer att ställas inför frågan om ekonomin. Vi kommer inte
              att ha några statliga subventioner eller skattesubventioner till
              företagen. Den situationen skärps naturligtvis när nya förutsättningar
              gäller. När det gäller säkerheten finns det ingen som helst skillnad
              jämfört med vad som hittills gällt. Det är mycket stränga säkerhetskrav
              som gäller, och myndigheterna följer noga upp detta.
            </seg>
          </u>
          <note type="speaker" xml:id="i-c2b812c8dbe9211e-0">
            Anf. 13 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-6ac4def79457583d-1">
            <seg xml:id="i-0ac77f54585b8a89-0">
              Herr talman! Jag skulle vilja rekommendera Andreas Carlgren att
              läsa Mariestads-Tidningen den 14 april och att titta på bilderna
              där. Sandstranden är borta i ett nytt förslag.
            </seg>
            <seg xml:id="i-8842d736a8e750b9-0">
              Det är tyvärr inte så att alla kommuner tar det ansvar som jag
              och, antar jag, också Andreas Carlgren vill att de ska ta. Det
              är så attraktivt att bygga i vattenläge, och det är så attraktivt
              att försöka locka till sig nya skatteintäkter till kommunerna
              att det långsiktiga ansvaret tyvärr fallerar inte på alla håll
              men på många håll.
            </seg>
            <seg xml:id="i-776152b1d0ea11f4-0">
              Klimat- och sårbarhetsutredningen hade verkligen på fötterna
              när de föreslog att man skulle förlänga preskriptionstiden.
            </seg>
            <seg xml:id="i-d931df97df1a5228-0">
              När det gäller sektorsansvar i länsstyrelser vill jag att alla
              ska ta ansvar. Men ibland måste någon ta huvudansvaret för att
              enskilda inte ska trilla emellan. Jag kan ta exemplet med avvattning
              av Vänern. Det skulle antagligen behövas en ny tunnel eller en
              kanal för avvattning av Vänern mot Uddevalla. Vilken myndighet
              tar ansvar för det? Jag har ställt den frågan upprepade gånger
              här i riksdagen och blivit hänvisad till jättemånga.
            </seg>
            <seg xml:id="i-7d6ae6e8a11ec5ef-0">
              Jag kan se att regeringen anslår 20 miljoner under utgiftsområde
              6 Försvar. Men i Klimat- och sårbarhetsutredningens delbetänkande
              menar man att en sådan här tunnel eller en kanal, om den ska byggas,
              kostar någonstans mellan 3,5 och 4,6 miljarder. Vem tar ansvar
              för det? I klimatpropositionen säger man att man återkommer när
              man ska fastställa infrastrukturplanerna våren 2010. Men det är
              i så fall Näringsdepartementets utgiftsområde 22. Inte ens regeringen
              har klargjort vem som tar ansvar för avvattning av Vänern.
            </seg>
            <seg xml:id="i-c2febf209a121c29-0">
              En annan ansvarsfråga: Vem har ansvar för det kunskapsunderlag
              vi behöver när det gäller konsekvenserna av det förändrade klimatet?
              Jag har frågat varför ni pekar ut SLU som ansvarig för miljöanalys.
              Naturvårdsverket är annars den statliga myndighet som ska svara
              för kunskapsinsamlingen på det här området.
            </seg>
            <seg xml:id="i-ff8baf677bd10586-0">
              Jag har fått till svar att SLU har fått ytterligare resurser
              och ett utpekat arbetsområde. Varför ska Naturvårdsverket inte
              ha det ansvaret? Av vilken anledning vet regeringen på förhand
              att SLU är den som är bäst skickad att svara på frågor som Naturvårdsverket
              har? Enligt mina uppgifter om vad som framkom på Naturvårdsverkets
              seminarium är det inte alls självklart så, utan det finns många
              högskolor och universitet som kan hjälpa till med att ta fram
              det underlag som behövs för att Naturvårdsverket ska kunna följa
              upp miljöanalysen.
            </seg>
            <seg xml:id="i-05ad6c93d73f95a7-0">
              Jag skulle vilja veta vem som ska ha huvudansvaret för till exempel
              avvattningen av Vänern. Var finns anslagen? Vilken myndighet är
              det som ska ta ansvaret?
            </seg>
            <seg xml:id="i-eeb16ce272adee11-0">
              Jag har inte fått något svar. Vad ska den enskilde säga om det
              har gått mer än tio år när det svämmar över? Försäkringsbolagen
              kan rimligen säga: Det här är ingen oväntad händelse, vi ersätter
              inte dig som enskild. Kommunen säger: Det har gått tio år sedan
              beslut. Preskriptionstiden är ute, vi har inget ansvar. Ska de
              enskilda vända sig till statsministern? Vem ska de vända sig till?
              Rimligen måste den som fattar beslutet ta ansvar, och tio år räcker
              inte för att ta ansvar gentemot den enskilde för konsekvenserna
              av ett förändrat klimat.
            </seg>
          </u>
          <note type="speaker" xml:id="i-d69f9671a888f461-0">
            Anf. 14 JAN LINDHOLM (mp):
          </note>
          <u who="jan_lindholm_ff5f4c" xml:id="i-a90dc8d2582f601e-3">
            <seg xml:id="i-163270cbfc50cbd8-0">
              Herr talman! Jag ber om ursäkt om jag förde in ett vidare perspektiv
              än själva frågeställningen, men jag utgick från ministerns svar.
              Där står det:
            </seg>
            <seg xml:id="i-d7f410cbd5de5ad4-0">
              Det ska inte råda något tvivel om att kommunerna har ett avgörande
              ansvar när det gäller bebyggelsens lokalisering och att man ska
              ta hänsyn till de olika riskerna. Då tänkte jag att vi har riksintressen
              där det faktiskt inte är kommunen som fattar beslut. Det står
              vidare: Kommunen kan drabbas av skadestånd om den brister i sin
              myndighetsutövning. Vid installationer som har riksintresse, till
              exempel kärnkraftverk, ligger besluten på statlig nivå. Jag tycker
              att det ändå ligger inom ramen för ministerns svar att ställa
              följdfrågor med anledning av den information som ges.
            </seg>
            <seg xml:id="i-a0e7d3c55379e81c-0">
              Jag noterade att ministern tycker att riskerna med anledning
              av klimatförändringarna är en icke-fråga. Det är märkligt att
              komma från en minister som i andra sammanhang anser sig vara den
              som för klimatkampen på frontlinjen. Ministern säger också i sin
              kommentar att vi kommer att vara de med de minsta problemen. Jag
              tycker inte att det är ett argument i det här sammanhanget.
            </seg>
            <seg xml:id="i-2f90b9ea1ab3a94f-0">
              Var någonstans de minsta problemen kommer att ligga och på vilken
              nivå beror på var vi i slutändan hamnar. Har vi klarat tvågradersmålet
              eller inte? Gör vi inte det vet vi väldigt lite egentligen om
              vad som kommer att hända.
            </seg>
            <seg xml:id="i-e0b079479b0ff22e-0">
              Jag skulle gärna se att ministern lade mer krut på att uppdatera
              den information som finns i Klimat- och sårbarhetsutredningen
              kontinuerligt så att vi hela tiden får den i den takt det är möjligt.
              Jag vet att det tar tid att samla ihop information. Vår energiförsörjning
              är väldigt viktig, det är inte någon icke-fråga. Då är det väsentligt
              huruvida våra kärnkraftverk kan fungera eller inte, om vi nu har
              en regering som vill att de ska finnas kvar.
            </seg>
          </u>
          <note type="speaker" xml:id="i-c3d02314e44b7f02-0">
            Anf. 15 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-6">
            <seg xml:id="i-c49e7852e6cc63c9-0">
              Herr talman! Först till Karin Svensson Smith när det gäller kommunerna:
              Jag tycker att jag klart och tydligt angav att vi har skärpt kraven
              i lagstiftningen. Det är nya krav som gäller i plan- och bygglagen.
              Det innebär att kommunerna ska ta hänsyn till förändrade klimatförutsättningar
              i sin planering. Det finns ett skadeståndsansvar som gäller också
              mot en enskild. Det enda jag har hänvisat till är att man inte
              kommer att lösa problemet genom att förlänga preskriptionstiden.
              Jag tycker egentligen inte att Karin Svensson Smith har beskrivit
              någonting som säger emot det.
            </seg>
            <seg xml:id="i-dc6d6fb54ebe279b-0">
              Jag håller helt med om att det självklart finns situationer där
              någon måste ta huvudansvaret. Det gäller delvis det långsiktiga
              förebyggande arbetet. Där är det länsstyrelsernas ansvar att samordna
              insatserna. Det är just för att vi ska se till att sektorsmyndigheterna
              tar ansvaret, genomför arbetet i verkligheten och att anpassningsåtgärderna
              verkligen genomförs förebyggande. Det är det stora arbetet. Ju
              mer förebyggande vi arbetar, desto mindre risk att det är enskilda
              krissituationer som måste hanteras. Är det enskilda krissituationer
              som hanteras finns det ett särskilt myndighetsansvar för det.
            </seg>
            <seg xml:id="i-d264d77aff480020-0">
              Avtappning av Vänern, som Karin Svensson Smith tar upp, är självklart
              en så stor fråga att den inte skulle kunna hanteras av en krismyndighet.
              Det är en mycket större fråga. Där är nu det första steget att
              ta fram mer kunskap. Det finns olika tänkbara alternativ. Ett
              är att förstärka utloppet genom Göta älv och på så sätt öka flödet.
              Där ligger nu ett uppdrag på SGI att genomföra ytterligare kartering
              av ras- och skredrisker och bedöma förutsättningarna. Ett annat
              alternativ är att bygga en kanal eller en tunnel som mynnar ut
              i Västerhavet. Det skulle, precis som Karin Svensson Smith säger,
              jämförelsevis vara en mycket dyrare åtgärd. Den kan senare visa
              sig vara nödvändig. Det är därför vi i nästa etapp efter Klimat-
              och sårbarhetsutredningen genomför ett omfattande arbete för att
              bedöma förutsättningarna och få tillräcklig kunskap för att också
              kunna ta besluten. Det är precis den processen som pågår.
            </seg>
            <seg xml:id="i-ac089b69ac6e475c-0">
              Till sist konstaterar jag igen när det gäller Jan Lindholms frågor
              att de fortsätter att vara oerhört skruvade för att ge någon liten
              legitimitet för den här debatten. Jan Lindholm säger att jag inte
              talade tillräckligt om riksintressen i mitt interpellationssvar.
              Nej, det berodde på att interpellationen handlar om kommunernas
              ansvar. Det var det frågan gällde, och det är den jag svarade
              på.
            </seg>
            <seg xml:id="i-c8c5b742da949ffb-0">
              Det är alldeles självklart att staten har ett ansvar för kärnkraften.
              Det förändras inte i och med klimatet. Det ligger fortfarande
              ett mycket högt säkerhetskrav där. Det är Strålsäkerhetsmyndigheten
              som har ansvaret att följa detta, och det sker.
            </seg>
            <seg xml:id="i-2d2ae683a6b794a6-0">
              Allra sist när det gäller anpassningsfrågorna har Sverige förhållandevis
              mycket mindre problem än många av de länder som kommer att drabbas
              allra värst i u-världen. Det var helt enkelt fråga om att framför
              allt påminna om att vi också när det gäller anpassningsåtgärder
              ska visa solidaritet med fattiga länder som kommer att drabbas
              mycket hårdare än vi. Det är sannerligen inte att förminska problemen
              utan att vara medveten om proportionerna i ett internationellt
              perspektiv.
            </seg>
          </u>
          <note type="speaker" xml:id="i-b4ae6413c1c23754-0">
            Anf. 16 KARIN SVENSSON SMITH (mp):
          </note>
          <u who="karin_svensson_smith_1f3fb3" xml:id="i-6ac4def79457583d-2">
            <seg xml:id="i-a5f2cb2c1a315fd9-0">
              Herr talman! Även om PBL är stärkt visar Uppdrag granskning att
              kommunerna kring Vänern fortsätter att bevilja bygglov i lägen
              som kommer att bli översvämmade. Någonting fallerar. Jag påstår
              inte att en förlängd preskriptionstid löser alla problemen, men
              åtminstone besinnar man sig antagligen innan man säger ja till
              att bygga när man vet att människor kommer att bli drabbade.
            </seg>
            <seg xml:id="i-277486fa548aa11f-0">
              Vem tar ansvaret? Det är länsstyrelsen. Men är det Länsstyrelsen
              i Västra Götaland som ska ta ansvar för avvattning av Vänern?
              Jag vet att saker har gjorts, men jag tror att kunskapen är helt
              tydlig att det bara är frågan om när, inte om, man kommer att
              behöva en ny avvattning av Vänern.
            </seg>
            <seg xml:id="i-f698c0d45019d1e1-0">
              Är det så att det kanske vore bättre med en ny tunnel eller kanal,
              varför inte utreda det samtidigt? Varför utreder man först en
              förstärkning av Göta älv, och sedan när man märker att okej, det
              kanske inte räcker, ska man ha det färdigt? Vi har nog inte den
              tiden. Jag tycker inte att det är att ta ansvar för den befolkning
              som bor längs Göta älv. Varför inte utreda de två alternativen
              samtidigt?
            </seg>
            <seg xml:id="i-3f6baa618eaa86ca-0">
              Andreas Carlgren svarade inte på vilket departement det är Försvarsdepartementet,
              Näringsdepartementet eller Miljödepartementet som har huvudansvar
              för att förbereda oss för de klimatförändringar vi inte kan förhindra.
              När det till exempel gäller det här med avvattning, vilket av
              departementens utgiftsområde är det?
            </seg>
            <seg xml:id="i-c829348fa2b2018f-0">
              Jag hoppas också att få svar på varför Naturvårdsverket inte
              ska fortsätta att få anslag och uppdrag när det gäller miljöanalys.
              Varför ska SLU ha det som huvudansvar och inte Naturvårdsverket?
              Jag känner inte till att det finns någon kritik mot Naturvårdsverket
              som gör att man har anledning att ta det ansvaret ifrån dem.
            </seg>
          </u>
          <note type="speaker" xml:id="i-34266f824182a682-0">
            Anf. 17 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-7">
            <seg xml:id="i-9b2ad1476102c8f9-0">
              Herr talman! Än en gång vill jag säga att jag tycker att det
              är viktiga frågor som Karin Svensson Smith tar upp. Det svar jag
              har gett visar också vilket brett arbete som nu sker i Sverige
              när det gäller att förbereda oss för den anpassning som kan behövas
              på grund av klimatförändringar. Vi kan konstatera att jämfört
              med de flesta andra länder har vi inte bara bättre förutsättningar.
              Vi har också genomfört ett bättre förberedelsearbete än de flesta
              andra länder.
            </seg>
            <seg xml:id="i-50833b2652f0250d-0">
              När det gäller frågorna tycker jag att det är lite modigt när
              Karin Svensson Smith använder Uppdrag granskning som främsta sanningskälla.
              Däremot avvisar jag inte alls att det kan behövas andra förändringar
              av plan- och bygglagen. Det är en av de frågor som vi nu arbetar
              med inför de mer omfattande förändringar av plan- och bygglagen
              som vi kommer att föreslå i höst. Det är ändå så att jag fortfarande
              inte har sett just preskriptionstiden som den viktiga lösningen.
            </seg>
            <seg xml:id="i-f2b2114c2a414034-0">
              Jag konstaterar att inte heller Karin Svensson Smith är säker
              på att en kanal eller tunnel från Vänern verkligen skulle behövas.
              Och vi har redan startat ett kunskapsarbete. Det kan framöver
              mycket väl visa sig motiverat att starta ett utredningsarbete,
              men vi ser till att vi först får in en del kunskapsförutsättningar
              som får ligga till grund för bedömningen.
            </seg>
            <seg xml:id="i-0ab9bb51b004db3d-0">
              När det gäller vilket departement som har huvudansvar konstaterar
              jag att det ansvar som nu ligger för klimat- och sårbarhetsfrågor
              är ett sektorsansvar som är fördelat först på olika myndigheter
              och också på departement. Precis i enlighet med den ordning som
              gäller för andra ansvarsfrågor finns det också här ett ansvar
              fördelat på departementen. Miljödepartementet har ett viktigt
              ansvar, och det tar vi.
            </seg>
            <seg xml:id="i-4d0f98ab983f6edb-0">
              Till sist har vi inte på något sätt velat undanhålla uppgifter
              från Naturvårdsverket, tvärtom. Det görs många viktiga insatser
              också där när det gäller miljödata. Men vi har sett att det är
              värdefullt att komplettera med Lantbruksuniversitets kompetens
              och därmed knyta en del av arbetet närmare till forskning och
              akademi.
            </seg>
          </u>
          <note xml:id="i-a5a17488626aa0a3-1">
            Överläggningen var härmed avslutad.
          </note>
          <note xml:id="i-df05a7c59b02231f-0">
            5 § Svar på interpellation 2008/09:452 om statens stöd till myggbekämpningen
            i området kring nedre Dalälven
          </note>
          <note type="speaker" xml:id="i-41081a63529bdc7d-0">
            Anf. 18 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-8">
            <seg xml:id="i-848ab127eb9f4533-0">
              Herr talman! Mikael Oscarsson har frågat mig vad jag avser att
              vidta för åtgärder för att staten ska fortsätta bidra ekonomiskt
              till myggbekämpningen i nedre Dalälvenområdet.
            </seg>
            <seg xml:id="i-0cf7c07629705718-0">
              Den tidvisa massförekomsten av myggor vid nedre Dalälven är ett
              allvarligt problem för både människor och djur. Situationen är
              oacceptabel. Därför är jag angelägen om att bekämpningen av myggor
              kan fortsätta.
            </seg>
            <seg xml:id="i-f4e8a997c798dcec-0">
              Miljödepartementet och Näringsdepartementet har genom kontakter
              med länsstyrelserna i de berörda länen fått besked om att det
              finns medel tillgängliga från tidigare beslut som kan användas
              för bekämpningen också denna säsong. Finansieringen av årets bekämpning
              ska därför inte vara något problem. Frågan om finansiering för
              kommande år bereds för närvarande inom Regeringskansliet.
            </seg>
            <seg xml:id="i-e7bed8b5f83988ea-0">
              Regeringen har under en femårsperiod till och med 2008 anslagit
              medel för forskning om myggbekämpningen via Naturvårdsverket.
              Om ytterligare forskning behövs ska medel sökas hos de ansvariga
              forskningsfinansiärerna, främst Naturvårdsverket eller Forskningsrådet
              för miljö, areella näringar och samhällsbyggande, det vill säga
              Formas.
            </seg>
            <seg xml:id="i-0b81f0f533ef6da7-0">
              Beslut om tillstånd för användningen av det biologiska bekämpningsmedel
              som används, BTI, fattas av Kemikalieinspektionen som för närvarande
              bereder årets ansökan om bekämpning.
            </seg>
            <seg xml:id="i-01354b7e32e8e9ab-0">
              När det gäller frågan om bekämpningen i naturskyddade områden
              är det en fråga för de berörda länsstyrelserna. Såväl miljödomstolen
              som Miljööverdomstolen har prövat denna fråga och beslutat att
              bekämpning kan ske även i naturskyddade områden.
            </seg>
            <seg xml:id="i-baa64a1f0b8e2904-0">
              Problemen med myggor behöver begränsas i de berörda områdena.
              Jag är därför angelägen om att bekämpningen av en oanständig massförekomst
              av myggor kan fortsätta även i framtiden.
            </seg>
          </u>
          <note type="speaker" xml:id="i-3d4a20d64f511389-0">
            Anf. 19 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-190bf4c316913c7d-0">
            <seg xml:id="i-cb003040700dc201-0">
              Herr talman! Jag vill tacka miljöminister Andreas Carlgren för
              svaret.
            </seg>
            <seg xml:id="i-547275ca788be15a-0">
              Låt mig först få dra lite av upprinnelsen till interpellationen
              och de stora problem som man har vid nedre Dalälven med den enorma,
              olidliga förekomsten av myggor och särskilt sticticus, den speciella
              myggan som inte surrar omkring som andra mygg utan som direkt
              går till attack och finns i så enorma mängder.
            </seg>
            <seg xml:id="i-a37ddc7a7a1e324e-0">
              Sommaren 2000 besökte den framlidne socialdemokratiske miljöministern
              Kjell Larsson området och fann då att det här inte var rimligt.
              Bara som ett exempel vet jag att han reagerade väldigt starkt
              på dagisverksamheten där, och ännu i dag får barnen vistas inom
              myggnät. Det blir en massa problem, psykiska problem och problem
              för näringslivet. Den som inte har varit däruppe kan inte förstå
              det.
            </seg>
            <seg xml:id="i-85f0479303c6beec-0">
              Då är frågan: Varför blir det här en fråga för riksdagen? Man
              brukar säga att betydande myggproblem är det om det är 2 000 mygg
              per natt i en så kallad myggfälla. Är det 5 000 mygg per fälla
              och natt anses som det som ett mycket stort myggproblem. Vid 10
              000 myggor per natt passeras gränsen för olidliga myggproblem.
              I området kring nedre Dalälven uppmättes exempelvis förra året
              77 000 mygg i en enda myggfälla på en natt. Det är nästan 40 gånger
              över gränsen för betydande myggproblem och 8 gånger över gränsen
              för olidliga myggproblem.
            </seg>
            <seg xml:id="i-bd32d8d513631e9d-0">
              Jag var själv däruppe så sent som i torsdags kväll och träffade
              ortsbefolkningen och fick en rad vittnesbörd om hur det här slår
              mot dem och den oro som de har inför kommande säsong.
            </seg>
            <seg xml:id="i-5660a41ef21239ce-0">
              Nu säger miljöministern att frågan bereds, att man ska titta
              vidare på detta med inriktningen att myggbekämpningsprojektet
              ska fortsätta. Då vill jag ställa en fråga: När kan vi räkna med
              ett besked? Det här myggprojektet har ju pågått i fem års tid,
              och nu har tiden gått ut. En delegation därifrån var nere här
              i slutet av förra året och fick beskedet att det inte blir någon
              fortsättning på projektet. Det är viktigt att de som arbetar med
              det här får besked, och det måste de få i början av hösten. Annars
              kommer de att söka sig till andra arbeten. Det är alltså viktigt
              med ett klart besked. Om vi inte får besked i dag, när kommer
              då beskedet om en fortsättning för projektet?
            </seg>
            <seg xml:id="i-db8d46103e146739-0">
              Det är viktigt att framhålla att det här kan man göra någonting
              åt. Det finns ett medel, BTI, och det är ett naturligt bekämpningsmedel.
              Det finns i naturen. Och det visar sig genom den noggranna forskning
              som har gjorts, och som staten har stött, att det inte skadar
              djur och människor, men det skadar någonting och det är de här
              stickmyggen. Det är också ett medel som används i 1820 av Europas
              länder. Mycket av turistnäringen i Frankrike skulle vara nedstängd
              om det inte vore för myggbekämpningen. För att inte tala om, herr
              talman, hur det är i Florida. I princip i hela Amerika använder
              man det här bekämpningsmedlet, och det har man gjort i över 30
              års tid.
            </seg>
            <seg xml:id="i-e4412014a5e80a22-0">
              Det här är ett problem som inte kommer att bli mindre i framtiden
              med de växthuseffekter som vi kan se framför oss. Det är viktigt
              med ett klart besked om att myggbekämpningsprojektet får fortsätta
              och inte kommer att avslutas.
            </seg>
          </u>
          <note type="speaker" xml:id="i-bff5c8d7665a151f-0">
            Anf. 20 SOLVEIG ZANDER (c):
          </note>
          <u who="solveig_zander_510ef4" xml:id="i-c6b61a0b6a309a8f-0">
            <seg xml:id="i-610a1897d85e5f6d-0">
              Herr talman! Det här är en otroligt viktig fråga, precis som
              Mikael Oscarsson sade. Jag har haft mycket kontakt med kommunalrådet
              uppe i Heby, som ser det här som ett oerhört stort problem. Det
              är ett problem för befolkningen som bor i området. Det är stressrelaterat;
              man måste smörja in sina barn med myggmedel så fort de ska gå
              ut om de över huvud taget kan gå ut. Som förälder är man rädd
              för att de små barnen ska få sjukdomar via detta. Det är oerhört
              oroande.
            </seg>
            <seg xml:id="i-4cfe53f75305bdc5-0">
              Som miljöministern vet gäller detta också näringslivet en hel
              del. Ett av problemen är, som jag har förstått det, att frågan
              dels hanteras av Näringsdepartementet och näringslivssidan, dels
              av miljöministern och Miljödepartementet. Det är det som gör att
              det förmodligen är svårt att komma fram till en lösning på frågan
              det här har att göra med båda områdena.
            </seg>
            <seg xml:id="i-851ec6fe13ff1453-0">
              Näringslivsdelen är viktig. Östa camping, till exempel, ligger
              i nära anslutning till området. Campingen har varit stängd i flera
              år beroende på att människor inte har velat vara där. Man har
              inte kunnat ligga ute och sola, och man har inte kunnat bo på
              campingen. Det här är ett oerhört vackert område, och detta betyder
              att näringsidkarna är oerhört bekymrade. De vill ha ett besked
              nu. Annars vill ingen arrendera campingen och öppna den igen,
              för det är omöjligt. Det gäller över huvud taget servicen på orten,
              som är beroende av att få ett besked.
            </seg>
            <seg xml:id="i-e5006e637811b195-0">
              När det gäller själva området som sådant får man dubbla besked
              från Kemikalieinspektionen och Naturvårdsverket om huruvida det
              ska sprutas eller inte och om det är farligt eller inte. Precis
              som miljöministern sade har Kemikalieinspektionen sagt att det
              ska vara möjligt att använda sig av det här medlet.
            </seg>
            <seg xml:id="i-1ab2a3d9cea0577d-0">
              Jag undrar nu hur lång tid man kan förvänta sig att det tar innan
              man får ett beslut. Det är precis som miljöministern sade; det
              räcker för i år. Men hur man hanterar frågan i år beror på vilket
              långsiktigt besked man får. Precis som Mikael Oscarsson sade är
              det här angeläget, för det är ju nu man ska börja spruta om det
              ska ge någon effekt. Ett besked inom en mycket snar framtid vore
              oerhört väsentligt. Jag skulle vilja höra vad miljöministern har
              att säga i den frågan.
            </seg>
          </u>
          <note type="speaker" xml:id="i-c0628d9ebc3bf423-0">
            Anf. 21 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-9">
            <seg xml:id="i-dad9f40a7afd962d-0">
              Herr talman! Först och främst vill jag säga att vi är helt överens
              när det gäller beskrivningen av problemet. Jag har haft mycket
              god kontakt med både beslutsfattare och andra människor i området,
              och jag vet mycket väl att det här är en helt orimlig situation
              för barnen. Jag tycker att det är alldeles självklart att man
              som förälder inte ska behöva känna sig orolig för att man i det
              område man bor ska drabbas av en massförekomst av mygg som är
              fullständigt otillständig. Det här riskerar att gå ut över barnen,
              och självfallet är det lika viktigt att det inte går ut över näringslivet.
            </seg>
            <seg xml:id="i-e5c2362a3b02d66b-0">
              Det råder ingen som helst oenighet om detta. Det är också därför
              jag säger hur angeläget det är att problemen med mygg ska begränsas
              i de här områdena. Därför vill jag också att det ska fortsätta
              i framtiden.
            </seg>
            <seg xml:id="i-867d9517a33a7e3b-0">
              Det som Mikael Oscarsson har sagt i interpellationen och kanske
              också i andra sammanhang om att regeringen skulle ha meddelat
              att den har beslutat att inte längre bidra ekonomiskt är helt
              enkelt inte sant. Jag tror att det vore bra om också Mikael Oscarsson,
              som företräder ett av allianspartierna, ger korrekta beskrivningar
              av vad regeringen har sagt.
            </seg>
            <seg xml:id="i-612defa777805ee5-0">
              Däremot är det sant att regeringen hittills, samtidigt som vi
              har säkerställt att det finns medel för i år, ännu inte har gett
              besked om pengarna nästa år. Men var då tydlig med det! Beskedet
              är klart och tydligt: Pengarna räcker i år. Det finns pengar för
              detta år för att genomföra bekämpningen. Men besked ska naturligtvis
              lämnas också när det gäller nästa år. Jag är övertygad om att
              både berörda departement och regeringen som helhet kan hitta den
              lösning som behövs. Det är det vi bereder i Regeringskansliet.
            </seg>
            <seg xml:id="i-8f743f18031b0c05-0">
              Jag vill klart och tydligt säga att beslut om tillstånd för användningen
              av det biologiska bekämpningsmedlet fattas av Kemikalieinspektionen
              i vårt svenska system. Det har förekommit uppgifter om att Naturvårdsverket
              skulle lägga hinder i vägen i egenskap av markägare eller ansvarig
              för naturreservat. Jag kan inte föregripa Naturvårdsverkets bedömning.
              Men jag konstaterar att reservatsbildning inte behöver vara något
              hinder för myggbekämpning och att länsstyrelsen kan ge dispens
              för sådant. Det finns en möjlighet för länsstyrelsen att fatta
              ett sådant beslut.
            </seg>
            <seg xml:id="i-7360c68d4aed3b36-0">
              Jag konstaterar att vi har haft fortlöpande kontakter med Naturvårdsverket
              i ärendet. Om det skulle visa sig att det ändå är problem och
              att Naturvårdsverket lägger hinder i vägen är vi beredda att på
              nytt kalla dem till oss för att höra efter hur frågan om reservatsbildning
              och bekämpning har hanterats och beretts från deras sida och hur
              de kan bidra till en lösning på frågan.
            </seg>
            <seg xml:id="i-b3548c908822bcc4-0">
              Eftersom vi delar uppfattningen om hur angeläget det här är tror
              jag att det vore bra för människorna i området att vi nu koncentrerar
              oss på att se till att lösa problemen och inte ger ett intryck
              av att regeringen på något sätt försöker lägga hinder i vägen.
              Vi har sett till att arbetet är möjligt. Jag konstaterar att tillstånd
              som fortfarande saknas ges av myndigheter där regeringen inte
              kan ställa sig i vägen. Å andra sidan ser jag också till att myndigheter
              som har i uppgift att hjälpa till att lösa detta också redogör
              för oss att de verkligen gör det. Då är jag övertygad om att vi
              kommer att kunna hitta en bra lösning på frågan.
            </seg>
          </u>
          <note type="speaker" xml:id="i-eff2654b001d2a41-0">
            Anf. 22 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-190bf4c316913c7d-1">
            <seg xml:id="i-294c6ff9db53dc31-0">
              Herr talman! Jag tackar Andreas Carlgren för svaren. Det är jättebra
              att vi nu får svart på vitt att det här kommer att fortsätta och
              att det är fråga om en kort tid till dess vi får besked om framtiden
              för det här viktiga projektet.
            </seg>
            <seg xml:id="i-3677e40b36ca86a0-0">
              Man är särskilt hårt drabbad i det här området. Staten äger och
              ansvarar för en stor del av marken där den här myggan produceras.
              Därför tycker jag att det är viktigt att se att staten även fortsättningsvis
              har ett jätteviktigt ansvar för att det här blir till.
            </seg>
            <seg xml:id="i-2964c1f7845e20a0-0">
              Nu har det varit något av ett tomrum i väntan på besked. Det
              hela har bollats mellan olika instanser, kommuner och regionförbund.
              Man säger att man inte har medlen, och man är beroende av att
              stödet från staten kommer. Det är bra att det kommer klart besked
              nu från miljöministerns egen mun. Det tackar jag för och det tackar
              de boende för.
            </seg>
            <seg xml:id="i-d3a8375767cdfb06-0">
              Det är uppemot 10 000 människor som bor i området och som drabbas
              varje år, utom de år som är torrår. Det här är alltså ingenting
              som är tillfälligt, utan de boende drabbas återkommande.
            </seg>
            <seg xml:id="i-acc54337b09d3b90-0">
              Som har påpekats här tidigare är detta också förödande för det
              lokala näringslivet. Men framför allt är det oerhört tufft för
              de boende, inte minst för barnen. När jag var där uppe fick jag
              flera vittnesbörd om barn som far illa.
            </seg>
            <seg xml:id="i-9c7ac07906d3aa68-0">
              Det är bra att debatten klargör att myggbekämpningsprojektet
              ska fortgå. Men det vore bra med mer precisering: Kommer det här
              innan vårriksdagen är slut, eller kommer det i början på hösten?
            </seg>
            <seg xml:id="i-efc5750e1c42f8fd-0">
              Senast i förra veckan kom ett besked när det gäller Naturvårdsverket.
              Verket har köpt in en stort landområde bredvid Fängsjön, alldeles
              intill samhället Österfärnebo. Alla markägare säger ja; de vill
              ha myggbekämpningen. Men nu har staten köpt marken, och då kom
              direkt beskedet att man säger nej. Om markägaren, staten, säger
              nej blir det ingenting. Det här området ligger precis i anslutning
              till campingen, och det hela kommer att drabba de boende ohyggligt
              hårt. Om det blir torrår är det ingen fara, men annars är det
              någonting som kommer att drabba de boende i Österfärnebo starkt.
            </seg>
            <seg xml:id="i-6bcb176e10e62897-0">
              Jag vill upplysa om att Naturvårdsverket tycks ha en egen kampanj
              mot att man ska använda det här naturliga bekämpningsmedlet i
              områden som man äger. Vad tycker miljöministern om det?
            </seg>
          </u>
          <note type="speaker" xml:id="i-972b10801f9204ab-0">
            Anf. 23 SOLVEIG ZANDER (c):
          </note>
          <u who="solveig_zander_510ef4" xml:id="i-c6b61a0b6a309a8f-1">
            <seg xml:id="i-8a9e60b4539fb273-0">
              Herr talman! Jag uppskattar miljöministerns positiva attityd
              i den här frågan. Om jag förstod det hela rätt sade ministern:
              Jag är övertygad om att man kan hitta den lösning som behövs.
            </seg>
            <seg xml:id="i-443a08d199d3af7b-0">
              Jag uppfattar det som en positiv antydan om vad resultatet kommer
              att bli.
            </seg>
            <seg xml:id="i-66be48686cf7c055-0">
              Jag vet att det här också förekommer på flera andra ställen i
              landet, inte på så många men på ett par ställen. Min undran är
              då: Blir det här ett generellt beslut som kommer att gälla för
              övriga delar av Sverige som också har de här behoven eller kommer
              man att få ett beslut för varje område? Jag antar att det kan
              ha betydelse framöver.
            </seg>
            <seg xml:id="i-cec7ea327843dd23-0">
              Min fråga till ministern är: När man får det här beslutet, kommer
              det då att bli ett beslut som gäller för en tid framöver? Eller
              kommer det att bli en tidsbegränsning så att det kommer att gälla
              i några år? Då kommer problemet tillbaka om fem år, om det är
              den tidsperioden som gäller. Blir det här ett generellt beslut
              för övriga delar av landet? Är det ett generellt beslut för avsevärd
              tid för Hebys och södra Dalälvens del?
            </seg>
          </u>
          <note type="speaker" xml:id="i-70c534c0ef9dfb35-0">
            Anf. 24 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-10">
            <seg xml:id="i-3e4f741ba3bdc172-0">
              Herr talman! Jag tror att jag egentligen har svarat på alla frågor
              som har ställts i debatten. Jag vill påminna om att jag har gett
              besked om att medel finns för det här året och att Regeringskansliet
              bereder frågan om medel för nästa år. Vi har också tidigare gett
              besked om att vi kommer att kalla till ett nytt möte i höst för
              att följa upp besluten. Nu är det viktigt att se till att alla
              de aktörer som är inblandade drar åt samma håll. Det kommer vi
              att kunna göra i särskilda möten.
            </seg>
            <seg xml:id="i-8934c5e01300e00a-0">
              Det är därför jag tycker att jag redan har svarat på den fråga
              som Mikael Oscarsson tog upp om Naturvårdsverket. Jag kan inte
              föregripa deras bedömning, men jag konstaterar att reservatsbildning
              inte behöver vara något hinder för myggbekämpning. Där kan länsstyrelsen
              ge dispens. Vi har hela tiden haft kontakt med Naturvårdsverket
              i ärendet. Skulle det visa sig att Naturvårdsverket är den part
              som lägger hinder i vägen är jag också beredd att kalla dem till
              oss på nytt för att höra efter hur frågan om reservatsbildning
              och bekämpning har hanterats och beretts och på vilket sätt de
              är beredda att bidra till en lösning av frågan.
            </seg>
            <seg xml:id="i-330c7602a6a8b4d7-0">
              Jag vill också säga att de kommuner och landsting som är berörda
              av detta verkligen har gjort många bra insatser. Deras insatser
              kommer att vara viktiga också i fortsättningen. Även om vi kommer
              att lämna besked om vad som ska gälla för nästa år vill jag inte
              ta bort ansvaret från kommuner och länsstyrelser. Ett lokalt och
              regionalt ansvar kommer också fortsättningsvis att behövas i de
              här frågorna i det här området och i andra områden. Jag tror att
              det finns en bra grund för det.
            </seg>
            <seg xml:id="i-81650502c41979e1-0">
              Jag är övertygad om att Kemikalieinspektionen kan fatta snabba
              tillståndsbeslut. Jag är också beredd att följa upp att det verkligen
              sker.
            </seg>
          </u>
          <note type="speaker" xml:id="i-13ef76e3bea38580-0">
            Anf. 25 MIKAEL OSCARSSON (kd):
          </note>
          <u who="mikael_oscarsson_b81cce" xml:id="i-190bf4c316913c7d-2">
            <seg xml:id="i-24d60de29ada4a4f-0">
              Herr talman! Tack för en viktig debatt, Andreas Carlgren! Jag
              tror att den har gett en hel del viktiga svar så att ortsbefolkningen
              runt nedre Dalälven, de 10 000 boende, kan se fram emot att alliansregeringen
              kommer att ordna detta och att besked kommer.
            </seg>
            <seg xml:id="i-6e4864f646f64040-0">
              Jag blir dock lite orolig när ministern talar om att det ska
              bli ett möte i höst. En icke okänd ledare sade att saker kan dras
              i långbänk. Thorbjörn Fälldin fällde uttrycket. Låt oss tro att
              det inte blir någon långbänk av detta utan att det blir ett besked
              som kommer i god tid och som gör att de ansvariga kan fortsätta
              att arbeta med kraft för det här viktiga projektet och hjälpa
              de boende mot den olidliga myggplågan som förstör för de boende
              och för näringslivet och som helt enkelt gör det omöjligt att
              vistas där.
            </seg>
            <seg xml:id="i-0fdc0b9da119a5be-0">
              När jag var i området i torsdags berättade man om en dag med
              de här problemen. Solen skiner, man går ut och stänger dörren
              snabbt därför att man möts av en enorm myggsvärm. Man springer
              ut till bilen och ser att området är helt tömt på folk. Några
              mil därifrån finns det däremot människor på badplatser och annat.
              De boende kan helt enkelt inte vara kvar i området.
            </seg>
            <seg xml:id="i-af40ff4dd9854879-0">
              Nu kommer de här viktiga beskeden. Vi hoppas att vi kan växla
              in de vackra orden till ett snabbt besked i början av hösten så
              att myggbekämpningsprojektet kan fortgå. Jag tror att det är viktigt
              att slå fast att forskningsdelen också får finnas kvar i framtiden.
            </seg>
          </u>
          <note type="speaker" xml:id="i-53a08f9b90b700ac-0">
            Anf. 26 Miljöminister ANDREAS CARLGREN (c):
          </note>
          <u who="unknown" xml:id="i-1ce1647b5fbe5905-11">
            <seg xml:id="i-205b85cc6f6d4fa3-0">
              Herr talman! Jag vill också tacka för debatten. Jag tycker att
              det är bra när oklarheter reds ut. Jag tycker också att det är
              bra att de kommer att kunna redas ut på andra håll så att det
              blir klart och tydligt att regeringen sannerligen inte tänker
              sätta upp hinder i frågan. Jag tycker tvärtom att det är en helt
              otillständig massförekomst av myggor som människor inte ska acceptera.
              Det är därför jag är angelägen om att bekämpningen av myggor kan
              fortsätta också i framtiden. Jag är den sista att ligga på frågor
              i allmänhet, och jag tänker inte heller ligga på den här frågan.
              Det är självklart att beskeden kommer så snabbt de finns att leverera.
              Därför är jag, precis som jag började med att säga, övertygad
              om att vi kommer att hitta en bra lösning på de problem som finns
              när det gäller myggbekämpningen.
            </seg>
          </u>
          <note xml:id="i-a5a17488626aa0a3-2">
            Överläggningen var härmed avslutad.
          </note>
          <note xml:id="i-e8f5ac46cb454d70-0">
            6 § Svar på interpellation 2008/09:478 om stödet till ensamstående
            föräldrar
          </note>
          <note type="speaker" xml:id="i-ae2a9023c13e8e85-0">
            Anf. 27 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-2655bb01d452ad72-0">
            <seg xml:id="i-e6675977a5701674-0">
              Herr talman! Matilda Ernkrans har frågat mig när jag avser att
              ta initiativ till att stödet till ensamstående föräldrar i form
              av särskild föräldrapenning förbättras.
            </seg>
            <seg xml:id="i-4b609cd1f8452d5f-0">
              Ensamstående föräldrars situation ser olika ut, och det kan finnas
              behov av hjälp och stöd när föräldrarna av olika anledningar inte
              kan ta hand om sina barn. Det finns flera sätt att stödja ensamförälderhushållen,
              och stödet inom familjepolitiken till ensamstående föräldrar har
              byggts ut under åren. Som exempel kan nämnas att de tio så kallade
              pappadagarna inom den tillfälliga föräldrapenningen kan tas ut
              av annan än fadern i vissa situationer.
            </seg>
            <seg xml:id="i-c3b271493df16f08-0">
              Jag har ett flertal gånger i riksdagen redogjort för att ensamstående
              föräldrars situation är en fråga som är mycket angelägen i regeringens
              arbete, och jag anser att denna grupp behöver stöd i vissa situationer.
              Det är därför viktigt att en ensamstående förälder som till exempel
              blir sjuk och därför inte kan ta hand om sitt barn inte ska hamna
              i en sämre situation än i en familj där det finns två föräldrar.
            </seg>
            <seg xml:id="i-982ada4e42ef94da-0">
              Regeringen kommer därför, precis som Matilda Ernkrans skriver
              i sin interpellation, att under våren 2009 återkomma med ett förslag
              som stödjer ensamstående föräldrar i vissa situationer. Förslaget
              bereds för närvarande inom Regeringskansliet.
            </seg>
          </u>
          <note type="speaker" xml:id="i-92b1c0b6c7e62890-0">
            Anf. 28 MATILDA ERNKRANS (s):
          </note>
          <u who="matilda_ernkrans_a2e584" xml:id="i-b0eb296c84b2120e-0">
            <seg xml:id="i-23fbace1d9e8da3d-0">
              Herr talman! I december fattades beslut här i kammaren om budgeten
              för 2009. Det var en borgerlig regering som hade lagt fram budgeten,
              och det var en borgerlig majoritet i den här kammaren som fattade
              beslutet. I december hade 50 000 människor varslats. Vi kunde
              konstatera att vi var inne i en jobbkris. Trots detta lämnade
              den borgerliga regeringen ett tomt blad när det gällde den ekonomiska
              familjepolitiken. Då, och än mer nu, hade Sverige och Sveriges
              barnfamiljer behövt en ambitiös familjepolitik som investerade
              Sverige ur jobbkrisen. Barn växer, Göran Hägglund, och behöver
              nya kläder och skor även under en jobbkris. Men i december månad
              lämnade den borgerliga regeringen med Göran Hägglund i spetsen
              ett tomt blad när det gällde den ekonomiska familjepolitiken.
            </seg>
            <seg xml:id="i-f30415616114e2bb-0">
              Jag frågar mig: Hur kommer det sig att ni klarar av att sänka
              ersättningen inom de familjepolitiska stöden men inte att stödja
              barnfamiljers konsumtion genom exempelvis höjda barnbidrag som
              ett sätt att komma igenom jobbkrisen? Hur kommer det sig att ni
              klarar av att skapa Nordens sämsta a-kassa som tvingar familjer
              och barn från hus och hem i arbetslöshet? Det här klarade ni av
              innan och oberoende av finanskrisen, men ni klarar inte av att
              rädda jobben i välfärden barnskötarna, förskollärarna, fritidspedagogerna
              och lärarna.
            </seg>
            <seg xml:id="i-65e6d5094bd09cb0-0">
              Och hur kommer det sig att ni klarar av att låna 15 miljarder
              till skattesänkningar för redan välbeställda men inte att genomföra
              det enda lilla pennstreck som fanns på det här tomma arket, nämligen
              ert löfte om att införa en särskild föräldrapenning för ensamföräldrar?
              Om man blir sjuk under sin föräldraledighet skulle man ha möjlighet
              att lämna över sina föräldradagar till någon annan som vårdar
              barnet i ens ställe.
            </seg>
            <seg xml:id="i-ab4200df52f08b15-0">
              Inte ens detta enda lilla detta pennstreck, detta löfte, som
              jag är mycket glad över att det fanns eftersom det i alla fall
              gav någon form av besked, klarade man av att genomföra. Statsrådet
              Hägglund säger nu här att det håller på att beredas i Regeringskansliet.
              Ni har inte aviserat någonting om när det här kommer till riksdagens
              kammare. Det finns inte ens en departementsskrivelse framtagen,
              vilket är brukligt innan man levererar en proposition till den
              här kammaren för jag antar att det är den här kammaren som ska
              ta beslutet om en särskild föräldrapenning.
            </seg>
            <seg xml:id="i-c428797f7a431868-0">
              Nu är vi inne i maj månad. Jag undrar: Hur länge ska ensamföräldrarna
              behöva vänta på att ni genomför detta enda lilla löfte inom den
              ekonomiska familjepolitiken?
            </seg>
          </u>
          <note type="speaker" xml:id="i-d7b6b35ec7f335dd-0">
            Anf. 29 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-2655bb01d452ad72-1">
            <seg xml:id="i-e08a6dc52d3fb315-0">
              Herr talman! Matilda Ernkrans fråga till mig i interpellationen
              handlar om när vi skulle komma med förslag i det här avseendet.
              När avser socialministern att ta initiativ till att stödet till
              ensamstående föräldrar i form av särskild föräldrapenning förbättras?
              var frågan.
            </seg>
            <seg xml:id="i-c44e2d85575a352d-0">
              Mitt svar har varit att vi kommer att lägga ett förslag under
              våren som riksdagen ska ta ställning till och som kommer att träda
              i kraft den 1 januari 2010. Det beskedet gäller självfallet.
            </seg>
            <seg xml:id="i-ebff8b7275426c03-0">
              Matilda Ernkrans gör en beskrivning av tiden som har gått sedan
              december förra året som naturligtvis är ytterligt selektiv. Matilda
              Ernkrans torde veta att hela världen har drabbats av en kris som
              tillhör det ovanliga slaget, tack och lov, men som också naturligtvis
              slår hårt mot ett litet, exportberoende land som Sverige. Det
              drabbar vårt land i många olika avseenden, och vi har en tung
              tid framför oss. Vi vet inte hur länge den kommer att vara eller
              hur djup den blir.
            </seg>
            <seg xml:id="i-80e91e6e1d11e6ef-0">
              Likafullt är det så att regeringen i höstens budget föreslog
              en lång rad förbättringar på välfärdens område. Vi har presenterat
              förslag som innebär att vi har en rejält expansiv budget i år,
              kanske den mest expansiva inom OECD-området.
            </seg>
            <seg xml:id="i-b1c3b43f2c27bd68-0">
              Det här vet Matilda Ernkrans. Den fråga som hon ställe i sin
              interpellation handlade om när jag kommer att ta initiativ. Initiativet
              har tagits. Inom kort kommer en proposition att överlämnas till
              riksdagen, och sköter riksdagen sitt kommer detta att vara genomfört
              den 1 januari 2010.
            </seg>
          </u>
          <note type="speaker" xml:id="i-e6fa831c5b0ad21f-0">
            Anf. 30 MATILDA ERNKRANS (s):
          </note>
          <u who="matilda_ernkrans_a2e584" xml:id="i-b0eb296c84b2120e-1">
            <seg xml:id="i-315cd1317702d8e4-0">
              Herr talman! Det känns om inte betryggande så i alla fall skönt
              att få beskedet av ansvarigt statsråd Göran Hägglund att han tänker
              lämna en proposition till riksdagens bord när det gäller den särskilda
              föräldrapenningen. Vi som har väntat på den här propositionen
              ända sedan i höstas när det var det man aviserade i budgetpropositionen
              väntar väl lite till och ser om det kommer ut något den här gången
              från Regeringskansliet.
            </seg>
            <seg xml:id="i-2c7f4d636c175108-0">
              Det jag kan känna mig lite frågande inför är som sagt att det
              inte ens finns en departementsskrivelse i den här frågan ännu.
              Ändå hävdar ministern att den här propositionen kommer att hinna
              läggas på riksdagens bord. Vi är inne på mitten av maj redan nu,
              men man kanske kan trolla med knäna från regeringens sida.
            </seg>
            <seg xml:id="i-978dbae7db3f1a16-0">
              Faktum kvarstår ändå att ni under december månad när 50 000 människor
              hade varslats och vi var inne i en djup jobbkris valde att lämna
              ett tomt blad när det gäller den ekonomiska familjepolitiken.
              Det finns ju ganska många områden där som skulle hjälpa Sverige
              att ta sig ur den här jobbkrisen och inte minst se till så att
              familjer med barn kunde konsumera mer, vilket kanske är att föredra
              om man är inne i en kris där man inte får exportera lika mycket
              som tidigare. Då kanske det skulle vara att föredra att stimulera
              den inhemska konsumtionen, exempelvis med ett höjt barnbidrag
              som vi socialdemokrater tycker kunde vara lämpligt eller ett höjt
              underhållsstöd för ensamstående med barn eller andra delar som
              vi faktiskt vet går rakt ut i konsumtion. För som jag sade i mitt
              tidigare inlägg: Barn växer och behöver nya kläder och skor även
              under en jobbkris.
            </seg>
            <seg xml:id="i-092b04702d29bada-0">
              Men den borgerliga regeringen valde annorlunda. Jag vill hävda
              att ni valde att slarva bort högkonjunkturen och slösa bort våra
              gemensamma pengar på skattesänkningar till redan välbeställda.
              Nu är det en jobbkris som spiller över i välfärden. Lärare sägs
              upp i detta nu. Barnen får betala krisen medan skattepengarna
              bränner i redan välbeställdas fickor.
            </seg>
            <seg xml:id="i-7e4d4bacd0420588-0">
              Jag kan tycka att en debatt som handlar om en särskild föräldrapenning
              för ensamföräldrar faktiskt kan vidgas till att prata lite mer
              om familjepolitiken i stort, för jag är fullständigt övertygad
              om att just ensamföräldrar som statsrådet Hägglund pratar så fint
              om på regeringens hemsida hade behövt en ambitiös familjepolitik
              med insikt om det som jag sagt tidigare om att ungar också växer
              under en jobbkris.
            </seg>
            <seg xml:id="i-90aff362e5f1dd2a-0">
              Men som sagt: De får vänta på det enda lilla som den borgerliga
              regeringen lovade, nämligen den särskilda föräldrapenningen, och
              jag väntar med dem.
            </seg>
          </u>
          <note type="speaker" xml:id="i-4e6ef19876f68cec-0">
            Anf. 31 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-2655bb01d452ad72-2">
            <seg xml:id="i-c6e75f6eaecb098b-0">
              Herr talman! Efter den här utläggningen är det klart att man
              frågar sig: Löste Socialdemokraterna det här problemet under den
              tid som de själva satt i regeringsställning? Svaret på den frågan
              är nej, man gjorde inte det.
            </seg>
            <seg xml:id="i-df39c1cab278e04c-0">
              Vi har ett underlag. Vi behöver alltså ingen extra departementsskrivelse,
              utan här finns den gamla Föräldraförsäkringsutredningens förslag
              som vi har som en grund. Den kommer att användas som en grund,
              som sagt var, men behöver förändras på en del punkter. Vi kommer
              med ett förslag som kommer att innebära en proposition inom några
              veckor till riksdagen, och riksdagen kommer att kunna ta ställning.
            </seg>
            <seg xml:id="i-35a1e1a66c396580-0">
              Det är rätt som Matilda Ernkrans säger att det säkert vore populärt
              hos många barnfamiljer om regeringen, utöver att en vanlig småbarnsfamilj
              har fått skattesänkningar på kanske 3 000 kronor per månad, gjorde
              ytterligare saker där. Men det handlar naturligtvis om att ta
              ansvar i en svår ekonomisk situation. Därför vore det oklokt,
              som jag ser det, att nu lova till exempel stora barnbidragshöjningar
              eller andra reformer som innebär att man enbart späder på konsumtionen.
            </seg>
            <seg xml:id="i-a849af9692927500-0">
              Vi måste ta ansvar i en svår tid så att Sverige håller genom
              hela den här krisen som vi ännu inte kan bedöma djupet av eller
              långvarigheten i. Vi måste ta ansvar. Det går inte att bara sprätta
              över pengar på ett oöverlagt sätt.
            </seg>
            <seg xml:id="i-7a1a1696ab2399b6-0">
              Vi har identifierat ett problem som drabbar en del ensamstående
              föräldrar. Det problemet har vi arbetat fram en lösning på. Riksdagen
              kommer inom kort att få ta ställning till detta.
            </seg>
          </u>
          <note type="speaker" xml:id="i-def405c75b46ca54-0">
            Anf. 32 MATILDA ERNKRANS (s):
          </note>
          <u who="matilda_ernkrans_a2e584" xml:id="i-b0eb296c84b2120e-2">
            <seg xml:id="i-67dd61a5a902eeb2-0">
              Herr talman! Jag kan bara konstatera att det som sagt är glädjande
              med beskedet att det kommer en proposition inom kort till riksdagen
              när det gäller särskild föräldrapenning, men jag kan också konstatera
              att vi har lite olika inriktning och syn på vilket som är det
              bästa sättet att ta sig genom den här jobbkrisen. Jag är fullständigt
              övertygad om att barnen inte ska få betala krisen.
            </seg>
            <seg xml:id="i-b0e5623be831f9b2-0">
              Därför är jag mycket stolt och glad över Socialdemokraterna,
              som dels klarar av att göra riktiga och viktiga satsningar på
              en modern och ambitiös familjepolitik som innefattar höjda barnbidrag,
              särskild föräldrapenning och höjda underhållsstöd för att nämna
              några åtgärder, dels har en insikt om att det är nu det handlar
              om att rädda jobben i välfärden. Varför ska vi spä på arbetslösheten
              ytterligare i den jobbkris som vi redan har? Nu är det en riktig
              och viktig ekonomisk politik att faktiskt rädda jobben i välfärden,
              att se till så att vi kan behålla lärare, förskollärare och fritidspedagoger
              ute i våra förskolor och skolor att se till att inte barnen får
              betala krisen, som de inte har skapat själva.
            </seg>
            <seg xml:id="i-8c5b60a954d57476-0">
              Men den borgerliga regeringen med statsrådet Hägglund i spetsen
              försöker sig på en annan ordning, nämligen att låtsas som om vi
              räddar Sverige genom att vara passiva och sitta med armarna i
              kors. Jag är fullständigt övertygad om att passivitet innebär
              att riskera vår välfärd och slösa bort framtida skattepengar.
              Och jag är fullständigt övertygad om att Sveriges barnfamiljer
              Sveriges barn behöver en ambitiös familjepolitik. De behöver en
              politik där vi investerar Sverige ur den här jobbkrisen. Det är
              deras framtid vi pratar om.
            </seg>
          </u>
          <note type="speaker" xml:id="i-2c85413b34c57731-0">
            Anf. 33 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-2655bb01d452ad72-3">
            <seg xml:id="i-d6d66230a863ee98-0">
              Herr talman! Först vill jag hålla med Matilda Ernkrans: Vi har
              olika inriktning och syn. Till vår syn och vår inriktning hör
              att vi inte ska låna upp stora pengar för att genomföra reformer
              som vi inte vet om vi klarar av. Vi befinner oss i en situation
              som är ytterligt allvarlig för vårt land, där ofinansierade utgifter
              på mångmiljardnivå kommer att behöva betalas av våra barn och
              barnbarn, och det är en linje som jag inte företräder.
            </seg>
            <seg xml:id="i-cdd8501bf697b4de-0">
              Jag tror att det är klokt att vara ansvarsfull och att se till
              så att vi kan rida ut hela den här krisen, oavsett hur lång den
              blir.
            </seg>
            <seg xml:id="i-e97efc38d1206272-0">
              Jag tror att Matilda Ernkrans i kammaren i det här senaste inlägget
              företräder en linje som inte hade varit Socialdemokraternas om
              ni hade varit i regeringsställning. Om vi ser på ert record när
              det gällde hur man hanterade krisen under andra halvan av 90-talet
              ser vi att det inte var den linjen som Matilda Ernkrans företräder.
              Då handlade det om stora besparingar i transfereringssystemen
              och rejäla nedskärningar för att få inkomster och utgifter att
              gå ihop. Det som Matilda Ernkrans förespeglar den som eventuellt
              läser protokollet är någonting annat än det som skulle vara Socialdemokraternas
              linje i regeringsställning.
            </seg>
            <seg xml:id="i-b75d6811bc827072-0">
              Vi tar ansvar, herr talman. I det ansvarstagandet ingår att genomföra
              nödvändiga reformer. Till de reformerna hör en förändring av föräldraförsäkringen
              så att vi förbättrar skyddet för ensamstående föräldrar som blir
              sjuka.
            </seg>
          </u>
          <note xml:id="i-a5a17488626aa0a3-3">
            Överläggningen var härmed avslutad.
          </note>
          <note xml:id="i-5fdda9f62e6fe33e-0">
            7 § Svar på interpellation 2008/09:483 om kulturarbetarnas arbetsvillkor
          </note>
          <note type="speaker" xml:id="i-3ebc18b82ed88d62-0">
            Anf. 34 Kulturminister LENA ADELSOHN LILJEROTH (m):
          </note>
          <u who="unknown" xml:id="i-1ce1647b5fbe5905-12">
            <seg xml:id="i-a0d23e0063841c60-0">
              Herr talman! Nikos Papadopoulos har frågat arbetsmarknadsminister
              Sven Otto Littorin om han avser att ta några initiativ för att
              förbättra kulturarbetarnas villkor på arbetsmarknaden. Arbetet
              inom regeringen är så fördelat att det är jag som ska svara på
              interpellationen.
            </seg>
            <seg xml:id="i-a9ad232188159334-0">
              Nikos Papadopoulos tar sin utgångspunkt i den rådande lågkonjunkturen
              i Sverige och världen. Den situation vi ser är dramatisk och ytterst
              allvarlig, och den avspeglar sig naturligtvis också på kulturarbetsmarknaden.
              Efter ett antal år med kraftigt växande sysselsättning och minskad
              arbetslöshet kommer nu en rejäl svacka. Det bekräftades också
              vid ett informationsmöte jag hade med Arbetsförmedlingen Kultur
              tidigare i år. Sammantaget tror jag att Nikos Papadopoulos och
              jag gör samma omvärldsanalys.
            </seg>
            <seg xml:id="i-95b58eb028a25d3f-0">
              När Nikos Papadopoulos däremot hävdar att regeringen helt saknar
              engagemang för kulturarbetarnas villkor blir jag minst sagt förvånad.
            </seg>
            <seg xml:id="i-7bed0efdbaa5ad1a-0">
              Min tydliga ambition har varit och är återkommande att verka
              för att vidga konstnärernas arbetsmarknad. I det arbetet utgör
              till exempel samarbetet mellan närings-, regional tillväxt- och
              kulturpolitiken ett viktigt inslag som etablerats med målsättningen
              att utveckla och lyfta fram de kulturella och kreativa näringarnas
              potential. Vidare kan jag påminna Nikos Papadopoulos om den kraftfulla
              och tydliga satsningen på dans- och musikallianser där regeringen
              avsatt ytterligare 30 miljoner kronor årligen. Som ett tredje
              exempel vill jag lyfta fram den viktiga satsningen på Skapande
              skola, där Statens kulturråd årligen fördelar 55 miljoner kronor.
              Och som regeringen skriver i 2009 års budgetproposition: Ambitionen
              är att satsningen successivt ska omfatta alla elever i grundskolan.
            </seg>
            <seg xml:id="i-f717045a3ebe0642-0">
              Den långsiktiga samverkan mellan skolan och kulturlivet som Skapande
              skola innebär gynnar naturligtvis i första hand barnen, men de
              55 miljoner kronor som varje år tillförs leder också till en vidgad
              arbetsmarknad med nya uppdrag och arbetstillfällen för konstnärer
              och kulturskapare.
            </seg>
            <seg xml:id="i-cd8bca8a93f5de6a-0">
              I det sammanhanget vill jag passa på att, till skillnad från
              Nikos Papadopoulos, berömma Helsingforss stad för den strategiska
              plan för barn- och ungdomskultur som fullmäktige nyligen fattat
              beslut om. Den ger klara besked om betydelsen av området och lyfter
              fram kultur och estetik som en integrerad del av lärandet. Att
              staden dessutom satsar nära 3,5 miljoner kronor i en kultur-och-skola-sajt
              för att underlätta mötet mellan skolorna och kulturlivet är mycket
              positivt.
            </seg>
            <seg xml:id="i-03560117d9533030-0">
              I Konstnärsnämndens färska och viktiga undersökning Konstnärernas
              inkomster konstateras bland annat, som Nikos Papadopoulos refererat,
              att trots att en stor del av konstnärskollektivet är låginkomsttagare
              så är bidragsmottagandet inte större än för befolkningen i stort,
              med undantag för arbetslöshetsersättningen. Jag anser att resultatet
              bekräftar min ambition att verka för att konstnärers beroende
              av generella stödsystem ska minskas och i stället ersättas av
              bättre och utvidgade möjligheter att leva av sitt arbete och konstnärskap
              genom en breddad arbetsmarknad och ökad efterfrågan på konstnärliga
              verk och prestationer.
            </seg>
            <seg xml:id="i-fbe79206cbaac743-0">
              Om drygt en vecka kommer hela Kultursverige att ha lämnat sina
              remissvar på Kulturutredningen. Jag ser med stor förväntan och
              ödmjukhet fram emot alla de idéer och synpunkter som med engagemang
              och insikt formats hos var och en av dessa remissinstanser. Jag
              är också helt säker på att villkoren för det konstnärliga skapandet
              kommer att utgöra en viktig och betydelsefull del både i de lämnade
              synpunkterna och i regeringens fortsatta arbete.
            </seg>
          </u>
          <note type="speaker" xml:id="i-14145b5db7fa58e5-0">
            Anf. 35 NIKOS PAPADOPOULOS (s):
          </note>
          <u who="nikos_papadopoulos_f975f9" xml:id="i-54a3b8154b68e02c-0">
            <seg xml:id="i-cb06e1cb1d0d99b6-0">
              Herr talman! Jag vill börja med att tacka kulturministern för
              svaret. Jag hade visserligen ställt min interpellation till arbetsmarknadsministern
              eftersom min fråga gäller kulturarbetarnas villkor på arbetsmarknaden,
              men jag debatterar självklart lika gärna kulturarbetarnas svårigheter
              att få jobb och att kunna behålla jobbet med kulturministern.
              Misslyckandet med jobbpolitiken är ju hela den moderatledda regeringens
              ansvar.
            </seg>
            <seg xml:id="i-e344a580db6d4b64-0">
              Herr talman! Jag skriver i min interpellation att regeringen
              gärna talar vackert om kultur men helt saknar engagemang för kulturarbetarnas
              villkor, något som kulturministern av förklarliga skäl inte tycker
              om, men jag står för det. Jag håller fast vid att regeringen pratar
              mycket väl och gör väldigt lite. Regeringen har faktiskt ansvar
              både för den politik man bedriver och för den politik man låter
              bli att bedriva.
            </seg>
            <seg xml:id="i-a3ae58f0c18429d9-0">
              Interpellationssvaret innehåller många vackra ord, men i övrigt
              skyller kulturministern precis som alla hennes borgerliga ministerkolleger
              jobbkrisen helt på övriga världen. Det har vi hört tidigare, herr
              talman, från socialminister Göran Hägglund, som också på samma
              sätt skyllde på omvärlden för krisen.
            </seg>
            <seg xml:id="i-898b12501f69f6ca-0">
              Socialdemokraterna har aldrig beskyllt regeringen för den internationella
              ekonomiska krisen. Det vi beskyller regeringen för är den passivitet
              som gör att många i onödan blir arbetslösa eller tvingas gå med
              socialbidrag.
            </seg>
            <seg xml:id="i-b4c40bba16669926-0">
              Herr talman! Verkligheten visar tyvärr alltför tydligt att regeringens
              så kallade jobblinje har varit innehållslös även gentemot kulturarbetarna.
              Arbetslösheten har i den gruppen ökat med 30 procent på ett år.
              De kulturellt yrkesverksamma har fått det klart sämre sedan den
              borgerliga regeringen tillträdde. Jag efterlyser i min interpellation
              insatser som stärker de kulturellt yrkesverksamma.
            </seg>
            <seg xml:id="i-2c9c296cc8603d81-0">
              Kulturministern talar i sitt svar om behovet av att bredda arbetsmarknaden
              och öka efterfrågan på konstnärliga verk och prestationer. Det
              kan låta bra, men jag vore tacksam om kulturministern ville utveckla
              vems ansvar detta är och hur det ska gå till. Eller ska jag tolka
              det så att ministern tycker att kulturarbetarna anpassar sig för
              dåligt till marknadens krav?
            </seg>
            <seg xml:id="i-27e3296aac8c9dcc-0">
              Herr talman! Som riksdagsledamot för Helsingfors och ledamot
              i kulturutskottet måste jag säga att det känns lite futtigt när
              kulturministern lyfter fram Helsingforss stads 3,5 miljoner kronor
              till en kultur-och-skola-sajt som en viktig satsning när verkligheten
              är att kulturen i Helsingfors under dessa två år har utsatts för
              kraftiga nedskärningar som drabbat barn och ungdomar.
            </seg>
            <seg xml:id="i-0b31e9cfdba01ba0-0">
              Jag vill därför fråga kulturministern om hon avser att ta några
              initiativ för att förbättra kulturarbetarnas villkor på arbetsmarknaden.
            </seg>
          </u>
          <note type="speaker" xml:id="i-895d905330c30fa5-0">
            Anf. 36 Kulturminister LENA ADELSOHN LILJEROTH (m):
          </note>
          <u who="unknown" xml:id="i-1ce1647b5fbe5905-13">
            <seg xml:id="i-ed7b267e49e1a927-0">
              Herr talman! Jag tackar Nikos Papadopoulos. Den här debatten
              brukar vi ha ungefär en gång i halvåret i samband med att Kulturarbetsförmedlingen
              kommer med nya rapporter.
            </seg>
            <seg xml:id="i-6dbe7a07b2beca39-0">
              Två erkännanden kunde jag höra, dels att vi talar vackert om
              kulturen, och det är vackert så, för det erkännandet har vi inte
              riktigt fått tidigare, dels, vilket jag kanske har saknat, ett
              erkännande från Socialdemokraterna att det faktiskt inte är regeringen
              som ligger bakom den ekonomiska krisen i Sverige. När man lyssnar
              på Socialdemokraterna kan det ibland låta så.
            </seg>
            <seg xml:id="i-25a750cac866284b-0">
              Jag tänker i denna diskussion försöka hålla mig till det som
              vi från regeringens sida gör och inte gå in så mycket på Helsingforss
              stad; det är trots allt ett sidospår, även om jag är glad över
              det som sker där, liksom i Nacka, Sollentuna och flera andra moderatledda
              kommuner.
            </seg>
            <seg xml:id="i-1d328984d8672666-0">
              När det sägs att ingenting sker blir jag, som jag sade tidigare,
              väldigt, väldigt förvånad. Man kan fråga sig vad som egentligen
              menas. Ökade satsningar måste väl handla om pengar, och det är
              någonting som regeringen har satsat ett par hundra miljoner kronor
              under den tid som regeringen haft makten sedan 2006. Dessutom
              har vi naturligtvis ett intressant samspel med andra politikområden
              för att öka möjligheterna för kulturskapare att få arbete. Jag
              återkommer till det.
            </seg>
            <seg xml:id="i-8cc36fda58a13cc3-0">
              Hur ser situationen ut nu? Vi vet alla att det är en svår arbetsmarknad.
              Det gäller för alla, visst är det så. Om vi tittar på den rapport
              som Kulturarbetsförmedlingen har tagit fram kan vi förvisso konstatera
              att i mars 2009 har antalet arbetslösa kulturskapare ökat till
              drygt 2 000 personer, och man befarar att den ökningen kanske
              kommer att uppgå till närmare 3 000 vid årets slut. Det är illa
              nog.
            </seg>
            <seg xml:id="i-7ec5fe12679d702d-0">
              Inte desto mindre är det en lägre arbetslöshet bland kulturskapare
              nu än det var under 2003, 2004, 2005. Om Nikos Papadopoulos inte
              tror mig kan jag ta fram statistik som visar att det faktiskt
              förhåller sig på det sättet. Det var värre 2003, 2004, 2005. Det
              har kommit till rätt många nya jobb. Att den världsomfattande
              kris som vi befinner oss i naturligtvis även drabbar verksamma
              på kulturområdet är inte märkligt. Det beror inte minst på att
              människor är försiktigare, vilket innebär att de kanske unnar
              sig mindre kultur, liksom en del annat, än tidigare.
            </seg>
            <seg xml:id="i-13867e73f60bf792-0">
              Låt mig lyfta fram en del av det som vi faktiskt gör från regeringens
              sida. Jag nämnde tidigare Skapande skola. Vår ambition är att
              bygga ut den i hela grundskolan. Det handlar i första hand naturligtvis
              om barnen och deras möjlighet att få ta del av kultur, men i lika
              hög grad finns på andra sidan av den satsningen kulturskaparna.
              Jag har besökt 13 kommuner och mött filmare, dansare, dramapedagoger
              och konstnärer som fått arbete i skolan och därmed nya möjligheter
              att verka; säkert har de också fått nya kontaktytor. Det är alldeles
              utmärkt.
            </seg>
            <seg xml:id="i-90786f371eda5a80-0">
              I Kulturarbetsförmedlingens rapport såg jag att jobb- och utvecklingsgarantin
              vad gäller kulturskapare gått upp med 60 procent och nystartsjobben
              med 68 procent. Att vi dessutom värnar upphovsrätten är betydelsefullt
              för kulturskaparnas villkor. Den illegala nedladdningen har varit
              ett stort hot mot kulturen. Vi kan konstatera att trafiken bland
              annat hos Telia gått ned med 40 procent. Jag återkommer till en
              del av frågorna i mitt nästa inlägg.
            </seg>
          </u>
          <note type="speaker" xml:id="i-ac0e9a50a8e8d4cd-0">
            Anf. 37 NIKOS PAPADOPOULOS (s):
          </note>
          <u who="nikos_papadopoulos_f975f9" xml:id="i-54a3b8154b68e02c-1">
            <seg xml:id="i-a4f6802f2eb1d8a8-0">
              Herr talman! Jag vill börja med att säga att jag respekterar
              kulturministern och tror på hennes faktauppgifter. Jag tror också
              att kulturministern arbetar hårt för kulturen, men sanningen är
              att resultatet blir för litet.
            </seg>
            <seg xml:id="i-0de928f0d220e01e-0">
              Om vi tar Skapande skola som exempel vill jag säga att den satsningen
              är bra, men det är en för fattig insats. Regeringen har satsat
              på grundskolans högstadium. Vi socialdemokrater vill satsa på
              alla barn i hela grundskolan och till och med i förskolan. Där
              vill vi satsa över 100 miljoner kronor.
            </seg>
            <seg xml:id="i-2b8991360c852d94-0">
              Det är tydligt, herr talman, att regeringen behöver hjälp för
              att kunna skapa fler jobb. Jag kan bjuda på några förslag som
              vi har i den socialdemokratiska vårmotionen. Vi vet att behovet
              av renoveringar och ombyggnationer av kulturhistoriskt värdefulla
              byggnader är stort. Samtidigt är arbetslösheten inom bygg- och
              kultursektorerna hög. På samma sätt som vi vill uppmuntra privatpersoner
              och fastighetsägare att tidigarelägga renoveringar och ombyggnationer
              av småhus och bostadsrätter vill vi stimulera nödvändiga renoveringar
              av kulturhistoriskt värdefulla byggnader. Vi föreslår därför att
              ett kultur-ROT-avdrag införs mellan den 1 juni och 30 december
              2010. För 2009 innebär det ungefär 90 miljoner i tilläggsbudgeten
              och för 2010 ungefär 175 miljoner. Kultur-ROT:en skulle alltså
              ge 800 jobb under 2009 och 1 500 jobb under 2010.
            </seg>
            <seg xml:id="i-0ff5ae7b1de3462c-0">
              Samtidigt vill vi, herr talman, satsa på kulturallianserna. Jag
              måste erkänna att kulturministern har satsat på dem, vilket är
              mycket bra, men vi vill satsa lite mer. Nu har vi tre allianser
              musik, dans och teater och det är bra. Vi vill ge yrkesverksamma
              kulturarbetare möjlighet att bli anställda av konstnärsallianser.
              Därför föreslår vi att anslaget till allianserna utökas permanent
              till 50 procent från juli 2009, vilket innebär en satsning på
              15 miljoner kronor på tilläggsbudgeten. I storleksordningen 145
              personer kunde därmed få jobb.
            </seg>
            <seg xml:id="i-4c4ca3ddfa373b70-0">
              Vi har även det accessarbete som den socialdemokratiska regeringen
              införde för några år sedan, men 2009 vill den moderatledda regeringen
              avskaffa det. Det tycker vi är synd, för det skulle ge arbete
              till många akademiker inom detta område. På så sätt kunde samlingar
              och föremål lyftas fram och bli tillgängliga för allmänheten.
              Om vi behåller accessarbetet, som vi vill satsa 100 miljoner på
              20092011, skulle det innebära totalt 300 miljoner kronor, vilket
              i sin tur skulle ge ungefär 330 nya arbeten inom kulturområdet.
            </seg>
          </u>
          <note type="speaker" xml:id="i-3b04f250eadef64e-0">
            Anf. 38 Kulturminister LENA ADELSOHN LILJEROTH (m):
          </note>
          <u who="unknown" xml:id="i-1ce1647b5fbe5905-14">
            <seg xml:id="i-a482421e0df66cf6-0">
              Herr talman! Det är roligt när Nikos Papadopoulos och jag träffas.
              Nu fick jag ännu ett erkännande av att jag jobbar hårt. Det gillar
              jag att höra. Nikos Papadopoulos vet att vi gillar varandra.
            </seg>
            <seg xml:id="i-cbcea8007cc121d4-0">
              Jag hörde återigen en del förslag. Jag känner naturligtvis igen
              dem. Vi kan väl uppehålla oss lite grann vid Skapande skola. Jag
              vet att Socialdemokraterna i sitt förslag inte kallar sin barnsatsning
              för detta. De talar bara om 100 miljoner och att det ska omfatta
              alla, inklusive förskolan. Men jag har noterat att Socialdemokraterna
              i sin oppositionsroll har tyckt att det som vi har satsat har
              inneburit för lite per elev. Det har handlat om runt 175200 kronor
              per elev i högstadiet. Jag kan bara tala om att det inte blir
              mer per elev med den satsning som Socialdemokraterna gör. 100
              miljoner är en fördubbling, men det omfattar då oändligt många
              fler elever.
            </seg>
            <seg xml:id="i-693a15afe6c24c1c-0">
              Det är intressant att ni kritiserar regeringen. Ni hade makten
              i tolv år innan vi tillträdde 2006. Var fanns den berömda satsningen
              då? Det hände ingenting. Det tillsattes visserligen en barnkulturutredning
              under Socialdemokraternas tid. Men i övrigt hände ingenting. Man
              hade ett temaår, en kampanj. Om man ska åstadkomma någonting måste
              man ha långsiktiga satsningar och ett långsiktigt tänk, inte bara
              irrbloss eller fanfarer. Skapande skola är en långsiktig satsning.
            </seg>
            <seg xml:id="i-a1ec6cee623f7686-0">
              Bland de övriga förslagen fanns ett som gällde ROT-avdraget för
              reparationer och om- och tillbyggnad, som vi har infört och som
              har givit mycket jobb, inte minst inom hantverkssektorn. Nu har
              jag förstått att Socialdemokraterna tycker att det här ska omfatta
              även kulturbyggnader av annat slag. Det finns rätt många kulturbyggnader
              under statligt hägn. Menar Nikos Papadopoulos att vi i så fall
              ska ge ROT-avdrag till oss själva, att pengarna ska snurra runt
              på något sätt? Vi har omfattande behov av underhåll och renoveringar
              efter att Socialdemokraterna, måste jag säga, dessvärre inte riktigt
              har skött det uppdraget. Det gäller Operan och Nationalmuseum,
              för att ta två näraliggande exempel. Den eventuella notan för
              Nationalmuseum med hyror och annat börjar uppgå till miljarden.
            </seg>
            <seg xml:id="i-fa7c7baa5b1478b7-0">
              Jag ska också försvara det som man gör på Kulturarbetsförmedlingen.
              Det intressanta är att man inte bara noterar antalet arbetssökande.
              Man är i allra högsta grad aktiv också ute på fältet, till exempel
              med bildbanker som har byggts upp och som också har engagerat
              intressenter utanför Sverige. Man hade närmare 5 000 besökare
              under förra året. Det handlar även om kultur- och nöjesbanken.
              Man gör uppsökande besök ute hos företag, framför allt mindre
              företag, och har fått fram väldigt många nya jobb, intressant
              nog.
            </seg>
            <seg xml:id="i-b58e09d093969483-0">
              Själv deltar jag parallellt med denna debatt i dag i en heldag
              på Dramaten om kultur och hälsa som visar vilken betydelse kulturen
              kan ha vid rehabiliteringen i sjuk- och hälsovårdsarbetet. Även
              här finns en växande möjlighet, skulle jag vilja säga, för kulturskapare
              att få utrymme för sina olika konstformer, inte minst inom dansen
              och naturligtvis också inom skapande måleri, annan konst och mycket
              annat musiken är självklar. Jag tycker trots allt att det händer
              en hel del.
            </seg>
          </u>
          <note type="speaker" xml:id="i-9dcba04a10a48619-0">
            Anf. 39 NIKOS PAPADOPOULOS (s):
          </note>
          <u who="nikos_papadopoulos_f975f9" xml:id="i-54a3b8154b68e02c-2">
            <seg xml:id="i-d5daf512195a2d21-0">
              Herr talman! Jag förstår att kulturministern är stolt över Kulturbryggan
              i skolan, som vi kallar den, om vi ska vara konkreta. Jag sade
              att vi tycker att det är lite för lite. Vi vill ha det i sin helhet.
              Det är få personer som får nytta av dessa pengar. Fler kulturarbetare
              ska arbeta för detta.
            </seg>
            <seg xml:id="i-96db43ddaed1db6d-0">
              Självklart är både regeringen och vi socialdemokrater väldigt
              måna om jobben. Jobben ska försvaras. Vi vill att Sverige ska
              vara ett dynamiskt och kreativt samhälle. Det skapar möjligheter
              för oss att växa och utvecklas som individer. Men det gynnar också
              Sverige ekonomiskt. Sveriges välstånd vilar på att vi förmår producera
              varor och tjänster som är bättre än det som andra länder producerar,
              till exempel teater, film och så vidare.
            </seg>
            <seg xml:id="i-4f70f4dbb0def81d-0">
              Därför vill vi skapa bättre förutsättningar för de kreativa näringarna.
              Vi vill att de kreativa näringarna ska ha samma möjligheter till
              finansiering och investeringar från näringslivsfrämjande myndigheter
              som den konventionella industrin. Det ska inte vara svårare för
              ett svenskt musikbolag att få krediter eller företagsrådgivning
              från Almi. Det ska vara som för vanliga andra svenska bolag.
            </seg>
            <seg xml:id="i-0dc604ae86c7c6f6-0">
              Herr talman! I spåren av jobbkrisen ser vi nu hur arbetslösheten
              ökar snabbt bland kulturarbetarna. Samtidigt finns det många företagare
              som drar bort sponsringen direkt när de har dålig ekonomi. Kulturen
              får då inga pengar.
            </seg>
            <seg xml:id="i-f634eb0ec460d712-0">
              Jag ska fatta mig kort. Det kan handla om renoveringar av Sveriges
              kulturarv, men också om att tillgängliggöra kulturarvet för fler,
              till exempel genom att låta fler arkiv och samlingar digitaliseras
              och komma ut på Internet. Genom att tidigarelägga dessa investeringar
              pressas kostnader, och utväxlingen blir hög för varje satsad krona.
              Det är således både en effektiv kulturpolitik och en konjunkturpolitik.
            </seg>
          </u>
          <note type="speaker" xml:id="i-842e473767cc6763-0">
            Anf. 40 Kulturminister LENA ADELSOHN LILJEROTH (m):
          </note>
          <u who="unknown" xml:id="i-1ce1647b5fbe5905-15">
            <seg xml:id="i-829a83c621d8b06b-0">
              Herr talman! Nu när jag har sista repliken ska jag inte göra
              som en del i den förra regeringen gjorde och gå till frontalangrepp
              när Nikos Papadopoulos inte har någon replikrätt.
            </seg>
            <seg xml:id="i-b19b67898c701b21-0">
              Jag ska gå in lite på det som Nikos Papadopoulos tog upp här
              nyss. Att värna jobben självklart, det gör vi också. Att vi har
              en svår situation är vi båda medvetna om. Det är inte så att man
              kan trolla fram jobben. Men jobben för somliga är också beroende
              av att människor har pengar kvar i plånboken. Då är vi inne på
              hur mycket man får behålla efter skatt för det som man själv vill
              satsa på. Socialdemokraterna har vissa problem med sina samarbetspartner,
              Miljöpartiet och framför allt Vänsterpartiet, som inte har accepterat
              de skattesänkningar som den här regeringen har infört och som
              betyder väldigt mycket, inte minst för låg- och medelinkomsttagare.
              Vi vet att kulturen till största delen, närmare tre fjärdedelar,
              finansieras av det som vi själva betalar ur våra egna plånböcker.
            </seg>
            <seg xml:id="i-489c8d521acad174-0">
              Att döma av vad jag kan nyss kunde lyssna till bekräftar Nikos
              Papadopoulos trots allt att vi har en god kultur- och näringspolitik,
              inte minst när det handlar om den kreativa sektorns möjligheter.
            </seg>
            <seg xml:id="i-f6acbcf7450eb483-0">
              En kort upprepning: Till skapande skolor, allianserna och mycket
              av det andra som sker kan vi också lägga höjningen av utställningsersättningen
              den 1 januari, som betyder mycket för konstnärerna. Visningsersättningen
              höjs också.
            </seg>
            <seg xml:id="i-c69ff0169c2f1269-0">
              Vi var inne på access. Det är ett utmärkt förslag, som vi också
              stödde när vi satt i opposition. Vi förlängde dessutom detta med
              ytterligare två år och 100 miljoner kronor. Det pågår fortfarande
              under detta år.
            </seg>
            <seg xml:id="i-3f090592123371c2-0">
              Det betyder väldigt mycket att vi värnar upphovsrätten. Det är
              viktigt att Nikos Papadopoulos parti tar en rejäl diskussion med
              Vänsterpartiet, som inte riktigt har samma uppfattning i den frågan.
            </seg>
          </u>
          <note xml:id="i-a5a17488626aa0a3-4">
            Överläggningen var härmed avslutad.
          </note>
          <note xml:id="i-225bb9b9fe5052a1-0">
            8 § Bordläggning
          </note>
          <note xml:id="i-3fc02c7c7bc4fa5d-0">
            Anmäldes och bordlades
          </note>
          <note xml:id="i-1e1963649c7a993a-0">
            9 § Anmälan om interpellationer
          </note>
          <note xml:id="i-6998adad2792ab34-0">
            Anmäldes att följande interpellationer framställts
          </note>
          <note xml:id="i-3ff520c3c6295bfa-0">
            den 8 maj
          </note>
          <note xml:id="i-681ef8357418b55b-0">
            Hans Stenberg
          </note>
          <note xml:id="i-681ef8357418b55b-1">
            Hans Stenberg
          </note>
          <note xml:id="i-f9bb16392b5d190f-0">
            Allan Widman
          </note>
          <note xml:id="i-38fe455cf0b721db-0">
            Interpellationerna redovisas i bilaga som fogats till riksdagens
            snabbprotokoll tisdagen den 19 maj.
          </note>
          <note xml:id="i-e3f8a76d17bd3cf1-0">
            10 § Anmälan om skriftliga svar på frågor
          </note>
          <note xml:id="i-4d8b2b3ce6d56e22-0">
            Anmäldes att skriftliga svar på följande frågor inkommit
          </note>
          <note xml:id="i-3ff520c3c6295bfa-1">
            den 8 maj
          </note>
          <note xml:id="i-68570ace199ec0ca-0">
            Amineh Kakabaveh
          </note>
          <note xml:id="i-33924dbd1dbaf3f5-0">
            Hans Linde
          </note>
          <note xml:id="i-16947a3140d9ff90-0">
            Anne Ludvigsson
          </note>
          <note xml:id="i-68570ace199ec0ca-1">
            Amineh Kakabaveh
          </note>
          <note xml:id="i-fb35935c080f7c7b-0">
            Peter Hultqvist
          </note>
          <note xml:id="i-ef9656ddf88fafc7-0">
            Carina Hägg
          </note>
          <note xml:id="i-b0f32b4b1bdebcb1-0">
            Svaren redovisas i bilaga som fogats till riksdagens snabbprotokoll
            tisdagen den 19 maj.
          </note>
          <note xml:id="i-0e094f6bc28dcdc3-0">
            11 § Kammaren åtskildes kl. 12.58.
          </note>
          <note xml:id="i-a75916a15d53d19a-0">
            Förhandlingarna leddes av talmannen.
          </note>
          <note xml:id="i-55b73265a7a17780-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
