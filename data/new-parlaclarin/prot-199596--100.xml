<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--100</head>
          <docDate when="1995-01-01">1995-01-01</docDate>
        </div>
      </front>
      <body>
        <div>
          <note xml:id="i-9630153d0b8fc645-0">
            Det justerade protokollet beräknas utkomma om 3 veckor
          </note>
          <note xml:id="i-63d88cc58f2bc0aa-0"/>
          <note xml:id="i-1ddbb2ad913035d3-0">
            ------------------------------------------------------
          </note>
          <note xml:id="i-63d88cc58f2bc0aa-1"/>
          <note xml:id="i-f8d0f0770cd66514-0">
            1 § Justering av protokoll
          </note>
          <note xml:id="i-76b64605bdd0c52a-0">
            Justerades protokollen för den 20, 21 och 22 maj.
          </note>
          <note xml:id="i-d2c9264e0a5d73a7-0">
            2 § Svar på interpellation 1995/96:189 om de mindre tingsrätterna
          </note>
          <note xml:id="i-1ba95d64b05e3ec2-0">
            Anf. 1 Justitieminister LAILA
          </note>
          <note xml:id="i-1791793571d6e589-0">
            FREIVALDS (s)
          </note>
          <note xml:id="i-b0e6387bfcad576b-0">
            Fru talman! Birgitta Hambraeus har frågat mig om jag avser att
            uppdra åt Kommittén för domstolsväsendets organisation att pröva
            om de mindre tingsrätterna genom att behålla sina sidofunktioner
            kan vara kvar med samhällsekonomiskt gott resultat.
          </note>
          <note xml:id="i-bb9221f2791298d2-0">
            Domstolsväsendets betydelse kommer att öka i framtiden. Måltyperna
            kommer att bli fler och mer komplicerade. Vid tingsrätterna gäller
            det t.ex. målen om ekonomisk brottslighet och de dispositiva tvistemålen.
            Den fortgående internationaliseringen medför också ökade krav
            på våra domstolar som måste identifiera och ta ställning till
            EG-rättsliga frågor och andra frågor med internationell anknytning.
            Specialisering kommer att krävas inom domstolarna. Allt detta
            leder till att tingsrätterna måste vara betydligt större än vad
            flertalet tingsrätter är i dag.
          </note>
          <note xml:id="i-73f239fa1979c6a3-0">
            Utgångspunkten för en ny domstolsorganisation måste också vara
            att domstolarna skall koncentrera sin verksamhet till frågor som
            verkligen kräver domstolsprövning. Arbetet med att föra över vissa
            av sidofunktionerna från tingsrätterna till andra myndigheter
            har pågått sedan början av 90-talet. Redan har t.ex.
          </note>
          <note xml:id="i-b78008b55a99e570-0">
            den summariska processen förts över till kronofogdemyndigheterna.
          </note>
          <note xml:id="i-c4d0be0f07d97432-0">
            Den fråga som man måste ställa sig beträffande sidofunktionerna
            är var verksamheten kan bedrivas mest effektivt och rationellt
            och vilken huvudman som kan erbjuda de bästa utvecklingsmöjligheterna.
          </note>
          <note xml:id="i-a5bdd5cfb166d71e-0">
            Jag tänker här bl.a. på den snabba utvecklingen inom fastighetsdataområdet
            som bl.a. lett till att vi nu fått s.k. datapantbrev. Utvecklingen
            inom fastighetsdataområdet har vidare lett till att lokaliseringen
            av en inskrivningsmyndighet fått allt mindre betydelse.
          </note>
          <note xml:id="i-195f9bff8ae24a00-0">
            Beträffande inskrivningsmyndigheterna har regeringen den 11 april
            1996 lämnat ett uppdrag till
          </note>
          <note xml:id="i-958ad9f609d968e8-0">
            Domstolsverket att i samråd med Lantmäteriverket lämna förslag
            till inskrivningsmyndigheternas framtida organisation. Regeringen
            har tidigare (prop.
          </note>
          <note xml:id="i-3d47f2a47c22c4a6-0">
            1993/94:214) fått riksdagens stöd för att inskrivningsmyndigheten
            på sikt borde föras samman med fastighetsbildningen och fastighetsregistreringen.
          </note>
          <note xml:id="i-354be5819280ad1f-0">
            Flertalet av de 93 inskrivningsmyndigheter som finns i dag är
            mycket små och därför sårbara vid bl.a.
          </note>
          <note xml:id="i-e818ea9a45051434-0">
            arbetsanhopning och ledighet för personalen. Det är dessutom
            mycket svårt att effektivisera och rationalisera en verksamhet
            som består av så många och så små enheter. Oavsett var inskrivningsmyndigheterna
            i framtiden kommer att vara placerade måste de därför bli större.
          </note>
          <note xml:id="i-3dfd82d5f200a1c8-0">
            Beträffande hanteringen av bouppteckningar och arvsskatt föreslogs
            i betänkandet Domstolarna inför
          </note>
          <note xml:id="i-16303f69be194577-0">
            2000-talet (SOU 1991:106) att denna funktion skulle föras över
            till skattemyndigheterna. Ett grundläggande skäl var, och är,
            att det är skattemyndigheterna som är det allmänas experter på
            beskattning, och att det är mest rimligt att frågorna handläggs
            där. En särskild utredare har nu fått i uppdrag att ta ställning
            till ett flertal frågor som rör detta. Ett första betänkande skall
            redovisas den 30 september 1996.
          </note>
          <note xml:id="i-6194513473fc82f9-0">
            Utgångspunkten i det uppdrag som givits 1995 års domstolskommitté
            är att kraven på våra domstolar kommer att öka. För att möta detta
            kommer det bl.a.
          </note>
          <note xml:id="i-60bbbff1d5345c13-0">
            att krävas ökad specialisering inom domstolarna, renodling av
            verksamheten genom bortflyttande av sidofunktionerna och ett effektivare
            användande av tillgängliga resurser.
          </note>
          <note xml:id="i-a8f843aef59a4e03-0">
            De små tingsrätterna har svårare att möta dessa krav än de större
            tingsrätterna som kan använda personal, lokaler och utrustning
            mer effektivt. Dagens små domstolar har också mindre administrativ
            bärkraft och sämre förutsättningar att följa med i den rättsutveckling
            som följer bl.a. av den ökade internationaliseringen.
          </note>
          <note xml:id="i-c21398068fff8ac7-0">
            Domstolskommitténs förslag kommer efter sedvanligt remissförfarande
            att bedömas av regeringen i ett helhetsperspektiv. I det sammanhanget
            kommer bl.a. regionalpolitiska konsekvenser att vägas in.
          </note>
          <note xml:id="i-78a0c0701dffad9b-0">
            Svaret på Birgitta Hambraeus fråga är sammanfattningsvis att
            det inte finns skäl att ändra de direktiv som lämnats Domstolskommittén.
            Även om de flesta av domstolarna fungerar väl i dag, måste vi
            räkna med att framtiden kommer att ställa ännu högre krav vad
            gäller bl.a. specialistkompetens. Att bibehålla vissa sidofunktioner
            i domstolarnas verksamhet bidrar inte till att öka deras möjlighet
            att möta de ökande kraven.
          </note>
          <note xml:id="i-57acb4c4d6f25b26-0">
            Den framtida domstolsorganisationen bör därför vara koncentrerad
            till sin huvuduppgift, nämligen att effektivt och med bibehållen
            rättssäkerhet avgöra sådana frågor som kräver domstolsprövning.
          </note>
          <note xml:id="i-99374f3a2dd20d9f-0">
            Anf. 2 BIRGITTA HAMBRAEUS (c)
          </note>
          <note xml:id="i-da57a25df349346c-0">
            Fru talman! Jag ber att få tacka justitieministern för svaret
            på min fråga. Jag har mycket stor respekt för justitieministern,
            och jag tror verkligen på statsrådets goda omdöme. Därför är jag,
            trots det väldigt negativa svaret, hoppfull. Jag tror att justitieministern,
            om hon på nytt verkligen överväger vad som ligger bakom den långa
            utvecklingen mot centralisering och specialisering, kommer att
            inse att vi är på fel väg.
          </note>
          <note xml:id="i-165ec1ae900e8af0-0">
            I vilket fall som helst finns det inget direkt riksdagsstöd för
            tanken på att t.ex. ta bort inskrivningsverksamheten från tingsrätterna.
            I bostadsutskottets betänkande 19 och justitieutskottets betänkande
            21
          </note>
          <note xml:id="i-6e3b29f8977d91f0-0">
            från 1993/94 betonar riksdagen tvärtom hur viktigt det är att
            domstolarna är lokalt förankrade och att man tar sysselsättningspolitiska
            och regionalpolitiska hänsyn.
          </note>
          <note xml:id="i-b6b670b3c9cb6653-0">
            Vidare framhålls av bostadsutskottet att riksdagen inte tar ställning
            till att besluta om hur inskrivningsverksamheten skall organiseras.
            Riksdagen instämmer alltså inte i bedömningen i proposition 214
            att denna verksamhet på sikt bör föras bort från tingsrätterna.
          </note>
          <note xml:id="i-f58e9f4691c21cf1-0">
            När regeringen ger direktiv till Kommittén för domstolsväsendet
            att utgå från att de många små tingsrätterna skall läggas ned,
            och att sidofunktioner som inskrivningsväsendet skall tas ifrån
            dem, har regeringen alltså inget stöd för detta i riksdagen. Frågan
            har under lång tid varit mycket kontroversiell och förorsakat
            många motioner.
          </note>
          <note xml:id="i-9c4fb6ba7cdd5393-0">
            Det vore alltså rimligt att kommittén också fick i uppdrag att
            undersöka för- och nackdelar med att tingsrätten får behålla sidofunktionerna,
            och att de små tingsrätterna därmed också kan behållas. Har justitieministern
            ingen förståelse för denna synpunkt?
          </note>
          <note xml:id="i-cb44ed43dc431268-0">
            Den s.k. Larssonska utredningen om inskrivningsverksamheten gjorde
            ingen ekonomisk analys.
          </note>
          <note xml:id="i-de0ff420e3893ab6-0">
            Hur kan man då vara så säker på att det lönar sig att följa den?
            Just nu försöker vi hela tiden spara på statens budget, men genomförandekostnaderna
            blir, om man skall bygga upp en ny organisation, avsevärda.
          </note>
          <note xml:id="i-f37ce9752f82e901-0">
            Nu har ju samtliga tingsrätter, eller de allra flesta, inskrivningsverksamheten
            hos sig. Där har man byggt upp ett fastighetsdatasystem som är
            direkt kopplat till fsastighetsbildningsregistret och till fastighetsregistreringsmyndigheten
            i Gävle. Vasakronan har t.ex.
          </note>
          <note xml:id="i-9cfe881bf170c3f3-0">
            gjort en fantastisk upprustning i Mora. Man har datoriserade
            system. Det är oerhört väsentligt med den lokalkännedom som finns
            på plats för att på ett enkelt sätt kunna ordna registrering av
            fastigheter. Det är -
          </note>
          <note xml:id="i-974200129a3dbbbc-0">
            inte minst i Dalarna - ibland komplicerade saker.
          </note>
          <note xml:id="i-d79780bf7b8ae987-0">
            Statsrådet säger själv i sitt svar att datoriseringen gör att
            lokaliseringen av sidofunktionerna är mindre betydelsefull. Varför
            då inte behålla dem på tingsrätterna som nu har så väl fungerande
            datorsystem att de kan utföra detta?
          </note>
          <note xml:id="i-54ff6d25e86203be-0">
            Vidare har det för tingsnotarieutbildningen haft en stor betydelse
            att sidofunktionerna finns. Notarierna får erfarenhet av såväl
            fastighets- och familjerätt som av associationsrätt genom att
            bli bekanta med de olika sidofunktionerna. Att de enbart skall
            ägna sig åt de direkt dömande verksamheterna tycker jag kan göra
            det svårare för dem att bli kunniga.
          </note>
          <note xml:id="i-217cdc566c57f8db-0">
            Sedan talar justitieministern om att det är väldigt viktigt med
            specialisering - inte minst genom internationaliseringen. Men
            EG-rätten aktualiseras nu i nästan alla mål. Det är absolut livsnödvändigt
            att varenda jurist i Sverige är kunnig i EG-rätt eftersom svensk
            lag faktiskt är underordnad EG-rätt. Därför går det inte att säga
            att vi bara skall ha några specialister placerade någonstans som
            kan detta. Det är enormt viktigt att alla jurister får denna kunskap,
            och det är definitivt inget skäl att specialisera och dra in de
            små tingsrätterna.
          </note>
          <note xml:id="i-dc9871871066c652-0">
            Anf. 3 Justitieminister LAILA
          </note>
          <note xml:id="i-1791793571d6e589-1">
            FREIVALDS (s)
          </note>
          <note xml:id="i-509c8b879af83909-0">
            Fru talman! Jag tror att det är viktigt att hålla isär de överväganden
            som gäller hur vi skall få väl fungerande effektiva domstolar
            och de som gäller hur vi skall få de olika sidofunktioner som
            i dag till en del finns kvar på tingsrätterna att fungera väl.
            Det är helt olika uppdrag som domstolarna fullgör i dag. Det finns
            historiska skäl till att det är på det här viset.
          </note>
          <note xml:id="i-f0329a622d7fbb65-0">
            När det gäller t.ex. inskrivningsväsendet beror de ställningstaganden
            som tidigare har gjorts i riksdagen på att man vid den tidpunkten
            inte kunde bedöma hur man borde se på inskrivningsväsendet. Datoriseringen
            var inte avslutad. Det är den i dag. Vi ser vilka möjligheter
            datoriseringen ger att på ett helt annat sätt organisera det arbete
            som inskrivningsmyndigheterna bedriver i dag. Det krävs egentligen
            inte någon lokal kännedom. Det är mycket möjligt att tänka sig
            att man i framtiden har all inskrivningsverksamhet samlad på ett
            ställe, t.ex. i glesbygden någonstans.
          </note>
          <note xml:id="i-61a6c305e4f292ec-0">
            Det finns andra funktioner av liknande karaktär i vårt samhälle
            som har omhändertagits just på det viset. Det har skapat bra arbetstillfällen
            någonstans i
          </note>
          <note xml:id="i-6a18e215d6b78139-0">
            Sverige där det annars kan vara svårt att skapa sådana arbeten.
          </note>
          <note xml:id="i-4ecb760ff2499686-0">
            Birgitta Hambraeus frågar mig om jag inte har någon förståelse
            för de små tingsrätterna. Det har jag naturligtvis i ett historiskt
            och kulturellt perspektiv.
          </note>
          <note xml:id="i-349b999bb08dec17-0">
            Men när regeringen och riksdagen diskuterar hur den dömande verksamheten
            i vårt land skall se ut tycker jag att man skall utgå från samhällets
            och medborgarnas krav på domstolarna. Man bör organisera domstolarna
            utefter hur de kraven bäst uppfylls, och man bör inte känna sig
            alltför bunden av det som var en rationell organisation för 50
            eller 100 år sedan.
          </note>
          <note xml:id="i-4071687c96a3e1b0-0">
            EG-rätten kommer, som Birgitta Hambraeus säger, in i alla typer
            av mål och ärenden som domstolarna har i dag. Det ställer krav
            på att det finns jurister som har så djupa kunskaper på specialområden
            av olika slag att man med säkerhet omfattar hela EG-
          </note>
          <note xml:id="i-c8f785d8a4782bd7-0">
            rätten och annan internationell rätt. Detta är knappast möjligt
            att tänka sig i dag, med tanke på de krav på stort yrkeskunnande
            och skicklighet som vi ställer på våra domare i vårt land.
          </note>
          <note xml:id="i-9eb1fc17972800a7-0">
            De sidosysslor som domstolarna har haft har varit betydelsfulla
            för notarieutbildningen. Men det har inte enbart varit positivt.
            Ett av de argument som jag har mött under hela min tid både som
            notarie och som yrkesverksam jurist är att notarieutbildningen
            inte i tillräckligt stor utsträckning ger en träning för de unga
            juristerna i det juridiska arbetet. Därför ser jag framför mig
            en helt annan möjlighet att erbjuda notarierna vid våra domstolar
            att förkovra sig i det egentliga juridiska arbetet genom att utföra
            rättsutredningar och vara aktiva i beredningen av mål och ärenden.
            Även notarieutbildningen har att vinna på att det juridiska innehållet
            fördjupas under den tid som notarierna är verksamma.
          </note>
          <note xml:id="i-a3571d1f303af3e9-0">
            Anf. 4 BIRGITTA HAMBRAEUS (c)
          </note>
          <note xml:id="i-e7896e042ca6849a-0">
            Fru talman! Justitieministern åberopar historiska skäl. Vår rättstradition
            bygger på tingsrätter med sidofunktioner. Domare kommer i kontakt
            med ett brett spektrum som har en juridisk anknytning. Jag tycker
            att vi skall vara försiktiga innan vi ändrar på en sådan rättstradition.
            Det är så mycket som ändras i vår tid. Det är en trygghet att
            den finns kvar.
          </note>
          <note xml:id="i-166406eaa7cc8a9d-0">
            Många människor behöver en personlig handledning i sådana här
            svåra frågor. Då är det viktigt att juristerna finns i närheten.
            Inte minst näringslivet kan, kanske informellt, behöva juridisk
            expertis inom räckhåll. Det gäller hela landet. Denna expertis
            skall inte bara finnas på några speciella platser i Sverige.
          </note>
          <note xml:id="i-2f88dc5d53639512-0">
            Statsrådet säger att datoriseringen gör att man skulle kunna
            koncentrera hela inskrivningsverksamheten till en plats. Det har
            redan skett. Såvitt jag förstår finns fastighetsdatasystemet,
            med registerenheterna, i
          </note>
          <note xml:id="i-ad41377c6e584299-0">
            Gävle. Varenda tingsrätt har sina datorer kopplade till detta
            system, just på grund av datoriseringen. Man har en lokalkännedom,
            en nära kontakt med människor som berörs av olika fastighetsförändringar,
            och det finns en koppling till arvsrätt. Detta och alla möjliga
            andra sidofunktioner gör att det blir en personlig service. Samhället
            möter individerna. På inget sätt förhindrar man att det här sker
            på ett rationellt sätt via datorerna.
          </note>
          <note xml:id="i-7dd80a05ecf34c52-0">
            Jag skall också ta upp EG-rätten. Man kan anta att en kommun
            har valt att anlita en lokal producent, enligt lagen om offentlig
            upphandling. Man anser att det är ekonomiskt mest fördelaktigt
            för kommunen.
          </note>
          <note xml:id="i-546e868585adb2d5-0">
            Men ett stort multinationellt företag har lämnat ett billigare
            anbud. Om man tackat nej till det kan detta stora företag stämma
            kommunen, och målet kommer upp i närmaste tingsrätt. Då är det
            oerhört väsentligt att det finns juridiskt kunniga människor -
            de skall alltså vara kunniga på många andra områden än EG-
          </note>
          <note xml:id="i-ea8f1bcce86c9b07-0">
            rätten - som faktiskt vet vad som gäller i kommunen, som kan
            ta kommunens parti, naturligtvis utan att träda EG-rätten för
            när.
          </note>
          <note xml:id="i-e7cc534bbb656a89-0">
            Det är väsentligt för landet att det finns jurister i de berördas
            närhet som är kunniga i EG-rätten. Över huvud taget behöver den
            kunskapen spridas över hela landet. Vi får inte ducka och säga
            att det här är så svårt att bara några få kan lära sig det. I
            så fall har jag ett mycket bra förslag, nämligen att vi skall
            lämna
          </note>
          <note xml:id="i-038a6d0a0c8b606b-0">
            EU. Det tycker jag vore det allra bästa. Men så länge
          </note>
          <note xml:id="i-67850bd5db542710-0">
            Sverige är medlem i EU måste varenda människa i
          </note>
          <note xml:id="i-80e65e8711ff1eb3-0">
            Sverige, framför allt varenda jurist, lära sig vad det innebär
            och kunna hantera det här systemet. De lagar som stiftas i Bryssel
            - de förordningar som man bestämmer sig för där - blir direkt
            tillämpliga i Sverige och tar över svenska lagar. Den här kunskapen
            får inte bara finnas hos vissa specialdomstolar.
          </note>
          <note xml:id="i-923f76eaf0f36a6e-0">
            Sverige har sedan länge haft en massa specialdomstolar. Nu har
            man lämnat det. Det har visat sig att det inte är så bra, eftersom
            allting egentligen går i varandra. Frågan är om vi inte har kommit
            runt det här nu. Vi specialiserade oss. Nu har vi börjat gå ifrån
            det. Men justitieministern fullföljer naturligtvis den trend som
            andra ministrar under många år har följt, dvs. att man skall fortsätta
            med en nedläggning av små tingsrätter och gå mot en koncentration
            till större.
          </note>
          <note xml:id="i-5c280416593c696e-0">
            Jag tycker uppriktigt sagt att motiveringarna i det svar som
            statsrådet har lämnat här är oerhört flummiga och svaga. Det finns
            mycket mer som talar för att man skall behålla de små tingsrätterna
            och därmed också behålla sidofunktionerna, som gör att de administrativa
            kostnaderna kan delas upp på många olika funktioner.
          </note>
          <note xml:id="i-46ba6e5bdc7bd8e2-0">
            Anf. 5 Justitieminister LAILA
          </note>
          <note xml:id="i-1791793571d6e589-2">
            FREIVALDS (s)
          </note>
          <note xml:id="i-7da6d3c5532b19dc-0">
            Fru talman! Jag vill åberopa just den utveckling som vi har haft,
            nämligen att vi vill komma bort från specialdomstolar. Vi vill
            att våra allmänna domstolar skall ha den breda och djupa kompetens
            som krävs för att man skall kunna hantera alla typer av mål, även
            sådana som inte förekommer så ofta men som kräver en mycket hög
            kompetens.
          </note>
          <note xml:id="i-10a32395dcb175e5-0">
            Vi vill inte ha en utveckling i vårt land som innebär att vissa
            domstolar på grund av sina mer omfattande resurser har möjlighet
            att ha den höga kompetensen på alla de olika områden som kan bli
            aktuella i en allmän domstol.
          </note>
          <note xml:id="i-b7edcaf8592eb675-0">
            Vi vill inte ha en utveckling som innebär att man vänder sig
            till den större domstolen, där man litar på att kompetensen finns,
            och förbigår den lilla. Man litar inte på att den breda kompetensen
            finns där, eftersom vissa mål är så sällan förekommande att det
            helt enkelt inte finns någon praktisk möjlighet att bygga upp
            den kompetensen.
          </note>
          <note xml:id="i-52ac2ad46361c4ef-0">
            Flera specialdomstolar tar hand om de stora, svåra och centrala
            frågorna - t.ex. när det gäller näringslivet, som ställer mycket
            höga krav på våra domstolar.
          </note>
          <note xml:id="i-7e3478d30294fd31-0">
            Denna utveckling vill vi undvika. Det är ett av de grundläggande
            skälen till att vi måste tänka något annorlunda i dag än vad vi
            gjorde för 50 år sedan.
          </note>
          <note xml:id="i-968e6d2f9b8654d1-0">
            Det är helt riktigt att det finns en rättstradition i
          </note>
          <note xml:id="i-7f06f2b768264c47-0">
            Sverige som innebär att vi har många små tingsrätter med sidofunktioner.
            Förklaringen är helt enkelt att det, när de kom till, inte fanns
            några alternativ till var dessa sidofunktioner kunde placeras.
            Hos tingsrätterna fanns en möjlighet. Där fanns en kompetens att
            omhänderta dessa uppgifter. I dag ser samhället helt annorlunda
            ut. I dag finns kommuner som har en hög kompetens på många områden.
            Och det finns statliga myndigheter av olika slag - spridda över
            landet - som har en hög kompetens.
          </note>
          <note xml:id="i-92e1f70be4f009b9-0">
            Det som en gång var skälet till att vi fick vår rättstradition
            måste vi bygga vidare på. Det handlar om samma tankegångar men
            andra lösningar. Utgångspunkten är densamma, nämligen att samhället
            och allmänheten skall erbjudas service på en hög nivå vad gäller
            kunskap och kompetens.
          </note>
          <note xml:id="i-2cee3dce49526b99-0">
            När det gäller den personliga servicen när det gäller sidofunktionerna,
            som Birgitta Hambraeus i stor utsträckning uppehöll sig vid, är
            den bistra sanningen att den upprätthålls just av notarier. Det
            var ett av Birgitta Hambraeus argument. Men notarierna har ingen
            lokalkännedom. Notarierna kommer ofta från andra håll. Själv satt
            jag som notarie ting i en tingsrätt där jag inte hade någon som
            helst lokalkännedom. Det argumentet faller på sin egen felaktiga
            utgångspunkt.
          </note>
          <note xml:id="i-92fad48f54cd5d4a-0">
            När det gäller rättskunskapen innebär det resonemang som jag
            för inte alls på något vis det som Birgitta Hambraeus påstår,
            att det skulle vara några enstaka personer som har den kompetensen.
            Det är tvärtom så att alla måste ha den kompetensen. Men de skall
            ha det på de områden där de haft möjlighet att fördjupa sig.
          </note>
          <note xml:id="i-1821477dc645b2d1-0">
            Vi ser redan i dag vilka krav vi ställer på tingsrätter när det
            gäller att ha särskild kompetens för att t.ex.
          </note>
          <note xml:id="i-e2a6e2efd1016fc2-0">
            handlägga ungdomsmål, brott som innebär sexuellt utnyttjande
            av barn, fastighetsmål eller vattenmål. Det finns en mängd olika
            typer där vi redan ställer mycket långtgående krav på våra domstolar
            att de skall ha en specialkompetens och att de skall organiseras
            i former som möjliggör denna kompetens. Dessa krav kan inte alla
            tingsrätter uppfylla. Vi har då valt att lägga dessa uppgifter
            på vissa av tingsrätterna.
          </note>
          <note xml:id="i-5c29eb17440cd302-0">
            Jag vill att alla våra allmänna domstolar skall vara jämbördiga
            och vara lika kompetenta och respekterade vilket ärende det än
            gäller och var i landet man än råkar bo.
          </note>
          <note xml:id="i-ef422760920eb3c4-0">
            Anf. 6 BIRGITTA HAMBRAEUS (c)
          </note>
          <note xml:id="i-f0e4c1b6176e0d53-0">
            Fru talman! Jag är säker på att statsrådet från sin erfarenhet
            som notarie också lärde känna många som arbetade på tingsrätten.
            Vad det då ett knepigt fall kunde man säkert få en hel mängd kunskap
            från den administrativa personalen och de kolleger som fanns där
            vid kaffebordet, osv. när det gällde just lokalkännedom. Jag menar
            naturligtvis inte att några hemligheter skulle talas om den vägen.
          </note>
          <note xml:id="i-91c84622e3d37fd3-0">
            När det sedan gäller personlig service och behovet av en personlig
            handledning är det väldigt viktigt att det är en människa man
            möter. Att ringa upp en telefonsvarare någonstans eller få tala
            med en person som man inte känner ger inte alls samma möjlighet
            till personlig handledning. Fortfarande är vårt land vidsträckt.
            Det är faktiskt ganska invecklat att ta sig från
          </note>
          <note xml:id="i-a052c1162fb42ff5-0">
            Idre ner till Falun. Det är väldigt långt om man i Dalarna bara
            skulle få en enda tingsrätt, vilket Gud förbjude. Det är en oerhörd
            neddragning av de små tingsrätterna som här planeras. Då blir
            det mycket sämre service. Såvitt jag förstår är det planerat att
            inskrivningsmyndigheten kanske skall bli en helt ny organisation,
            som naturligtvis också är dyrbar för samhället att bygga upp och
            med långa resor som följd.
          </note>
          <note xml:id="i-eaaa98ec3250d4c6-0">
            Jag vill för min del gärna avsluta med att än en gång tacka för
            svaret. Men jag hoppas att statsrådet i en något lugnare omgivning
            än denna skulle kunna tänka till igen och se om de motiv som man
            har framfört verkligen håller jämfört med att fortsätta vår rättstradition.
            Vi måste se till att hela landet har en kompetens av jurister
            boende som lär känna stora delar av landet och inte bara några
            få områden i vårt land.
          </note>
          <note xml:id="i-525a5baec7716d03-0">
            På det sättet kan vi nå det som är så väsentligt, nämligen att
            varenda bygd i Sverige skall vara i händelsernas centrum. Det
            skall finnas människor av alla kategorier och alla sorters arbetsuppgifter
            spridda över hela landet. Det är då vi kan utveckla hela vårt
            land och undvika att skapa motsättningar mellan expansiva orter
            och utdöende orter.
          </note>
          <note xml:id="i-813a7b8c19e74c21-0">
            Anf. 7 Justitieminister LAILA
          </note>
          <note xml:id="i-1791793571d6e589-3">
            FREIVALDS (s)
          </note>
          <note xml:id="i-ec39cf6e4a6c0a28-0">
            Fru talman! Hela vårt land skall leva. Det skall finnas verksamheter
            av olika slag i alla delar av landet. Men det behöver inte betyda
            att det skall finna dömande verksamhet i varje del av vårt land.
            Utgångspunkten måste vara att säkerställa att vi har ett domstolsväsende
            som uppfyller de höga krav vi ställer.
          </note>
          <note xml:id="i-b9bdba7ab27bb2e0-0">
            De argument jag här framfört är väldigt starka. Jag blir själv
            alltmer övertygad om tyngden av dem ju mer jag arbetar med den
            här frågan. Från början hade jag kanske litet grand av Birgitta
            Hambraeus synsätt på det hela. Men om man fördjupar sig i problematiken
            märker man att just den typen av argumentering som jag har framhållit
            är den enda som håller i en verklighet och i framtiden. Vad Birgitta
            Hambraues helt bortser från är den tekniska utveckling vi har
            haft och den kommunikation mellan människor och myndigheter som
            i dag är en helt annan än bara för tio och naturligtvis för tjugo
            år sedan.
          </note>
          <note xml:id="i-f17bc0908958aa93-0">
            När Birgitta Hambraeus säger att man måste ha nära till sin tingsrätt
            och inte behöva åka långt när man skall besöka inskrivningsmyndigheten
            vill jag framhålla att våra tingsrätter har mycket få personliga
            besök när det gäller inskrivningsärenden. I övrigt berör våra
            tingsrätter egentligen i väldigt liten utsträckning människor
            i allmänhet. De dominerande målen är brottmålen, vissa typer av
            familjemål och tvistemålen.
          </note>
          <note xml:id="i-5024f0f1805f7358-0">
            Men det finns en annan domstol i vårt land som berör människor
            i deras alldagliga liv i oändligt mycket större utsträckning,
            och det är länsrätterna.
          </note>
          <note xml:id="i-8bdfd4b935638ff3-0">
            Genom de förändringar som länsrätterna har genomgått under senare
            år är det länsrätterna som har hundratals måltyper som dagligen
            berör stora breda lager av vår befolkning och inte bara dem som
            begår brott eller ligger i tvist med varandra. Länsrätterna är
            24 till antalet. Jag har aldrig hört någon klaga över att det
            är för glest mellan länsrätterna.
          </note>
          <note xml:id="i-cb96bfe09e03f96e-0">
            Överläggningen var härmed avslutad.
          </note>
          <note xml:id="i-84d988cf85bfe3bf-0">
            3 § Svar på interpellation 1995/96:206 om våldet på offentliga
            platser
          </note>
          <note xml:id="i-d90826a627172478-0">
            Anf. 8 Justitieminister LAILA
          </note>
          <note xml:id="i-1791793571d6e589-4">
            FREIVALDS (s)
          </note>
          <note xml:id="i-0a520178a208b037-0">
            Fru talman! Sten Andersson har frågat mig vilka åtgärder jag
            är beredd att vidta i syfte att trygga medborgarnas möjlighet
            att vistas på offentlig plats.
          </note>
          <note xml:id="i-0706f02fd2147515-0">
            Att finna former för att motverka våld och att garantera medborgarnas
            trygghet är en central och prioriterad uppgift för regeringen,
            och ett kontinuerligt arbete pågår på det området.
          </note>
          <note xml:id="i-5f569891af7be8f8-0">
            Jag utgår från att Sten Andersson tagit del av skriften Motverka
            våldet, som regeringen gav ut för ungefär ett år sedan och som
            innehåller en beskrivning av åtgärder som regeringen eller myndigheter
            under regeringen vidtagit för att minska våldet och öka tryggheten.
          </note>
          <note xml:id="i-2742f986f6186180-0">
            Polisen spelar en central roll när det gäller att upprätthålla
            ordningen och garantera medborgarnas trygghet i samhället.
          </note>
          <note xml:id="i-1f593824a9bb8d3f-0">
            Ett omfattande förändringsarbete pågå nu inom polisen. Närpolisorganisationen
            innebär ökade förutsättningar för polisen att arbeta förebyggande
            och att på ett tidigt stadium sätta in åtgärder mot våld och ordningsstörningar.
          </note>
          <note xml:id="i-aabb18ab76db6c92-0">
            Det problemorienterade arbetssättet skall sätta sin prägel såväl
            på den enskilde polismannens arbetsmetoder som på polismyndighetens
            sätt att planera och bedriva verksamheten. Häri ligger bl.a. polismyndighetens
            ansvar att tillse att det finns tillräckligt med polispersonal
            i tjänst vid de tider då risken för ordningsstörningar är som
            störst - vanligtvis fredags- och lördagskvällar.
          </note>
          <note xml:id="i-7f94855fcc10a54a-0">
            En annan, minst lika viktig, åtgärd är att se till att polispersonal
            finns på de platser där risken för brott är som störst, t.ex.
            i anslutning till allmänna kommunikationer, idrottsplatser, nöjeslokaler
            etc.
          </note>
          <note xml:id="i-91a40d33eae4f2a3-0">
            Det problemorienterade arbetssättet vinner alltmer terräng inom
            polisen. Förändringen av arbetsmetoder tar dock tid, och polisen
            har hunnit olika långt i landet. Det finns dock tydliga tecken
            på att utvecklingen går i rätt riktning. Polisen har t.ex. ökat
            sina resurser vid veckosluten. En sådan behovsrelaterad omfördelning
            av resurserna måste fortsätta.
          </note>
          <note xml:id="i-337e85d9680702a2-0">
            Trygghetsutredningen har sedan våren 1993 arbetat med att se
            över frågor rörande tryggheten i lokalsamhället. Reglerna om ordningsvakter,
            väktare och bevakningsföretag har setts över liksom kommunernas
            roll i det trygghetsskapande arbetet.
          </note>
          <note xml:id="i-5cfc9a6eed90505d-0">
            Ett delbetänkande överlämnades under hösten
          </note>
          <note xml:id="i-b9f2b7d85ed664c2-0">
            1994, och ett slutbetänkande avgavs i januari i år.
          </note>
          <note xml:id="i-26748b991d430d47-0">
            Utredningen uttalar att kommunerna bör utforma trygghetsplanering
            i dialog med polisen, andra organisationer och enskilda.
          </note>
          <note xml:id="i-f70dd319ce582cb2-0">
            Utredningen har också givit ett antal förslag till författningsändringar
            när det gäller brottsförebyggande och trygghetsskapande åtgärder.
            Bl.a. har föreslagits att ordningsvakter i större utsträckning
            än nu skall kunna förodnas vid innetorg, bibliotek och andra offentliga
            platser och lokaler och att bl.a. parkvakter, personal inom räddningstjänsten
            och kommunalt anställd personal skall kunna förordnas som ordningsvakter.
            Trygghetsutredningens förslag bereds för närvarande inom Justitiedepartementet.
          </note>
          <note xml:id="i-686422e05e182fdc-0">
            Det finns ingen enstaka åtgärd som kan åstadkomma att människor
            känner sig mindre otrygga. Det är inte heller möjligt att enbart
            genom förstärkta polisinsatser eller andra kontrollåtgärder förhindra
            att våldsbrott begås. Det krävs ett sammanhållet förändringsarbete
            från samhällets sida när det gäller att förebygga brott. Inom
            regeringskansliet pågår för närvarande ett omfattande arbete med
            att utforma ett nationellt brottsförebyggande program.
          </note>
          <note xml:id="i-91430bcf0e3baaac-0">
            Avsikten är att på olika sätt underlätta för myndigheter, organisationer
            och enskilda att samordna sina insatser för att förebygga och
            motverka brott och att programmet, tillsammans med den stora satsningen
            på närpolis och ett problemorienterat arbetssätt, skall innebära
            att det över hela landet sker en kraftfull ökning av det lokala
            brottsförebyggande arbetet.
          </note>
          <note xml:id="i-d7712897efb2e6be-0">
            Jag kommer att återkomma till riksdagen när programmet är färdigställt.
          </note>
          <note xml:id="i-1a4fbe2e3f7a1560-0">
            Anf. 9 STEN ANDERSSON (m)
          </note>
          <note xml:id="i-035bc37992cbfa19-0">
            Fru talman! Jag tackar för svaret. Jag är medveten om att statsrådet
            inte kan eller får kommentera enskilda händelser. Men ibland tycks
            man inte ha något emot det - jag misstänker att det är när det
            passar att göra det.
          </note>
          <note xml:id="i-ae0d35478b90f001-0">
            Skälet till min interpellation är att jag anser att lagstiftningen
            inte fungerar vad gäller ungdomsbrottsligheten, eller att den
            tolkas felaktigt av dem som skall hantera den.
          </note>
          <note xml:id="i-66204ca598ceaaa8-0">
            I helgen kunde vi läsa om hur en av dem som var inblandade i
            det s.k. Kodemordet blivit dömd till sluten yrkesanstalt, trots
            att man visste att denna person två år tidigare varit inblandad
            i ett anvancerat knivslagsmål och dömts för det. De övriga inblandade
            fick långa fängelsestraff. Efter två månader på Råbyanstalten
            utanför Lund släpptes han ut med motiveringen att han verkade
            vara på rätt väg. Det dröjer 14
          </note>
          <note xml:id="i-29b1c5643894ee55-0">
            dagar innan han blir inblandad i ett nytt knivslagsmål i Malmö.
          </note>
          <note xml:id="i-9d3214ca7d73bfd9-0">
            Jag hoppas statsrådet förstår att människorna utanför denna kammare
            har svårt att förstå en sådan lagstiftning.
          </note>
          <note xml:id="i-22c76301187d12c2-0">
            Förra sommaren hade jag en skriftväxling med statsrådet om ett
            fall som rörde en 16-årig kvinna från
          </note>
          <note xml:id="i-146ad966045fb5e5-0">
            Lund. Hon hade viftat med kniv och blev dömd till vård i hemmet,
            trots att alla, inklusive myndigheterna, visste att hennes föräldrar
            hade ett digert kriminalregister. De blev senare dömda för ett
            bestialiskt mord nere i Malmö.
          </note>
          <note xml:id="i-2de39b001dc95e94-0">
            Ett skäl till att jag skrev denna interpellation är en incident
            vid en tunnelbaneuppgång i Stockholm den 4
          </note>
          <note xml:id="i-eaa998699d7b8bea-0">
            maj i år kl. 20. Det var en lördagkväll. En ung, välklädd pojke,
            som inte uppträdde provocerande, blev fysiskt angripen av ett
            ungdomsgäng. De talade om för honom att han måste slicka deras
            skor. Dess bättre lyckades en äldre person avstyra fortsatt misshandel.
          </note>
          <note xml:id="i-e7f242da5891f53d-0">
            Varför har det blivit på det här viset, trots dagis, fritis och
            förskola? Man hade betraktats som mer eller mindre förvirrad om
            man inför 1950- och 1960-talets politiker, som tillhörde den majoritet
            som införde dagens socialpolitik, hade påstått att vi skulle stå
            i riksdagen 1996 och tala om sådana här fall. Och de är inte få;
            de är dess värre många. Det är därför jag tar upp detta.
          </note>
          <note xml:id="i-7041b884d9c0ff3a-0">
            I dag vet vi att mycket har misslyckats i vårt samhälle. Statsrådet
            frågade också om jag har läst en skrift som utgivits av regeringen.
            Jag har läst många skrifter och noterat att det hållits ett otal
            debatter, seminarier och konferenser. Men kan statsrådet säga
            mig, åhörarna på läktarna och dem som eventuellt följer debatten
            på TV att det har blivit bättre?
          </note>
          <note xml:id="i-7defeac5f68bcd91-0">
            Jag tror att många av de svenska väljarna anser att situationen
            tyvärr är ännu värre än vi hoppades. Det är mycket beklagligt.
            Är statsrådet beredd att införa något nytt, mer tidsenligt påföljdssystem?
          </note>
          <note xml:id="i-9af8ec1d89b9f7bb-0">
            Vi kan notera att det i dag demonstrerar civilanställda poliser
            utanför Riksdagshuset. Det kommer att bli färre poliser på gatorna
            framöver. Hur går detta ihop?
          </note>
          <note xml:id="i-ac2ce0522527d011-0">
            Anf. 10 Justitieminister LAILA
          </note>
          <note xml:id="i-1791793571d6e589-5">
            FREIVALDS (s)
          </note>
          <note xml:id="i-2e1ec5fc85731996-0">
            Fru talman! För egen del väljer jag inte när det passar mig att
            kommentera enskilda domstolsutslag.
          </note>
          <note xml:id="i-01af2f366c172180-0">
            Jag kommenterar dem inte alls.
          </note>
          <note xml:id="i-331d26df60489aa2-0">
            Kriminologerna strider om huruvida situationen har blivit värre
            eller bättre sedan 60-talet. Statistiken på anmälningar om våld
            visar dock att antalet anmälda våldsbrott går ned.
          </note>
          <note xml:id="i-0ca881e9de614cd7-0">
            Det behöver inte betyda att våldet i samhället minskar. Jag tror
            att det är ett tecken på att vår intolerans mot våldet har ökat.
            Vi accepterar inga former av våld i vårt samhälle längre. Det
            gjorde vi för 50 år sedan. I dag anmäls även det våld som ansågs
            vara normalt i samhället då.
          </note>
          <note xml:id="i-28fe3fa884e8af54-0">
            Detta är en mycket bra utveckling, och det är en konsekvens av
            samhällets bestämda ställningstagande, där vi har deklarerat att
            vi inte accepterar någon form av våld, varken i uppfostringssyfte,
            som hämnd eller något annat.
          </note>
          <note xml:id="i-0bf869e2cb592c6e-0">
            Det är grunden för vår möjlighet att bygga vidare på vårt samhälle
            med mindre inslag av våld än vad historien hittills har visat.
            Det är inte värre i dag än det var på 60-talet, Sten Andersson!
            Men det är inte heller mycket bättre. Vi har fortfarande en lång
            väg att gå, och det arbetet är bl.a. regering och riksdag djupt
            involverade i.
          </note>
          <note xml:id="i-158ea3963a623513-0">
            Sten Andersson vet att förändringar av påföljdssystemet nu övervägs.
            Vi gör ändringar i påföljdssystemet. Jag vet inte vad Sten Andersson
            menar med mer tidsenliga påföljder, men jag utgår ifrån att vi
            är ense om att påföljdssystemet skall anpassas efter förändringarna
            och möjligheterna i vårt samhälle.
          </note>
          <note xml:id="i-f7f9c9480655040a-0">
            När det gäller polisen handlar det, som jag sade i mitt svar,
            om att se till att vi har fler poliser ute på gatorna. Ett problemorienterat
            arbetssätt och en annan resursfördelning än den som skett hittills
            gör också detta möjligt. Vi kan se resultatet redan i dag.
          </note>
          <note xml:id="i-c9b03796073e59d2-0">
            Anf. 11 STEN ANDERSSON (m)
          </note>
          <note xml:id="i-ea41882f72788e97-0">
            Fru talman! Det kan vara så att jag är född på fel sida om hedenhös.
            Men jag vill påstå att det inte var så rått som det är i dag,
            när jag var ung på 50-talet.
          </note>
          <note xml:id="i-0f6ee09fe9e99bde-0">
            Man kunde gå hem en lördagskväll från dansbanan efter att ha
            förlorat ett slagsmål om en flicka. Visst kunde det sitta en viss
            blåfärg kring ögat och några veck i näsan en vecka efteråt. Men
            jag läste aldrig om att man sparkade på en liggande. Knivar var
            mycket sällan förekommande bland ungdomar.
          </note>
          <note xml:id="i-df639076529a59b8-0">
            Jag vet inte varifrån statsrådet tar påståendet att det var värre
            då. Jag påstår från riksdagens talarstol att hon i det fallet
            helt saknar förankring i verkligheten.
          </note>
          <note xml:id="i-01199b380c800a53-0">
            Det är inte bara jag som påstår att utvecklingen har gått åt
            fel håll - även polisen börjar ju tröttna. De tar en ung brottsling
            för t.ex. snatteri eller en mindre stöld. Två timmar senare är
            brottslingen ute på stan och säger: Det var väl ingenting!
          </note>
          <note xml:id="i-f4af4ffdd09d3d77-0">
            Det är en farlig utveckling, och det är därför jag talar om ett
            förnyat påföljdssystem. Det är väl skoj i dag att vara litet ball
            på Åhléns och i tunnelbanan när man inte är straffmyndig. Men
            när man är 25-30 är det inte lika roligt längre. De gamla försyndelserna
            bär man med sig på resan genom hela livet.
          </note>
          <note xml:id="i-9f42da6d9d787226-0">
            Det viktigaste är inte att poliserna trots allt gör sitt jobb
            för att de har betalt för det. Det farliga för vårt demokratiska
            samhälle är om medborgarna börjar misstro myndigheternas förmåga
            att hantera situationen.
          </note>
          <note xml:id="i-f75735457a0b4237-0">
            Utanför riksdagen pågår i dag en demonstration på grund av att
            ett antal civilanställda måste sluta sin anställning hos polisen.
            Deras jobb skall till delar övertas av välutbildad polis. Jag
            har läst i pressen att chefer inom polisen säger att de måste
            prioritera ännu hårdare framöver.
          </note>
          <note xml:id="i-9bf6aebb8701a42d-0">
            Då frågar jag mig: Har man möjlighet att även i framtiden bevaka
            tunnelbanor och offentliga platser i den omfattning som statsrådet
            talar om här i dag?
          </note>
          <note xml:id="i-2bcf872b54e120eb-0">
            Statsrådet säger att man skall förordna kommunalt anställda till
            vakter, och att de skall uppträda som sådana. Jag undrar om det
            är rätt metod. Det handlar om människor som inte har polisutbildning
            och som jobbar inom räddningstjänsten, som vakter utanför en restaurang
            eller t.o.m. som parkeringsvakter. Har de utbildning för att kunna
            hantera en sådan här situation?
          </note>
          <note xml:id="i-71ebf39e497d84b7-0">
            Statsrådet nämnde inte detta med ett ord. Jag kan förstå det,
            därför att det måste vara mycket genant.
          </note>
          <note xml:id="i-e42f7993f29ffbd2-0">
            Statsrådet är trots allt den första representanten och den högst
            ansvariga för hur vårt lagstiftningssystem fungerar.
          </note>
          <note xml:id="i-f7aaabc356e83712-0">
            Jag vill referera till en sak i anslutning till Kodemordet. En
            person som var inblandad i ett mord hade ett år tidigare varit
            inblandad i ett avancerat knivslagsmål. Han släpptes ut efter
            två månader. Man sade att "han artar sig gott, och har skött sig
            väl". Jag hoppas att statsrådet inser att folk utanför denna kammare,
            och även en del av statsrådets väljare, tycker att detta är litet
            sjukt.
          </note>
          <note xml:id="i-68f6a976ed242d20-0">
            Anf. 12 Justitieminister LAILA
          </note>
          <note xml:id="i-1791793571d6e589-6">
            FREIVALDS (s)
          </note>
          <note xml:id="i-c7d7b1dc4909c69c-0">
            Fru talman! Jag önskar att vi kunde föra denna debatt litet sakligare.
            Det är ett allvarligt och svårt ämne som kräver kunskap och engagemang.
          </note>
          <note xml:id="i-42a7402041c77d3b-0">
            Det är svårt att kommentera alla de olika påståenden och tyckanden
            som Sten Andersson kommer med.
          </note>
          <note xml:id="i-113315b98a1e5895-0">
            Men låt mig börja med hedenhös. Jag gick inte tillbaka till hedenhös.
            Jämfört med hur det var då skulle naturligtvis vår tid framstå
            som väldigt litet våldsam.
          </note>
          <note xml:id="i-b93acfb7555163bb-0">
            Jag håller mig i stället till de senaste årtiondena, då våldsbrottsligheten
            hela tiden har ökat. Men under senare år har vi sett en stagnation
            och en förbättring.
          </note>
          <note xml:id="i-53c996be57ab61b2-0">
            Det beror troligtvis på att vi under senare år med så stor kraft,
            på så bred front och i så många sammanhang har bekämpat orsakerna
            till våldsbrottsligheten i vårt samhälle.
          </note>
          <note xml:id="i-fac67a73858a77e1-0">
            Vi måste bygga vidare på detta. Det finns ett förslag om att
            t.ex. använda ordningsvakter. Sten Andersson utdömer det förslaget.
            Jag tror att det är viktigt att vuxna människor med olika erfarenheter
            har funktioner i vårt samhälle som innebär att vi kan öka tryggheten.
            Ordningsvakter är icke poliser och de skall inte utföra Polisens
            arbete. Men de kan fylla en funktion när det gäller att skapa
            större trygghet i allmänna kommunikationer och på gator och torg
            i olika sammanhang.
          </note>
          <note xml:id="i-03c7995cbecb7861-0">
            Vilken vuxen som helst kan fylla den funktionen.
          </note>
          <note xml:id="i-0055f51c6e69bdb4-0">
            Vi har många frivilliga i vårt samhälle. Farsor &amp;
          </note>
          <note xml:id="i-d407e63d55f73faa-0">
            Morsor på Stan går ut och gör en insats av detta slag.
          </note>
          <note xml:id="i-23a0eed345d83eee-0">
            Tycker Sten Andersson att de också är för outbildade, och inte
            fyller någon funktion? Jag tycker inte det.
          </note>
          <note xml:id="i-62f5644a86138cd1-0">
            Här behövs hela vuxensamhället. Alla de olika yrkeskategorier
            som vid sidan av sitt ordinarie uppdrag kan fylla en funktion
            för att motverka våldet i vårt samhälle och öka tryggheten bör
            använda det utrymmet för att göra detta.
          </note>
          <note xml:id="i-2955c7ca880df6e2-0">
            I samband med påståenden om snatterier som begås, där Polisen
            efter att ha gripit den unge släpper ut honom eller henne på gatan
            igen, antyder Sten Andersson att det finns ett annat alternativ.
            Jag skulle vilja veta vilket. Den lagstiftning vi har i dag gör
            det möjligt för Polisen och åklagarna att inte släppa den unge
            som har blivit gripen för brott förrän en vuxen person, föräldrar
            eller - om inte någon annan vuxen finns - socialtjänsten, tar
            hand om den unge så att han inte kan gå ut och fortsätta med sina
            brottsliga aktiviteter. Duger inte det åt Sten Andersson? Vad
            är alternativet?
          </note>
          <note xml:id="i-c750a56b360cf54c-0">
            Anf. 13 STEN ANDERSSON (m)
          </note>
          <note xml:id="i-d6b3bda3040d4cf4-0">
            Fru talman! När jag talade om hedenhös försökte jag säga det
            med litet humor. Det fastnade tydligen inte, vilket jag beklagar.
            Vad jag menade var alltså
          </note>
          <note xml:id="i-cdf1e8a88d2a8254-0">
            50- och 60-talen.
          </note>
          <note xml:id="i-a723574efba572e4-0">
            Det är inte bara jag som i dag säger att detta har misslyckats.
            Jag kan t.ex. prata med närpoliserna i
          </note>
          <note xml:id="i-8900a809c468d571-0">
            Malmö, eftersom jag bor 100 meter från en närpolisstation. De
            är inte positiva till den lagstiftning som finns i dag, och till
            de möjligheter de har att kunna agera.
          </note>
          <note xml:id="i-cea4322294e5f68e-0">
            Vad gäller frågan om huruvida man har kunskap eller ej noterar
            jag - inte med så litet stolthet - att jag inte tillhör den kategori
            som har rusat runt i Sverige, flugit och åkt med SJ-tåg, och deltagit
            i ett enormt antal seminarier och konferenser som jag vill påstå
            att det inte har blivit någonting av.
          </note>
          <note xml:id="i-d906feca9a2cc41a-0">
            Ordningsvakter skall inte utföra polisjobb. Vilket jobb skall
            de då utföra? Frågan är berättigad. Det vi pratar om här är att
            skydda medborgarna så att de inte skall bli utsatta för framför
            allt våldsbrott. Det är det som är poängen i statsrådets resonemang.
          </note>
          <note xml:id="i-1b39707df644aef3-0">
            Sedan måste jag säga något som är mycket konservativt och som
            verkar vara något från ännu längre tillbaka än hedenhös. Det är
            rent av stenåldersmässigt.
          </note>
          <note xml:id="i-c92bdd0028a0b8de-0">
            I statsrådets svar nämns inte föräldrar med ett enda ord. Det
            kan vara en lapsus och ett fel. Alla kan ha fel. Men om det är
            medvetet är det beklagligt. Jag tror nämligen att föräldrarna
            har de bästa förutsättningarna för att förebygga sådan här aktivitet.
            Det hade varit litet klädsamt om statsrådet, eller den som har
            skrivit svaret, hade skrivit ordet "föräldrar" åtminstone en gång.
          </note>
          <note xml:id="i-1c6b20657a14c806-0">
            Anf. 14 Justitieminister LAILA
          </note>
          <note xml:id="i-1791793571d6e589-7">
            FREIVALDS (s)
          </note>
          <note xml:id="i-353045d88844fa69-0">
            Fru talman! Det är rätt, Sten Andersson. Jag är inte upplagd
            för skämt när vi talar om så allvarliga saker som våldet.
          </note>
          <note xml:id="i-cc7d05448d241c0c-0">
            Som jag nämnde anser jag att föräldrar, t.ex. i Farsor &amp; Morsor
            på Stan, fyller en oerhört viktig funktion för att öka tryggheten
            i vårt samhälle. Naturligtvis är föräldrarna för det egna barnet
            det som är helt avgörande för hur barnet kommer att utvecklas
            och för vilken roll det kommer att spela i vårt samhälle.
          </note>
          <note xml:id="i-7b030737639e3b84-0">
            Men detta är föräldrarnas ansvar. Jag sysslar med lagstiftningsfrågor,
            precis som Sten Andersson så noga påpekade. Jag försöker hålla
            mig till det ämnet och uppfylla kraven på det området.
          </note>
          <note xml:id="i-1ad84756bce31bca-0">
            Sten Andersson lyckas inte i något avseende precisera på vilket
            sätt vår lagstiftning skulle behöva ändras, och vilka alternativen
            är. Givetvis pågår en kontinuerlig dialog med Polisen via Rikspolisstyrelsen,
          </note>
          <note xml:id="i-25ed3ac76d7dcf71-0">
            Polishögskolan och enskilda polismyndigheter. Den bild som Sten
            Andersson försöker måla upp av en poliskår som är totalt missnöjd
            med vår lagstiftning har ingen som helst förankring i verkligheten.
          </note>
          <note xml:id="i-cb96bfe09e03f96e-1">
            Överläggningen var härmed avslutad.
          </note>
          <note xml:id="i-194e80259a07aa7a-0">
            4 § Svar på interpellation 1995/96:215 om LSS-
          </note>
          <note xml:id="i-10418abe358847c1-0">
            verksamhet i Järna
          </note>
          <note xml:id="i-d61db3c00bb48eaa-0">
            Anf. 15 Socialminister MARGOT
          </note>
          <note xml:id="i-e4636ff800199de6-0">
            WALLSTRÖM (s)
          </note>
          <note xml:id="i-e92e2726ca9d831f-0">
            Fru talman! Gudrun Lindvall har frågat mig om jag avser att ta
            fram en lösning för kostnadsfrågorna för de personer som erhåller
            LSS-insatser i Järna.
          </note>
          <note xml:id="i-7fba24a55f0ae3b0-0">
            Bakgrunden till Gudrun Lindvalls interpellation är de omfattande
            läkepedagogiska och socialterapeutiska verksamheter som bedrivs
            i Södertälje, och då främst inom Järna kommundel. Verksamheterna
            drivs av den antroposofiska rörelsen. Många personer med funktionshinder
            samt föräldrar till funktionshindrade barn har valt att flytta
            från andra kommuner i landet till
          </note>
          <note xml:id="i-6e7b6d74e5164d4d-0">
            Järna för att kunna ta del av dem.
          </note>
          <note xml:id="i-95803bda8dec52ec-0">
            Verksamheterna drivs i flertalet fall enligt lagen
          </note>
          <note xml:id="i-c6a8747b358c88c4-0">
            (1993:387) om stöd och service till vissa funktionshindrade (LSS).
            Det är en rättighetslag, som ger bl.a.
          </note>
          <note xml:id="i-b9c21b098b39532d-0">
            personer med utvecklingsstörning och personer med andra stora
            och varaktiga funktionshinder en lagstadgad rätt till olika former
            av stöd och service. Det är kommunerna som har det huvudsakliga
            ansvaret för insatser enligt lagen.
          </note>
          <note xml:id="i-22849acf989da04c-0">
            Enligt LSS har den kommun där den funktionshindrade personen
            är bosatt, dvs. folkbokförd, det finansiella ansvaret för insatser
            enligt lagen. Detta innebär att om personer med funktionshinder
            flyttar från andra kommuner till Järna övergår det finansiella
            ansvaret för LSS-insatser för dessa personer från deras ursprungliga
            hemkommuner till Södertälje kommun.
          </note>
          <note xml:id="i-5871097e2dbc8512-0">
            Gudrun Lindvall åberopar i sin interpellation den förändring
            som gjorts i införandelagen (1993:389) till
          </note>
          <note xml:id="i-474a7156fbd9c438-0">
            LSS och som innebär att kommuner fr.o.m. den 1
          </note>
          <note xml:id="i-7fd3139ae249605d-0">
            januari 1995 givits en möjlighet att i vissa fall sinsemellan
            avtala om kostnadsansvar för boende och andra insatser enligt
            LSS. Lagändringen gjordes för att underlätta kommunaliseringen
            av omsorgsverksamheten enligt den tidigare omsorgslagen
          </note>
          <note xml:id="i-07f7f45a50756f29-0">
            (1985:568).
          </note>
          <note xml:id="i-c947654786578bd9-0">
            Förutsättningarna för att sådana avtal skall vara möjliga är
            att boendet i den nya kommunen inletts före den 1 januari 1996.
            Däremot ger lagändringen inte kommunerna någon möjlighet att avtala
            om kostnadsansvar för flyttningar som skett efter den 1 januari
            1996. Det är viktigt att framhålla att det inte finns något hinder
            för de ursprungliga hemkommunerna att även fortsättningsvis ta
            på sig kostnadsansvaret för de personer som flyttat till Järna
            före utgången av år
          </note>
          <note xml:id="i-8b0cb4b385649724-0">
            1995.
          </note>
          <note xml:id="i-533e24d81f5ec42c-0">
            Regeringen beslutade i maj 1995 att i Socialdepartementet inrätta
            en arbetsgrupp med uppgift att utreda behovet av ett system för
            central utjämning av kostnadsskillnader mellan kommuner med anledning
            av verksamhet enligt LSS. I uppdraget ingår bl.a. att analysera
            vilka faktorer eller kriterier som kan ligga till grund för en
            eventuell utjämning av kostnader för
          </note>
          <note xml:id="i-2d934bcc3f62eec4-0">
            LSS-insatser mellan kommuner. Arbetsgruppen skall också pröva
            om det är önskvärt med en friare möjlighet för kommuner att avtala
            om olika insatser och kostnadsansvaret för dessa.
          </note>
          <note xml:id="i-f3f5ba0f3c856c96-0">
            Arbetsgruppen kommer inom kort att lämna en rapport till regeringen.
            Jag har erfarit att arbetet i gruppen främst har inriktats på
            att komplettera det nationella statsbidrags- och utjämningssystemet
            så att det också tar hänsyn till insatser enligt LSS. En sådan
            lösning skulle innebära att eventuella kostnadsskillnader mellan
            kommuner för LSS-verksamhet utjämnas genom att kommunerna får
            kompensation via det generella utjämningssystemet i proportion
            till de behov av LSS-insatser som finns i respektive kommun.
          </note>
          <note xml:id="i-44b7d4a5aefdd482-0">
            Det är i sammanhanget värt att notera att Södertälje kommun av
            arbetsgruppen ombetts att inkomma med sina synpunkter på arbetsgruppens
            uppdrag och på behovet av en central utjämning av kostnader mellan
            landets kommuner för verksamhet enligt LSS.
          </note>
          <note xml:id="i-0f7ec49aa85758c8-0">
            Södertäljes synpunkter kommer att beaktas i de överväganden som
            arbetsgruppen gör.
          </note>
          <note xml:id="i-1bee6c7cb63800dd-0">
            Det är enligt min uppfattning viktigt att verksamhet med specialkompetens
            för personer med funktionshinder kan bedrivas även i framtiden.
            Samtidigt är det ur ett handikappolitiskt perspektiv viktigt att
            närhetsprincipen omfattar även personer med funktionshinder. Hur
            en framtida utjämning av kostnadsskillnader mellan kommuner skall
            utformas är således en avvägning mellan kommunernas behov av att
            samverka om vissa specialresurser och den enskilde personens rättighet
            att i största möjliga utsträckning kunna få sina stöd- och servicebehov
            tillgodosedda på hemorten.
          </note>
          <note xml:id="i-c1a7338da79d4124-0">
            Anf. 16 GUDRUN LINDVALL (mp)
          </note>
          <note xml:id="i-acdd64d0e2f9d348-0">
            Fru talman! Socialministern! Jag får tacka så mycket för svaret.
          </note>
          <note xml:id="i-df943434189f4ec3-0">
            I Södertälje kommun, och då främst Järna kommun, finns det en
            omfattande läkepedagogisk och socialterapeutisk verksamhet, och
            det är med anledning av detta som jag har ställt den här interpellationen.
            Verksamheten bedrivs av den antroposofiska rörelsen och har funnits
            sedan början på 30-talet. Den bedrivs med tillstånd av länsstyrelsen
            och är mycket uppskattad.
          </note>
          <note xml:id="i-a407ade56cc60ee4-0">
            Att den ligger just i Järna beror på att Järna har blivit det
            nordiska antroposofiska centrumet i Sverige.
          </note>
          <note xml:id="i-1c6ff99b0a5a3cfe-0">
            Där finns förutom boende och daglig verksamhet enligt LSS också
            särskola, sjukhus och utbildning till läkepedagog. Till Järna
            flyttar människor som vill arbeta och leva i den antroposofiska
            miljön, människor som är intresserade av att driva och utveckla
            verksamhet i den antroposofiska andan.
          </note>
          <note xml:id="i-ccfc19cc7391c731-0">
            Hela den läkepedagogiska och socialterapeutiska verksamheten
            har totalt ca 700 platser. Av dessa är
          </note>
          <note xml:id="i-fe26485de23d6171-0">
            450 platser avsedda för personer som har rätt till insatser enligt
            LSS. De resterande 250 platserna är till för placeringar enligt
            socialtjänstlagen och hälso- och sjukvårdslagen. Av dem som har
            insatser enligt LSS
          </note>
          <note xml:id="i-969f9eca0b015004-0">
            kommer ca 70 vuxna personer från kommuner utanför
          </note>
          <note xml:id="i-780d1fef0ba9b475-0">
            Stockholms län, och ca 50 hör hemma i kommuner utanför Södertälje
            men inom länet. Dessa 120 personer upptar dubbelt så många platser,
            eftersom de flesta är vuxna som har både boende och daglig verksamhet.
            Den totala omsättningen för de 700 platserna uppgår till ungefär
            250 miljoner kronor.
          </note>
          <note xml:id="i-22f57bbb6939e6a4-0">
            Enligt kommunallagen kan inte en kommun betala för vård av en
            person som inte är bosatt inom kommunen om det inte följer av
            annan lagstiftning. I 16 §
          </note>
          <note xml:id="i-5b78991afc543ab2-0">
            LSS sägs att kommunen har ansvar endast för enskild funktionshindrad
            person som är bosatt i kommunen.
          </note>
          <note xml:id="i-b8c6367106d4717c-0">
            Genom ett tillägg i den s.k. införandelagen till LSS
          </note>
          <note xml:id="i-96d8c3c9a324e332-0">
            blev det dock möjligt för en kommun, oaktat vad som sägs i 16
            §, att behålla kostnadsansvaret för personer placerade och folkbokförda
            i en annan kommun utanför det egna länet om placeringen gjordes
            före den 1
          </note>
          <note xml:id="i-d43a4ca2535d24f0-0">
            januari 1996. För placeringar gjorda efter detta datum finns
            inte längre skyldighet för den placerade att betala.
          </note>
          <note xml:id="i-f1bc63808082d757-0">
            I dag gäller således att den kommun där en person är folkbokförd
            skall stå för kostnaderna. När en person boende i en annan kommun
            än Södertälje önskar placering i Järna medger lagen den personen
            rätt att av Södertälje kommun få s.k. förhandsbesked om möjlighet
            till boende i t.ex. Järna. Lagen ger inte kommunen några möjligheter
            att säga nej. 16 § LSS
          </note>
          <note xml:id="i-6aa25c571c024885-0">
            ger således den kommun där en person är folkbokförd hela ansvaret
            för det stöd och den hjälp som personen behöver.
          </note>
          <note xml:id="i-e6f92d177292f259-0">
            Om 16 § skall gälla utan begränsning eller tillägg får Södertälje
            kommun kostnadsansvaret för samtliga
          </note>
          <note xml:id="i-31fbaf796cf51200-0">
            LSS-placeringar av vuxna i enskild verksamhet inom kommunen,
            eftersom dessa är folkbokförda i kommunen. Kommunen får då också
            kostnader för övriga insatser enligt LSS som en placerad person
            kan behöva. Till detta kommer att flertalet av de personer som
            placerats med stöd av socialtjänstlagen och hälso- och sjukvårdslagen
            har funktionshinder av något slag och kan begära övriga insatser
            enligt lagen, vilket kommer att medföra nya kostnader. För barn
            som har flyttat till
          </note>
          <note xml:id="i-b969df55318ede75-0">
            Järna för skola och boende överförs kostnadsansvaret till Södertälje
            först när de blivit vuxna och folkbokförda i kommunen.
          </note>
          <note xml:id="i-410afae06a684aaa-0">
            Utan det tidigare nämnda tillägget i införandelagen skulle Södertälje
            redan ha drabbats av en kostnadsövervältring på ca 100 miljoner
            kronor, vilket motsvarar en skattehöjning på 1:10 kr per skattekrona.
          </note>
          <note xml:id="i-ab81fed719ecad3b-0">
            Den här verksamheten ökar hela tiden, en ökning med ungefär 10
            % per år. Södertälje kommun har ett mycket bra samarbete med den
            här verksamheten och har absolut ingen anledning att motsätta
            sig det hela.
          </note>
          <note xml:id="i-596d5b9a0cffc91a-0">
            Men om inte de förutsättningar som finns i dag ändras kan Södertälje
            kommun komma att få en kostnadsökning motsvarande ungefär 130
            miljoner kronor per år, och det oroar naturligtvis. Södertälje
            är en kommun som redan har ett ansträngt budgetläge, och därför
            vill jag fråga: Kan man tänka sig en speciallagstiftning för
          </note>
          <note xml:id="i-ceb6bf872c33c2e7-0">
            Järna? Är det här något som är väldigt speciellt för
          </note>
          <note xml:id="i-4af5f556b5ebd812-0">
            Södertälje kommun?
          </note>
          <note xml:id="i-f1a385d361e8879f-0">
            Anf. 17 Socialminister MARGOT
          </note>
          <note xml:id="i-e4636ff800199de6-1">
            WALLSTRÖM (s)
          </note>
          <note xml:id="i-c22271aea2700f5f-0">
            Fru talman! Gudrun Lindvall och jag är nog alldeles överens om
            problembeskrivningen och också om konstaterandet att Järna är
            litet grand av ett specialfall eller att det i alla fall drabbas
            mycket hårt av det här bekymret och det ekonomiska dilemma som
            uppstår.
          </note>
          <note xml:id="i-83bbddb1df69083e-0">
            Såvitt vi vet - jag vill också konstatera det - har ju både vården
            och verksamheten i Järna mycket gott renommé runt om i landet.
          </note>
          <note xml:id="i-acd8ede7b3a9a82a-0">
            Det är just därför som vi har tillsatt den här arbetsgruppen.
            Vi ser att här uppstår ett bekymmer, och vi behöver lösa det på
            något sätt. Jag hoppas kunna få resultatet från arbetsgruppen
            före midsommar, och jag vet att man i gruppen särskilt har lyssnat
            på Södertälje kommun och tagit till sig Södertäljes och Järnas
            beskrivningar av bekymren och vad man skall kunna göra åt det.
            Tanken är just att man skall försöka få till stånd ett system
            för central utjämning av kostnadsskillnaderna mellan kommunerna
            med anledning av
          </note>
          <note xml:id="i-5fa9d8aaf6815085-0">
            LSS-verksamheten. Möjligen trodde jag att detta skulle vara ett
            svar som Gudrun Lindvall skulle känna sig ganska nöjd med.
          </note>
          <note xml:id="i-9596656e257d023d-0">
            Anf. 18 GUDRUN LINDVALL (mp)
          </note>
          <note xml:id="i-fe2ba0b602cbc1c3-0">
            Fru talman! Det här är ett svar som andas vissa öppningar - det
            är alldeles givet. Jag hoppas också att det finns en stor förståelse
            för det här på Socialdepartementet. Järnas verksamhet är ju mycket
            uppskattad.
          </note>
          <note xml:id="i-0501608f5fa0fd0c-0">
            Jag skulle vilja kommentera en mening i svaret.
          </note>
          <note xml:id="i-50529c2bf23b6cf0-0">
            Det står där att de personer det här handlar om i största möjliga
            utsträckning skall få sina stöd- och servicebehov tillgodosedda
            i hemkommunen.
          </note>
          <note xml:id="i-f9d929190b0e20b7-0">
            Verksamheten i Järna är ju väldigt speciell, och många känner
            att den här verksamhet gör att man ytterst väsentligt skulle kunna
            påverka sin egen situation positivt. Den här verksamheten erbjuds
            inte på så många andra ställen i Sverige. Det är det som gör det
            så speciellt. Många söker sig till Järna därför att där finns
            kvaliteter för den här typen av människor.
          </note>
          <note xml:id="i-616b1ad723170a9e-0">
            Det här handlar också litet grand om människors möjligheter att
            bosätta sig där man vill, även om man har funktionshinder och
            problem och har behov av stöd enligt LSS. Förutsättningen för
            att den valmöjligheten skall finnas för människor är ju att en
            kommun som Södertälje, som alltså har hamnat i det här problemet,
            får hjälp. De här människornas valmöjligheter skulle ju öka om
            de visste att om de flyttade till
          </note>
          <note xml:id="i-d10660b7aca5a045-0">
            Järna så skulle det inte innebära att Södertäljes kommun blev
            ansträngd.
          </note>
          <note xml:id="i-e87c0f4b80667ab6-0">
            Den kostnadsökning på 130 miljoner som i värsta fall skulle kunna
            drabba Södertälje per år skulle kunna leda till att kommunen tvingades
            skära ner på mycket annan verksamhet på den sociala sidan, och
            det skulle också drabba Järna. Det skulle också kunna ge upphov
            till en kritik mot den antroposofiska verksamheten, vilket skulle
            kännas oerhört tragiskt, eftersom det här är en verksamhet som
            är så uppskattad, är av så hög kvalitet och verkligen har visat
            sig vara mycket bra för många människor som bor där.
          </note>
          <note xml:id="i-3ef20fa53f28b160-0">
            Så jag hoppas verkligen att det finns en förståelse både för
            att kommunen eventuellt får problem med sin budget och för de
            människor som söker sig till
          </note>
          <note xml:id="i-b03e747ec275a64f-0">
            Järna. Jag hoppas också att utredningen kan leda till ett positivt
            utfall, så att de här problemen kan lösas till
          </note>
          <note xml:id="i-05624d74d612f8e6-0">
            Södertälje kommuns fromma men i första hand till fromma för de
            människor som har den här typen av funktionshinder.
          </note>
          <note xml:id="i-43f7628350f49066-0">
            Anf. 19 Socialminister MARGOT
          </note>
          <note xml:id="i-e4636ff800199de6-2">
            WALLSTRÖM (s)
          </note>
          <note xml:id="i-4aa955289a4cf77a-0">
            Fru talman! Gudrun Lindvall behöver inte bara ha fromma förhoppningar
            om att det skall bli en lösning på det här, utan det är de facto
            så att arbetsgruppen tar fram ett förslag till hur vi skall lösa
            det här bekymret.
          </note>
          <note xml:id="i-f2a363ffecac6e85-0">
            Särskild hänsyn kommer då att tas till de här kommunerna, däribland
            Södertälje kommun och den här verksamheten. Vi behöver alltså
            inte diskutera verksamhetens kvalitet, för det har inte med saken
            att göra, utan vi måste lösa detta bekymmer.
          </note>
          <note xml:id="i-7cf440c1fb4542c7-0">
            Som tidigast kommer vi antagligen att kunna göra något från 1998.
          </note>
          <note xml:id="i-33a5399b3a16f12e-0">
            Då får man titta på om det även behövs övergångslösningar och
            hur man skall kunna lösa det för kommunerna under dessa två år.
            Men tanken är att vi skall få ett konkret förslag till lösningar.
          </note>
          <note xml:id="i-33dc61493089261f-0">
            Anf. 20 GUDRUN LINDVALL (mp)
          </note>
          <note xml:id="i-97e414e83b0cb30e-0">
            Fru talman! Med de försäkringarna känner jag mig mycket nöjd
            med svaret. Vi i Södertälje kommun -
          </note>
          <note xml:id="i-1295135e28baf76d-0">
            jag är själv bosatt där - kommer att följa detta med stort intresse.
            Jag är glad att vi har haft den här debatten, att vi har en så
            stor samsyn och att det finns en så stor förståelse för problemet.
            Tack så mycket!
          </note>
          <note xml:id="i-cb96bfe09e03f96e-2">
            Överläggningen var härmed avslutad.
          </note>
          <note xml:id="i-d283cb9f2e535662-0">
            5 § Svar på interpellation 1995/96:208 om utförsäljningar av
            allmännyttiga bostadsföretag
          </note>
          <note xml:id="i-4c9a49782d8343d9-0">
            Anf. 21 Inrikesminister JÖRGEN
          </note>
          <note xml:id="i-d9039fd146afaeff-0">
            ANDERSSON (s)
          </note>
          <note xml:id="i-937a4c8914ec7d24-0">
            Fru talman! Carina Moberg har frågat mig vilka åtgärder jag är
            beredd att vidta för att förhindra att kommuner säljer hela sitt
            allmännyttiga bostadsbestånd. Bakgrunden till frågan är de förberedelser
            som görs på olika håll för att sälja ut de allmännyttiga bostadsföretagen
            till privata intressen. Interpellanten anser att det är nödvändigt
            att reglera i vilken omfattning som kommunerna kan genomföra sådana
            försäljningar. De kapitaliserade bostadssubventioner som realiseras
            i sådan fall bör enligt henne återföras till staten.
          </note>
          <note xml:id="i-5e04cc1ac6d4348a-0">
            Den fråga Carina Moberg tar upp är utomordentligt allvarlig -
            och mycket grannlaga. Den svenska bostadspolitiken har under mer
            än 50 år grundats på en uppgiftsfördelning där staten svarar för
            att finansiella och legala instrument finns tillgängliga för bostadsbyggandet
            och där kommunerna tar det fulla ansvaret för att de bostäder
            som behövs också kan erbjudas kommunens invånare. De kommunägda,
            allmännyttiga bostadsbolaget blev ett av de mest centrala verktygen
            för kommunerna i deras arbete med att utveckla en väl fungerande
            bostadsförsörjning som når alla medborgare. Allmännyttan är i
            dag den största enskilda aktören på den svenska bostadsmarknaden.
          </note>
          <note xml:id="i-2ffbdd5f3c8107ed-0">
            Uppbyggnaden av de kommunala bostadsföretagen gjordes med bred
            politisk uppslutning i kommunerna. Staten bidrog med en i stort
            sett heltäckande finansiering som medförde att kraven på kapitaltillskott
            från ägarna kunde hållas nere. Den allmännytta vi har i dag har
            således vuxit fram i ett samspel mellan statens ekonomiska stöd
            och kommunernas kraftfulla och engagerade insatser.
          </note>
          <note xml:id="i-66c28c1e4291ac36-0">
            Denna grundläggande ansvarsfördelning mellan staten och kommunerna
            bör ligga fast. Det är också utgångspunkten för den sittande parlamentariska
            bostadspolitiska utredningens arbete. De minskade statliga subventionerna
            till bostadsbyggandet till följd av riksdagens olika beslut under
            senare år kommer snarare att öka kommunernas behov av inflytande
            över det bestånd som redan finns för att de inom detta skall kunna
            lösa bostadsförsörjningsbehoven för ständigt nya grupper av människor.
          </note>
          <note xml:id="i-6f37fce769e791f5-0">
            Jag har stor respekt för den kommunala självstyrelsen och den
            kommunala demokratin. Jag ser inte gärna att staten griper in
            och överprövar kommunala beslut som rör kommunernas egna angelägenheter.
          </note>
          <note xml:id="i-9fff13def00b9eba-0">
            Det kan finnas många goda skäl att i olika avseenden förändra
            de kommunala bostadsföretagen. Det kan handla om att bredda ägandet
            för att ge företagen ökad stabilitet eller förbättra deras kapitalförsörjning.
          </note>
          <note xml:id="i-5c23098308b5b00b-0">
            Det kan handla om att förändra fastighetsbeståndet på ett sådant
            sätt att sammansättningen förbättras och att möjligheterna att
            tillgodose framtida hyresgästers varierande behov ökar. Som ägare
            måste det vara kommunens sak att pröva vad som bäst gagnar företaget
            och dess uppgifter. Det väsentliga är att kommunen kan ställa
            betryggande garantier att den efter förändringarna kommer att
            kunna fullgöra sina skyldigheter inom bostadsförsörjningens område
            minst i samma omfattning som tidigare.
          </note>
          <note xml:id="i-62d99d1bb6d111f4-0">
            Inom några kommuner diskuterar man emellertid något helt annat.
            Vad det handlar om är att av ekonomiska eller programmatiska skäl
            avlöva de kommunala bostadsföretagen på deras mest attraktiva
            delar eller - som i det fall Carina Moberg refererar till
          </note>
          <note xml:id="i-cb121d5ff7432891-0">
            - i ett klubbslag och utan återvändo sälja ut allt det som har
            byggts upp under generationers kommunalpolitiska strävanden. Frågan
            är om avsikten är att lokalt introducera en annan bostadspolitik
            och en annan socialpolitik än den riksdagen har beslutat om.
          </note>
          <note xml:id="i-681ca69106bfd894-0">
            Om dessa tankar fullföljs ändras förutsättningarna för den etablerade
            uppgiftsfördelningen inom bostadspolitiken på ett sätt som kan
            få återverkningar för de framtida relationerna mellan staten och
            kommunerna på detta område.
          </note>
          <note xml:id="i-e32f1ca6b538a208-0">
            Jag följer utvecklingen med stor uppmärksamhet sedan en tid tillbaka.
            Finns det skäl för det kommer jag att överväga åtgärder för att
            motverka en sådan utveckling som Carina Moberg skildrar.
          </note>
          <note xml:id="i-20d3dd5382c43d1e-0">
            Anf. 22 CARINA MOBERG (s)
          </note>
          <note xml:id="i-2cad68df7e4db9c8-0">
            Fru talman! Jag vill börja med att tacka bostadsministern för
            ett bra och kraftfullt svar på min interpellation. Vi gör samma
            analys av problemet och drar likartade slutsatser inför framtiden.
            Det är bara en viktig skillnad. Jag anser att det redan i dag
            är helt uppenbart att något måste göras, och det nu, om vi menar
            någonting med att vi skall utveckla allmännyttan i stället för
            att avveckla den och för att visa att vi slår vakt om den sociala
            bostadspolitiken.
          </note>
          <note xml:id="i-04b1f30e50cfbf85-0">
            Det är få politikområden som tydliggör de ideologiska skillnaderna
            på ett bättre sätt än synen på bostadsfrågorna. Det är marknad
            mot verklig valfrihet och vinstintressen mot den allmänna nyttan.
          </note>
          <note xml:id="i-adcff4ec23e57c50-0">
            Många delar i denna aktuella fråga skulle behöva sin alldeles
            egna debatt, men vi koncentrerar oss nu på det som är av riksintresse
            i ett vidare bostadspolitiskt perspektiv.
          </note>
          <note xml:id="i-4c6127173366c4fa-0">
            Det aktuella exempel som fått mig att skriva den här interpellationen
            är det beslut som fattats av den politiska majoriteten i Nacka
            kommun söder om
          </note>
          <note xml:id="i-18645e80ac4f7a91-0">
            Stockholm. Det är ett beslut om total utförsäljning av det kommunala
            bostadsbolaget, vilket är ett mycket förhastat och ogenomtänkt
            beslut såväl bostadspolitiskt som kommunalekonomiskt. Genom ett
            enda klubbslag och med en enda rösts övervikt kommer man att mot
            hyresgästernas vilja driva igenom affären.
          </note>
          <note xml:id="i-e9103ca6797f0ab7-0">
            I förra veckan offentliggjordes efter mycket hemlighetsmakeri
            tre köpare av tre olika områden som bjudits ut till försäljning.
            Kommunen frånhänder sig
          </note>
          <note xml:id="i-c91cfe8416257ce6-0">
            90 % av beståndet i Nackahem till privata fastighetsägare. Detta
            innebär att mer än 50 år av gemensamt satsade medel för den sociala
            bostadspolitiken kapitaliseras för att plockas ur systemet och
            användas på det sätt som kommunen själv anser vara lämpligt. Detta
            är ett exempel på en kommun. Många bedömare och debattörer säger
            sig veta att detta bara är början på något nytt vad gäller bolagshandel
            och kommunala initiativ.
          </note>
          <note xml:id="i-da99b19920b987bc-0">
            För en liten stund sedan fick jag uppgifter om att delar av Uppsalahem
            skall säljas, helst före sommaren. Även där är det väldigt bråttom.
          </note>
          <note xml:id="i-2c4c2396045be2e0-0">
            Jag anser inte att det är tillräckligt att bostadsministern följer
            utvecklingen med stor uppmärksamhet.
          </note>
          <note xml:id="i-d5448aab8258aee9-0">
            Jörgen Andersson skulle inte behöva fråga sig om det finns skäl
            för att överväga åtgärder för att motverka utvecklingen. Det är
            helt uppenbart att så redan är fallet. Bostadsministern bör tydliggöra
            villkoren och förutsättningarna för det gemensamma bostadsbeståndet.
            Det handlar om den sociala bostadspolitiken, integrationssträvanden
            och var vi anser att gränsen för kapitalisering av gemensamt satsade
            medel ligger.
          </note>
          <note xml:id="i-50f12b6bd7726c3c-0">
            Jag anser inte att en kommun som fattar ett politiskt beslut
            främst av ideologiska skäl skall ha rätten att kapitalisera statens
            och hyresgästernas satsade medel för att använda dem på ett, som
            man kanske anser, mer ideologiskt riktigt sätt. Jag anser att
            alla kommuner har ett medansvar för att uppfylla de bostadspolitiska
            målen om en god bostad till en rimligt kostnad. För detta krävs
            politiska styrmedel. Det kommunala bostadsbolaget är ett sådant.
          </note>
          <note xml:id="i-b675b318503bdcb0-0">
            Jag skulle därför vilja att bostadsministern förtydligar så långt
            det går vilka åtgärder han kan tänka sig att vidta för att se
            till att den sociala bostadspolitiken överlever och att vi arbetar
            utifrån målsättningen att utveckla allmännyttan och inte avveckla
            den.
          </note>
          <note xml:id="i-4476a66047236dcc-0">
            Anf. 23 INGA BERGGREN (m)
          </note>
          <note xml:id="i-c44641a6351f701c-0">
            Fru talman! Carina Moberg tar i sin interpellation upp en principiellt
            viktig fråga, herr statsråd. Som exempel tar hon Nacka kommun
            som förbereder en försäljning av sitt bostadsbolag. Jag tycker
            att Nacka kommun är på rätt väg.
          </note>
          <note xml:id="i-28bd2bd442f2abf7-0">
            Som utgångspunkt för mina inlägg vill jag ta upp vad statsrådet
            själv skriver i ett svarsbrev till Hyresgästföreningen i Storstockholm
            med anledning av försäljningen: "Skulle Nackahems bestånd i sin
            helhet föras över till en kompetent och intresserad ägare behöver
            det inte vara till nackdel för de boende. Det är säkert bättre
            än att även i fortsättningen ha en ägare som tydligen inte anser
            sig kompetent och i vart fall brister i intresse."
          </note>
          <note xml:id="i-a7a71e56901bd0aa-0">
            Jag håller med statsrådet om att det för de boende alltid är
            bäst att bo hos en fastighetsägare som sköter och förvaltar sin
            fastighet på ett så effektivt och kompetent sätt som möjligt.
            Det borgar för en rimlig hyresnivå, på både kort och lång sikt.
          </note>
          <note xml:id="i-a1cd16f4aee4d0f3-0">
            Jag håller också med statsrådet om att staten inte skall träda
            den kommunala självstyrelsen för när.
          </note>
          <note xml:id="i-14f22ede41faca8d-0">
            Staten skall inte heller tvinga en kommun att behålla ett företag
            mot kommunens vilja. Jag tror nämligen att det i de flesta kommuner
            finns förnuftiga politiker som kan ta ansvar för bostadsmarknaden
            i sin kommun, så att alla, även utan ett kommunalt bostadsbolag,
            skall kunna finna en bra bostad. Skulle regering och riksdag sätta
            stopp för lokala lösningar genom nya klåfingriga regler, sätter
            staten, som jag ser det, ånyo hämsko på en nödvändig förnyelse
            och omvandlingsprocess för boende och byggande. Några egentliga
            argument för kommunalt ägda bostadsbolag kan jag inte finna. Bostadssociala
            skäl är möjligen de enda skälen.
          </note>
          <note xml:id="i-331a77306966f35f-0">
            Den särbehandling som före första januari 1994
          </note>
          <note xml:id="i-e4c3daca040caab2-0">
            åtnjöts av de kommunala bostadsföretagen i skatteoch lånehänseende
            har upphört. Nu gäller i stället att de kommunala bostadsföretagen
            konkurrerar med andra bostadsföretag på i stort sett lika villkor.
            I en sådan roll utsätts naturligtvis de kommunala företagen för
            ett starkt omvandlingstryck. Jag menar att Nacka kommun gör rätt
            då man förbereder och seriöst prövar en utförsäljning. Det behövs
            förebilder och pilotprojekt för att gå vidare mot en ny bostadspolitik
            där människor successivt ges möjligheter att äga den egna bostaden.
            Jag anser att kommunerna måste renodla sina åtaganden, prioritera
            och ägna sig åt de viktigaste verksamheterna. Just koncentrationen
            på kärnverksamheterna främjar effektivitet och innebär också att
            medborgarna och skattebetalarna får bättre valuta för sina pengar.
            Att äga bostäder tillhör enligt min mening inte kommunernas kärnverksamheter.
            Dessa är skola och omsorg. Viss infrastruktur hör också dit.
          </note>
          <note xml:id="i-b97815c14483bd83-0">
            Skattebetalarna har på grund av kommunala bostadsföretag drabbats
            hårt under senare år. Det snedvrider också konkurrensen på bostadsmarknaden.
          </note>
          <note xml:id="i-64388578c9d07269-0">
            Skattehöjningar är en otänkbar lösning, då skattetrycket redan
            är högt och hushållens privatekonomi är ansträngd. Det är människorna
            som skall ges resurser att välja bostad, skola och omsorg.
          </note>
          <note xml:id="i-933166a86c1df061-0">
            Till slut några korta frågor till statsrådet: Vilka är de gemensamma
            åtaganden eller verksamheter som kommunerna bör prioritera i tider
            av knappa resurser?
          </note>
          <note xml:id="i-3adc3a509436f0e9-0">
            Hör ägandet av bostäder till kommunernas kärnverksamhet? Är det
            enligt statsrådets mening en kommunal angelägenhet att bedriva
            affärsverksamhet inom boende- och fastighetsmarknaden?
          </note>
          <note xml:id="i-d70abb6959b19fe1-0">
            Anf. 24 ANITA JOHANSSON (s)
          </note>
          <note xml:id="i-732a8f4fd5078f05-0">
            Fru talman! Först vill jag rikta ett tack till Carina
          </note>
          <note xml:id="i-6a1561b6f0da1d11-0">
            Moberg som har ställt interpellationen och ett tack till
          </note>
          <note xml:id="i-f06c0213f16f23f6-0">
            Jörgen Andersson för svaret.
          </note>
          <note xml:id="i-beabfc76e7957576-0">
            Vad håller på att hända med min bostad? Det är en fråga som många
            i min hemkommun Nacka ställer sig i dag. I Nacka föreslås som
            vi har hört att alla kommunens bostäder skall säljas till privata
            intressen.
          </note>
          <note xml:id="i-692ffb9cff633b77-0">
            I dag är Nackahems värde bokfört till 1,3 miljarder kronor. Fastighetspriset
            är över 2 miljarder. Lånen som kommunen står i borgen för är på
            ca 1,1 miljard kronor. En försäljning av Nackahem innebär att
            kommunen går miste om en förmögenhetsökning av
          </note>
          <note xml:id="i-719f1425d1278e58-0">
            Nackahem med ca 400-500 miljoner kronor fram till år 2000.
          </note>
          <note xml:id="i-cd11c02a9e118b5c-0">
            Det värsta av allt är att kommunen mister alla möjligheter att
            vara med och påverka bostadsmarknaden. Bostaden är, tycker jag,
            den mest centrala delen i våra liv. Kommunen har och har haft
            en stor roll i utformningen av den sociala välfärdspolitiken.
            Nu står mycket stora samhälleliga värden på spel i de kommuner
            som diskuterar utförsäljning av hela bostadsföretag.
          </note>
          <note xml:id="i-b24d674e976789ac-0">
            Fru talman! Jag ställer mig frågan: Hur skall våra ungdomar och
            de socialt svaga kunna få en lägenhet i framtiden? Vi måste från
            samhällets sida kunna tillhandahålla en bra bostad till låga hyror
            utan kontantinsats.
          </note>
          <note xml:id="i-fb0251e9f34311e6-0">
            I min kommun Nacka är det Moderaterna och
          </note>
          <note xml:id="i-2cb552383d38a41a-0">
            Folkpartiet som styr, och detta märks. Vilka andra partier skulle
            komma på tanken att sälja ut alla kommunala bostäder? Nackahem
            borde, tycker jag, ses som en tillgång för kommunen och inte som
            något artfrämmande, som Moderaterna och Folkpartiet hävdar. Tusentals
            människor har skrivit på för att
          </note>
          <note xml:id="i-242bdbacbffe1874-0">
            Nacka åtminstone skall få en folkomröstning om
          </note>
          <note xml:id="i-5668006abfef10c9-0">
            Nackahems framtid, men även detta avvisar moderater och folkpartister.
          </note>
          <note xml:id="i-1ee8af0614b67216-0">
            I västra Skogalund, där jag bor, skall alla Nackahems bostäder
            säljas till Skandia liv, om förslaget går igenom i fullmäktige,
            med en rösts övervikt. Många oroliga grannar vädjar till mig:
            Gör något! Försäljningen av Nackahem är en mycket bra affär för
            köparen, konsultföretaget Catella, och en urusel affär för oss
            som bor i Nacka kommun. Det finns redan avskräckande exempel i
            Nacka.
          </note>
          <note xml:id="i-cdf8fef29d77cf99-0">
            I Orminge sålde Familjebostäder sina bostäder till
          </note>
          <note xml:id="i-86e8a0268893164a-0">
            Wallenstam. Det finns nu uppgifter som pekar på att de med tunn
            plånbok inte skall göra sig besvär i de här bostadsområdena. Det
            finns också uppgifter om att vräkningar ökar just i detta område.
          </note>
          <note xml:id="i-77bfcf23d4f14cb4-0">
            Vi behöver inte fler experiment i Nacka kommun.
          </note>
          <note xml:id="i-25525b83e7e6a288-0">
            Det är bra att statsrådet skriver i svaret att den grundläggande
            ansvarsfördelningen mellan staten och kommunen bör ligga fast.
            Men hur det blir det i
          </note>
          <note xml:id="i-f1255f9561f9e1fa-0">
            Nacka, Jörgen Andersson, om kommunen säljer ut hela allmännyttan
            till privata intressen? Det är många frågor som vi ställer oss
            i Nacka i dag.
          </note>
          <note xml:id="i-f467607233f2d52b-0">
            Anf. 25 OWE HELLBERG (v)
          </note>
          <note xml:id="i-8ada379f5cd54a45-0">
            Fru talman! Först vill jag tacka Carina Moberg för hennes redovisning
            av sin ideologiska inställning i den här frågan. Jag hade hoppats
            att den inställningen omfattar alla socialdemokrater, men jag
            är inte helt övertygad om det.
          </note>
          <note xml:id="i-364413a8634c5550-0">
            Jag har vid några tillfällen frågat Jörgen Andersson vilken roll
            kommunerna skall spela när det gäller att föra en social bostadspolitik.
            Svaren har varit undvikande, och hänvisningar till den bostadspolitiska
            utredningen har varit vanliga.
          </note>
          <note xml:id="i-8fc8ed41cdb2bff7-0">
            Det mesta av lagstiftningen om kommunernas rättigheter och skyldigheter
            togs bort av den borgerliga regeringen under socialdemokratiska
            protester. Man behöver inte upprätta bostadsförsörjningsprogram
            och inte ha någon uppfattning om bostadsefterfrågan.
          </note>
          <note xml:id="i-4c81a6eb21504d08-0">
            Bostadsförmedlingen avvecklas mer eller mindre, och hyresgästernas
            inflytande har reducerats på flera punkter. Det återstår att förlita
            sig på att den sociala bostadspolitiken utövas av de kommunala
            bostadsföretagen. Numera jämställs de med de privata bostadsföretagen,
            vars uppgift i första hand är att förvalta ägarnas kapital och
            inte att föra en social bostadspolitik.
          </note>
          <note xml:id="i-89690145f54eac9f-0">
            I flera kommuner finns det långt framskridna planer på att sälja
            ut stora delar av de kommunala bostadsföretagen, t.ex. i Uppsala,
            Gävle och Linköping.
          </note>
          <note xml:id="i-7a921df5960df917-0">
            Nackahem är alltså långt ifrån ensamt. I Gävle och
          </note>
          <note xml:id="i-844d6205ed5bd771-0">
            Linköping är planerna tills vidare avvärjda på grund av omfattande
            protester. I Linköping ställs dock omfattande krav på ökad vinst
            i företaget, för att den skall kunna delas ut till ägaren, Linköpings
            kommun.
          </note>
          <note xml:id="i-27fdc6ace1872fbf-0">
            Frågan till inrikesministern måste än en gång bli:
          </note>
          <note xml:id="i-6a2cf6998b3d3b44-0">
            Vilken uppgift skall kommunerna ha? Vilken möjlighet har de i
            dag att föra en social bostadspolitik? Skall de ha kvar sina bostadsföretag?
            På vilket sätt tänker staten medverka till att den sociala bostadspolitiken
            kan behållas? Utan kommunala bostadsföretag faller ju faktiskt
            även bruksvärdesprincipen.
          </note>
          <note xml:id="i-f40aed9f5ec965f6-0">
            Staten inrättade en gång olika former av bidragssystem för att
            ge alla möjlighet att efterfråga en god bostad till ett rimligt
            pris. De kommunala bostadsföretagen är en del av det kapital som
            många kommuner nu är beredda att sälja ut till privata intressen.
          </note>
          <note xml:id="i-3f1a50ada016f70a-0">
            Politiken på 80-talet och 90-talet har bäddat för den här situationen.
            Det gäller inte minst skattereformen som innebar att lägre inkomstskatt
            för dem som tjänar bra byttes mot högre boendekostnader för alla.
          </note>
          <note xml:id="i-e41a84dd41db2ac6-0">
            Ändrade villkor för de kommunala bostadsföretagen när det gäller
            räntesubventioner och moms har gjort det svårt för många företag.
            I Sverige gäller faktiskt
          </note>
          <note xml:id="i-598c5d6541d1e4eb-0">
            Europas högsta boendekostnader just nu.
          </note>
          <note xml:id="i-f4dc0056dcc66e83-0">
            Allt fler måste byta lägenhet till mindre eller billigare. Enligt
            Boverket har ca 250 000 hushåll hittills gjort det, och över 500
            000 hushåll tror att de måste byta under de närmaste åren.
          </note>
          <note xml:id="i-2810db4aaf6a405b-0">
            I den bostadspolitiska utredningen pågår ingen debatt om någon
            social bostadspolitik. Tvärtom talas det där om de kommunala bostadsföretagens
            behov av att öka sin soliditet genom ökade rörelsevinster eller
            kapitaltillskott från ägarna, dvs. kommunerna. Jag förstår att
            många kommuner då känner sig frestade att sälja ut sina bostadsföretag
            för att slippa ansvaret.
          </note>
          <note xml:id="i-d51ac5157dfec2da-0">
            Men vart tar då den sociala bostadspolitiken vägen?
          </note>
          <note xml:id="i-d3d7c6bfdc1e51fd-0">
            Vad är ministerns inställning i frågan? Någon åsikt måste han
            väl ha utan att alltid hänvisa till den bostadspolitiska utredningen
            och dess uppdrag.
          </note>
          <note xml:id="i-6243547ce7373043-0">
            Anf. 26 Inrikesminister JÖRGEN
          </note>
          <note xml:id="i-d9039fd146afaeff-1">
            ANDERSSON (s)
          </note>
          <note xml:id="i-0bd98a8166b0c069-0">
            Fru talman! Jag skall börja med att svara på Owe
          </note>
          <note xml:id="i-4ab601bf75d695ec-0">
            Hellbergs frågor. Den socialdemokratiska partikongressen slog
            fast att den sociala bostadspolitiken gäller som ett övergripande
            mål för socialdemokratin.
          </note>
          <note xml:id="i-e7e07ea752800a22-0">
            Jag var med om att utarbeta det förslag som partistyrelsen lade
            fram inför kongressen. Det borde vara ett bevis för var jag står
            i den frågan.
          </note>
          <note xml:id="i-bd368b736bc640a0-0">
            Nu försöker Owe Hellberg göra det här till en stor bostadspolitisk
            debatt. Låt oss ta den när den bostadspolitiska utredningen är
            färdig, och låt oss hålla oss till vad interpellationen gäller.
          </note>
          <note xml:id="i-fe629c7e964debb4-0">
            Jag avundas ibland Owe Hellberg och hans parti, därför att ni
            har hittat pengar där vi inte har hittat pengar, därför att ni
            är fenomenala på att föreslå nya utgifter, men ni är lika fenomenala
            på att försöka få sänkta inkomster. Den tråden går igen även i
            den diskussion som Owe Hellberg försöker föra just nu.
          </note>
          <note xml:id="i-4efdd11f102bb46e-0">
            Det är regeringen som har utarbetat direktiven till den bostadspolitiska
            utredningen. Där står klart och tydligt att man måste precisera
            kommunens roll i bostadspolitiken. Att man skall stärka den kommunala
            rollen finns med i direktiven. Då är det väl inte så underligt
            att man hänvisar till den bostadspolitiska utredningen som har
            fått i direktiv att se på hur man skall stärka den kommunalpolitiska
            rollen. Även på den punkten är vi rätt bestämda.
          </note>
          <note xml:id="i-6fdd4ecb9fda5f49-0">
            Owe Hellberg nämnde Gävle och Linköping och konstaterade att
            man där hade dragit tillbaka sina förslag att aktualisera en avyttring.
            Jag kan försäkra
          </note>
          <note xml:id="i-0791438dc8d4b70e-0">
            Owe Hellberg att det faktiskt har skett en del diskussioner internt
            i det socialdemokratiska partiet också i denna fråga.
          </note>
          <note xml:id="i-7276a070abc88079-0">
            Jag har en helt annan uppfattning än Inga Berggren, vilket kanske
            inte är så konstigt, eftersom det parti som Inga Berggren företräder
            tror att marknaden kan klara av bostadspolitiken och det som bostadspolitiken
            står för. Det var ju det som var utgångspunkten för den förra
            regeringen. När den regeringen avskaffade både Bostadsdepartementet
            och ett statsråd som var ansvarigt för dessa frågor var det i
            syfte att trycka ut den frågan till marknaden. Vi tror inte att
            marknaden klarar av den frågan. Vi tror att det behövs samhälleliga
            insatser för att försäkra att alla människor i vårt land som efterfrågar
            en bostad också skall ha möjlighet att få en bostad.
          </note>
          <note xml:id="i-22a7698f5ff83db0-0">
            Jag anser faktiskt att det tillhör en kommuns kärnverksamhet
            att föra en bostadspolitik och därmed också äga ett bostadsbestånd.
            Om man skulle lägga över det totala ägandet till det privata beståndet
            blir det en affärsverksamhet och inte det som vi menar med en
            bostadssocial verksamhet. Då försvinner också det kommunala instrumentet
            för att bedriva en aktiv bostadspolitik. Därför är det oerhört
            viktigt att det också slås fast. Jag betraktar faktiskt det som
            en viktig infrastruktur.
          </note>
          <note xml:id="i-6bc3036395db0fe9-0">
            Jag vill till Carina Moberg säga att det naturligtvis är oerhört
            utmanande att man i Nacka med en så smal majoritet driver igenom
            ett sådant förslag. Jag tycker, precis som Carina Moberg, att
            allmännyttan bör utvecklas och förbättras och inte avvecklas.
            Jag har precis samma uppfattning. Vi tänker inte annonsera i förväg
            vad vi umgås med för planer om detta skulle få oanade proportioner.
            Vi kommer, precis som jag säger i svaret, att följa verksamheten.
            Vi är beredda att vidta kraftåtgärder om så behövs.
          </note>
          <note xml:id="i-1426a73f79977955-0">
            Anf. 27 CARINA MOBERG (s)
          </note>
          <note xml:id="i-eb8e7536e515c947-0">
            Fru talman! För att försöka förbättra bilden av hur en affär
            av detta slag faktiskt har betydelse långt utanför en kommuns
            gränser vill jag göra en jämförelse med ett annat kommunalt bostadsbolag
            i en kommun som ligger nära Nacka, nämligen Botkyrka kommun.
          </note>
          <note xml:id="i-9e8f32500a29ff51-0">
            I Botkyrka har man sålt ut en liten del av det kommunala bostadsbolagets
            fastigheter, nämligen det absolut bästa beståndet, för att bättre
            klara av det kvarstående. Man anser att det är en mycket dålig
            metod att sälja ut, men man var helt enkelt tvungen att frånsäga
            sig den kanske vassaste delen av det instrument som man har för
            att klara av att ta ett fortsatt ansvar för den sociala bostadspolitiken.
            I Botkyrka tycker den politiska majoriteten att detta är mycket
            viktigt. Det orimliga ligger i att det som den ena kommunen fattar
            beslut om att realisera i form av tillgångar, att avveckla, väljer
            en annan att utveckla. I
          </note>
          <note xml:id="i-570972c713dd737a-0">
            denna jämförelse skulle Nackahem kunna anses vara en tillgång
            och Botkyrkabyggen en skuld för respektive kommun. Samtidigt har
            båda kommunerna samma ansvar för sina invånare genom en lång rad
            lagar. Det ligger nära till hands att fråga sig om inte alla kommuner
            längre har samma ansvar, det ansvar som man med bred politisk
            enighet tog på sig under de år som man tog emot statliga subventioner
            för att kunna bygga upp sitt bostadsbestånd.
          </note>
          <note xml:id="i-29ff736b30d8ad65-0">
            I Botkyrka avvisar det kommunala bostadsbolaget i dag nio av
            tio bostadssökande därför att man helt enkelt inte rent ekonomiskt
            klarar av att ta emot fler socialbidragsberoende personer, detta
            trots att 7,2 %
          </note>
          <note xml:id="i-233ee7fb08182a61-0">
            av lägenheterna står outhyrda.
          </note>
          <note xml:id="i-a40d8d997f0d90f6-0">
            För att klara integrationspolitiken - även det en inrikespolitisk
            fråga - måste den sociala bostadspolitiken fungera. Vi måste ha
            allmännyttiga bostadsbolag eller kommunala bostadsstiftelser.
            Den privata marknaden klarar inte av detta. Det finns det alltför
            många bevis på vad Fastighetsägareförbundet än säger. Vilken effekt
            kommer utförsäljningen av det välskötta bolaget i Nacka att få
            för kommuner som Botkyrka,
          </note>
          <note xml:id="i-063ea94a152db783-0">
            Huddinge och Södertälje? Vem har det slutgiltiga ansvaret för
            allas rätt till en god bostad till en rimlig kostnad? Dessa frågor
            måste beaktas i sammanhanget.
          </note>
          <note xml:id="i-0b1d8b2eec5c08e7-0">
            Det handlar om att bryta segregationen. Och i det arbetet har
            vi alla ett mycket stort ansvar. Dessa exempel är hämtade från
            min egen valkrets, men de skulle lika gärna ha kunnat hämtats
            från exempelvis
          </note>
          <note xml:id="i-229d7e777bb92612-0">
            Malmöregionen.
          </note>
          <note xml:id="i-4d0933af4000e968-0">
            På andra håll i världen byggs s.k. socialbostäder. I
          </note>
          <note xml:id="i-d8499b8a339fde91-0">
            vårt land har vi satsat på ett integrerat boende och har kanske
            världens högsta boendestandard. Att segregationen inte är ännu
            större än vad den är beror förmodligen på de kommunala bostadsföretagen
            och den tidigare förda politiken. Jag vill därför be bostadsministern
            att med stor tyngd väga in dessa aspekter på vilka konsekvenser
            en total utförsäljning av allmännyttan i en kommun kan få för
            den övriga regionen.
          </note>
          <note xml:id="i-a81a82ea37133dad-0">
            Vi måste bli mer tydliga i vår politik, så tydliga att även Inga
            Berggren och hennes partikamrater förstår vad vi menar.
          </note>
          <note xml:id="i-1cbc491bafc66a84-0">
            Anf. 28 INGA BERGGREN (m)
          </note>
          <note xml:id="i-d7ed174c1ae00caf-0">
            Fru talman! Att brist på kompetens eller intresse skulle vara
            det som leder socialdemokratiska kommunalråd eller moderata kommunalråd
            runt om i Sverige i deras ambition att avveckla ägandet av de
            kommunala lägenhetsbestånden, håller jag definitivt inte med om.
            Snarare visar detta att insikten att något måste göras är god.
            Jag refererar till den socialdemokratiska kommunstyrelseordföranden
            Jan Nilsson i Åstorp när han kommenterar försäljningen av hela
            bostadsbolaget på följande sätt:
          </note>
          <note xml:id="i-b2373a081f8116c6-0">
            Jag har inga betänkligheter mot att sälja ett blödande bostadsföretag
            vars dåliga ekonomi riskerar att gå ut över vård och omsorg.
          </note>
          <note xml:id="i-5792078a532cb86f-0">
            Fler exempel på ställen där socialdemokrater har sålt en del
            av eller hela bostadsbolag är Helsingborg,
          </note>
          <note xml:id="i-5d428173b93610b6-0">
            Markaryd, Botkyrka och Norrköping. Detta visar att det finns
            även socialdemokratiskt styrda kommuner där man säljer ut bostadsbolagen.
          </note>
          <note xml:id="i-4e6982d2819579dc-0">
            Jag fick ändå ett tydligt svar av statsrådet, nämligen när han
            sade att det till den kommunala kärnverksamheten också skall höra
            att driva bostadsbolag. Det föranleder mig att fråga om statsrådet
            avser att föreslå lagstiftning om när försäljning får ske och
            hur den skall gå till och därmed ånyo inskränka den kommunala
            självbestämmanderätten.
          </note>
          <note xml:id="i-164a4b81e84be1a0-0">
            Det verkar trots allt, herr minister, som om socialdemokrater
            i åtminstone en del kommuner har kommit till insikt om att det
            är de viktiga frågorna skola och omsorg och inte förvaltning av
            bostäder som man skall ägna sig åt. Gång på gång har ändå
          </note>
          <note xml:id="i-33be4ffb633aa96d-0">
            Jörgen Andersson krampaktigt försökt att skaffa sig alibin, som
            jag ser det, för nödvändigheten att minska statens utgifter inom
            bostadsområdet genom att tala om "ny bostadspolitik i samförstånd
            utan moderater"
          </note>
          <note xml:id="i-0347925fd8f79af3-0">
            - precis som om moderaterna vore pappa till 50 års misslyckad
            planhushållning inom detta område.
          </note>
          <note xml:id="i-86680ae0538a743f-0">
            Anf. 29 ANITA JOHANSSON (s)
          </note>
          <note xml:id="i-ca1ae49fff3b1ee7-0">
            Fru talman! Jag tycker att statsrådet gjorde bra förtydliganden
            i det senaste inlägget. Dess värre kan vi notera att det finns
            en moderat motion här i kammaren som föreslår att alla kommunalägda
            bostadsföretag skall säljas ut. I täten går naturligtvis Erik
            Langby i Nacka, som dessutom har moderaternas uppdrag att utarbeta
            ett kommunalt principprogram för moderaterna på det här området.
          </note>
          <note xml:id="i-e9b1d684b86a8ac5-0">
            Man ställer sig naturligtvis frågan, fru talman, hur bostadsmarknaden
            i Stockholms län kommer att se ut i framtiden. Nacka blir förmodligen
            pilotfallet, som
          </note>
          <note xml:id="i-65841842b0c7be3b-0">
            Inga Berggren säger, och sedan kommer flera kommuner slag i slag
            - Vaxholm, Täby, Danderyd m.fl.
          </note>
          <note xml:id="i-cf52672e8b719750-0">
            Segregationen är redan stor i vårt län. Om den moderata bostadspolitiken
            får fortsätta kommer situationen att förvärras ytterligare. En
            ökad segregation, fru talman, leder till ett mycket hårdare samhälle.
          </note>
          <note xml:id="i-30ca231650490617-0">
            Exempel finns utomlands. De rika och välbärgade hamnar i inhägnade
            oaser med vaktbolag och larm som skall klara husfriden. Vilken
            frihet är detta?
          </note>
          <note xml:id="i-dea54995185a8731-0">
            Jag tycker att det beslut om vår kongress fattade var ett mycket
            bra beslut. Jag var också med och utformade det i partistyrelsen.
            Jag hoppas nu att vi socialdemokrater skall kämpa allt vi kan
            för att förverkliga beslutet.
          </note>
          <note xml:id="i-6d107a8fa921098d-0">
            Till slut, fru talman, vill jag säga till Inga Berggren att Nackahem
            är ett effektivt och bra skött bolag.
          </note>
          <note xml:id="i-0abb717dea944264-0">
            Som jag sade i mitt första inlägg kommer Nacka kommuns invånare
            att gå miste om mellan 400 och
          </note>
          <note xml:id="i-3044fc7e6538e850-0">
            500 miljoner kronor fram till år 2000. Tycker Inga
          </note>
          <note xml:id="i-8ee76bf197b55e1b-0">
            Berggren att det är bra politik? Jag och många med mig i Nacka
            kommun tycker inte det.
          </note>
          <note xml:id="i-153c7ce3a4817b23-0">
            Anf. 30 TALMANNEN
          </note>
          <note xml:id="i-995bdedfd33626b7-0">
            Inga Berggren har inte rätt att replikera. Anita Johansson bör
            avstå från att angripa Inga Berggren i det läget.
          </note>
          <note xml:id="i-f47bd6f2cdafa6e5-0">
            Anf. 31 OWE HELLBERG (v)
          </note>
          <note xml:id="i-a68707cca6b99256-0">
            Fru talman! Beslut på en socialdemokratisk partikongress tolkas
            ibland olika; det har vi inte minst sett när det gäller a-kassereglerna.
          </note>
          <note xml:id="i-5b1304b93c589dd5-0">
            För kommunerna väntar inte bättre tider. År 1997
          </note>
          <note xml:id="i-a2a061a36fb698d6-0">
            slår ändrade regler för bostadsbidragen igenom, och kommunernas
            socialbidragskostnader kommer att öka ytterligare. Då undrar man:
            Hur skall de kommunala bostadsbolagen kunna öka sina vinster -
            via högre hyror eller genom aktietillskott från ägarna?
          </note>
          <note xml:id="i-1a6193b0c738bc56-0">
            Det stora problemet är den sneda inkomstfördelningen, som förvärrats
            bl.a. genom skattereformen.
          </note>
          <note xml:id="i-75c346ce52380207-0">
            Dessutom är det de som har de lägsta inkomsterna som också bor
            dyrast, eftersom hyresrätten är dyrast per kvadratmeter. Här krävs
            alltså en saklig utvärdering av skattereformen i förhållande till
            boendet och boendekostnaderna, möjligheter för de kommunala bostadsföretagen
            att få rimliga ekonomiska villkor samt att kommunerna via en väl
            motiverad lagstiftning i botten får instrument för att kunna föra
            en social bostadspolitik.
          </note>
          <note xml:id="i-aa722a63b6ee78db-0">
            Det här borde inrikesministern ta tag i, eftersom det här är
            en övergripande fråga som berör flera departement. Jag tror tyvärr
            inte att den bostadspolitiska utredningen kommer att ha ett sådant
            helhetsgrepp på de här frågorna.
          </note>
          <note xml:id="i-02d3f2a03641cb72-0">
            När det sedan gäller Vänsterpartiets ekonomi och budgetar är
            inrikesministern lika dåligt påläst som många andra socialdemokratiska
            ministrar brukar vara i den frågan. Vi har nöjt oss med de 114
            miljarder i budgetsanering som socialdemokrater och vänsterpartister
            var överens om 1994. Vi har inget behov av att utropa oss själva
            till världsmästare i budgetsanering eller dylikt.
          </note>
          <note xml:id="i-ffcf9546df9f0e01-0">
            Anf. 32 Inrikesminister JÖRGEN
          </note>
          <note xml:id="i-d9039fd146afaeff-2">
            ANDERSSON (s)
          </note>
          <note xml:id="i-ec163a70dc07512d-0">
            Fru talman! Återigen vill jag säga till Owe Hellberg att jag
            inte har samma erfarenhet av diskussionerna i den bostadspolitiska
            utredningen som han. Av de informationer jag har fått att döma
            förs det en mycket frisk debatt i den bostadspolitiska utredningen.
            Man tittar på och vänder på varenda sten för att med de minskade
            resurser som samhället har få en bra bostadspolitik. Jag tror
            faktiskt att det kommer att komma fram mycket intressant från
            den bostadspolitiska utredningen.
          </note>
          <note xml:id="i-44fa3ed0431c9eb5-0">
            Det är riktigt som Owe Hellberg säger att Vänsterpartiet var
            med i en del av budgetsaneringen. Sedan hoppade man dock av. Det
            värsta är att man nu spär på igen med förslag till nya utgifter
            på en mängd olika områden som återigen för oss tillbaka till det
            moras vi fick ta över.
          </note>
          <note xml:id="i-e79930a9b36df6d3-0">
            Till Inga Berggren vill jag säga följande, angående att avyttra
            ett allmännyttigt bolag: Det är faktiskt inte bara de blödande
            bolagen som diskuteras, utan man diskuterar också att avyttra
            de friska bolagen för att kommunerna skall förbättra sin likviditet.
            Vad händer då? Jo, man får en likviditet som visas i balansräkningen.
            Det innebär att det kommer att finnas många krav bland de kommunala
            verksamheterna på att få ta hand om denna likviditet. Det är ytterst
            få kommunledningar som kan stå emot när dessa krav kommer.
          </note>
          <note xml:id="i-de6f75244f09868d-0">
            Så försvinner likviditeten, och så har det kommunala bolaget
            också försvunnit, det instrument som kommunen har för att bedriva
            bostadspolitik.
          </note>
          <note xml:id="i-73a31e1557199d6f-0">
            Det som sades om Norrköping var inte korrekt.
          </note>
          <note xml:id="i-74d4d275371b3bcf-0">
            Man har visserligen sålt 10 %, men man har också köpt 10 %, så
            i det bolaget har man faktiskt samma omfattning.
          </note>
          <note xml:id="i-cdfb2529702a928d-0">
            Sedan tycker jag faktiskt fortfarande att en social bostadspolitik
            är kommunens kärnverksamhet. Vad är en bra skola och en bra omsorg
            om man inte samtidigt har en bra bostad att kunna verka och bo
            i? Om man av kostnadsskäl inte har möjlighet att efterfråga en
            bostad, vad är de andra bitarna värda då?
          </note>
          <note xml:id="i-b35124c2dc94ba79-0">
            Jag måste ställa en fråga - jag kan ställa den rakt ut: Hur länge
            är skolan och barnomsorgen kommunal kärnverksamhet för moderaterna?
            Nu är det bostäderna som skall bort från kommunernas kärnverksamhet.
          </note>
          <note xml:id="i-28b2ffdf6a9ae9e1-0">
            När man har klarat av den frågan är jag ganska övertygad om att
            man kommer att gå till skolan och säga att den inte är någon kommunal
            kärnverksamhet.
          </note>
          <note xml:id="i-a4103cab843b78b9-0">
            Det här är i själva verket två vitt skilda ideologiska utgångspunkter.
            Vi har en ideologisk utgångspunkt och moderaterna har en där de
            vill privatisera det mesta av den kommunala verksamheten. Det
            är faktiskt fakta.
          </note>
          <note xml:id="i-481bae343aeceb25-0">
            Anf. 33 CARINA MOBERG (s)
          </note>
          <note xml:id="i-cc357f5a0024a795-0">
            Fru talman! Jag skulle vilja tacka för en bra debatt. Det har
            gjorts många värdefulla förtydliganden här i dag, och jag tycker
            att det var väldigt bra att såväl moderaterna som Vänsterpartiet
            deltog. Det var klargörande.
          </note>
          <note xml:id="i-0ce84ebe994d94c5-0">
            Slutligen skulle jag vilja understryka att det inte är någon
            som vinner på en total utförsäljning av ett kommunalt bostadsbolag
            - utom möjligtvis ett inblandat konsultföretag och själva köparen,
            förutsatt seriositet och kunskap.
          </note>
          <note xml:id="i-dd2d198da398e468-0">
            Jag skriver i min interpellation att det aldrig var meningen
            att våra gemensamt satsade medel skulle kunna realiseras genom
            utförsäljning och ge den enskilda kommunen en stor ekonomisk vinst.
            Jag måste revidera mitt eget påstående, för precis om Anita
          </note>
          <note xml:id="i-3cdc5044c243940f-0">
            Johansson har sagt här tidigare pekar allt på att såväl kommunen
            som invånarna riskerar att göra en brakförlust, då man exempelvis
            tar hänsyn till förväntad kapitaltillväxt i bolaget. De som vinner
            på affären är alltså köparen och konsultföretaget. Alla andra
            förlorar.
          </note>
          <note xml:id="i-627843a8d690d98d-0">
            En mycket intressant och viktig fråga är om en kommun som säljer
            ut sin allmännytta får en bättre eller sämre ekonomi efter avslutad
            affär. Om det råder det delade meningar.
          </note>
          <note xml:id="i-86e2f522bca7a062-0">
            Den verkligt stora ekonomiska frågan är: Hur går det för kommunens
            egna invånare ekonomiskt, och har en kommun råd såväl socialt
            som ekonomiskt att göra sig av med sin allmännytta?
          </note>
          <note xml:id="i-bdbbfeb25fe61f65-0">
            Det är vår uppgift att tydliggöra hur detta skall regleras, anser
            jag. Jag hoppas på ett fortsatt bra samarbete.
          </note>
          <note xml:id="i-cb96bfe09e03f96e-3">
            Överläggningen var härmed avslutad.
          </note>
          <note xml:id="i-b6070ea168133e8f-0">
            6 § Hänvisning av ärenden till utskott
          </note>
          <note xml:id="i-5aaa39e2c8897ac1-0">
            Föredrogs och hänvisades
          </note>
          <note xml:id="i-dcd8bf6a4487b00d-0">
            Propositioner
          </note>
          <note xml:id="i-8669ec5dde3c2735-0">
            1995/96:206 till utbildningsutskottet
          </note>
          <note xml:id="i-01ad7f691d01f0d5-0">
            1995/96:214 till näringsutskottet
          </note>
          <note xml:id="i-516c83dd05c30bbb-0">
            Skrivelse
          </note>
          <note xml:id="i-c33951827abf7840-0">
            1995/96:193 till utrikesutskottet
          </note>
          <note xml:id="i-281a08f6d554d466-0">
            7 § Förnyad bordläggning
          </note>
          <note xml:id="i-b872b73454ae9e66-0">
            Föredrogs men bordlades åter
          </note>
          <note xml:id="i-d20895b266fee794-0">
            Konstitutionsutskottets betänkande 1995/96:KU30
          </note>
          <note xml:id="i-8d16446e50ba4d41-0">
            Utrikesutskottets betänkanden 1995/96:UU17 och
          </note>
          <note xml:id="i-3b1ffabe0f0553e3-0">
            UU18
          </note>
          <note xml:id="i-66c29b4eac546ea5-0">
            Kulturutskottets betänkande 1995/96:KrU15
          </note>
          <note xml:id="i-080d0aa1b1806f6e-0">
            8 § Bordläggning
          </note>
          <note xml:id="i-3b6c33fb345d806b-0">
            Anmäldes och bordlades
          </note>
          <note xml:id="i-dcd8bf6a4487b00d-1">
            Propositioner
          </note>
          <note xml:id="i-7345086094d744ff-0">
            1995/96:208 Underhållsstöd till barn till särlevande föräldrar,
            m.m.
          </note>
          <note xml:id="i-93a37f0d485a9372-0">
            1995/96:209 Försäkringsskydd vid sjukdom, m.m.
          </note>
          <note xml:id="i-1e63b8785702a95e-0">
            1995/96:210 Förbud mot användning av synförstörande laservapen
          </note>
          <note xml:id="i-3167387551d3b5a0-0">
            1995/96:213 Minskning i särskilda fall av det generella statsbidraget
            till kommuner och landsting åren
          </note>
          <note xml:id="i-970db8dc313dbd78-0">
            1997 och 1998
          </note>
          <note xml:id="i-2ca031e151df8ab8-0">
            1995/96:215 Otillbörlig kurspåverkan och vissa insiderfrågor
          </note>
          <note xml:id="i-9f1f7a84a3b601f7-0">
            1995/96:216 Valutaväxling och valutahandel
          </note>
          <note xml:id="i-0d202b400a6a29cc-0">
            1995/96:217 Ändringar i lagen om aviseringsregister, m.m.
          </note>
          <note xml:id="i-16ee17311d365549-0">
            1995/96:218 Ändringar i postlagen (1993:1684) m.m.
          </note>
          <note xml:id="i-e3fc30b337a2eb70-0">
            1995/96:219 Ändringar i fartygssäkerhetslagen
          </note>
          <note xml:id="i-f745d803afbfac5a-0">
            (1988:49) m.m.
          </note>
          <note xml:id="i-f18da790870dadba-0">
            1995/96:220 Lag om statsbudgeten
          </note>
          <note xml:id="i-5f0603ff53880606-0">
            1995/96:223 Ändring i fiskelagen (1993:787)
          </note>
          <note xml:id="i-d699047f4db70fa8-0">
            1995/96:224 Följdfrågor med anledning av den ändrade länsindelningen
            i Skåne m.m.
          </note>
          <note xml:id="i-29b51cbc06c4fdf3-0">
            1995/96:225 Marknadsföring av kristallglas
          </note>
          <note xml:id="i-46c8f64c117a8eaa-0">
            1995/96:226 Hållbar utveckling i landets fjällområden
          </note>
          <note xml:id="i-7eb29f742ffc9baf-0">
            1995/96:228 Åldersgräns vid tobaksköp
          </note>
          <note xml:id="i-516c83dd05c30bbb-1">
            Skrivelse
          </note>
          <note xml:id="i-a09dad20ccd400ef-0">
            1995/96:199 JAS 39 Gripen-projektet
          </note>
          <note xml:id="i-005d0b240e595da7-0">
            Skatteutskottets betänkande
          </note>
          <note xml:id="i-672aac92d57e275f-0">
            1995/96:SkU25 Beskattningen av vissa förmåner, m.m.
          </note>
          <note xml:id="i-6294c9fcf183e06e-0">
            Arbetsmarknadsutskottets betänkanden
          </note>
          <note xml:id="i-c48ff2dd6a6d4646-0">
            1995/96:AU7 Vissa regionalpolitiska frågor
          </note>
          <note xml:id="i-7d0fce0aa9ede297-0">
            1995/96:AU15 Lönebidragsmedel inom allmännyttiga organisationer
          </note>
          <note xml:id="i-e0cdc28fdbc9b0c8-0">
            9 § Kammaren åtskildes kl. 15.41.
          </note>
          <note xml:id="i-9d284c64a1854fba-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
