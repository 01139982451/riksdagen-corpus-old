<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--62</head>
          <docDate when="2010-02-18">2010-02-18</docDate>
        </div>
      </front>
      <body>
        <div>
          <note xml:id="i-012f69365e621dc3-0">
            ﻿
          </note>
          <note xml:id="i-d7cc1b1f4be6f11d-0">
            Riksdagens protokoll
          </note>
          <note xml:id="i-165c440c2790d210-0">
            2010/11:62
          </note>
          <note type="date" xml:id="i-be25b4ab5d3f43f3-0">
            Fredagen den 18 februari
          </note>
          <note xml:id="i-42955ae3861c97ae-0">
            Kl. 09:00 - 10:12
          </note>
          <note xml:id="i-794ca66cc4219488-0">
            1 § Anmälan om fördröjt svar på interpellation
          </note>
          <note xml:id="i-8d3c47aa5f1befba-0">
            Till riksdagen hade inkommit följande skrivelse:
          </note>
          <note xml:id="i-da6cd33a5a38e0c2-0">
            Interpellation 2010/11:184
          </note>
          <note xml:id="i-112e93f1fca01d9e-0">
            Interpellation 2010/11:184 Järnvägens kvalitet
          </note>
          <note xml:id="i-1ae3bf41ca534450-0">
            Interpellationen kommer att besvaras tisdagen den 15 mars 2011.
          </note>
          <note xml:id="i-16d6fa151bf9f0ad-0">
            Skälet till dröjsmålet är planerad utrikes resa.
          </note>
          <note xml:id="i-d47761897a03f864-0">
            Fredrik Ahlén
          </note>
          <note xml:id="i-e7feb0de519e06de-0">
            2 § Svar på interpellation 2010/11:186 om personlig assistans
          </note>
          <note type="speaker" xml:id="i-18fc73f390ca2f3c-0">
            Anf. 1 Statsrådet MARIA LARSSON (KD):
          </note>
          <note xml:id="i-c06c614f79f8ca87-0">
            Fru talman! Eva Olofsson har frågat mig om jag avser att vidta
            åtgärder för att skyndsamt åstadkomma förändringar i 9 a § lagen
            (1993:387) om stöd och service till vissa funktionshindrade, förkortad
            LSS.
          </note>
          <u who="nina_larsson_698017" prev="cont" xml:id="i-235633d6473cf63f-0">
            <seg xml:id="i-14a175ea54565291-0">
              Jag vill inleda med att säga att jag under min tid som ansvarigt
              statsråd för funktionshinderpolitiken noggrant har följt de frågeställningar
              som varit aktuella med anledning av tillämpningen av LSS när det
              gäller regler om personlig assistans och bland annat frågan om
              grundläggande behov. Detta gäller naturligtvis även frågan om
              utveckling av ny rättspraxis på området. Regeringen har också,
              för att säkrare kunna bedöma behovet av eventuella åtgärder på
              området, tagit ett antal initiativ. Det gäller bland annat uppdrag
              till myndigheter som ska redovisas till regeringen och vidare
              till riksdagen.
            </seg>
            <seg xml:id="i-84da5ec822b33176-0">
              Regeringen har i propositionen Personlig assistans och andra
              insatser åtgärder för ökad kvalitet och trygghet (2009/10:176)
              uppmärksammat frågan om beslut enligt 9 a § LSS. I propositionen
              anges att det är viktigt att det finns tydliga regler och riktlinjer
              för beslut om såväl grundläggande behov som andra personliga behov
              inom ramen för den personliga assistansen. I propositionen gör
              regeringen bedömningen att ett uppdrag ska ges till Försäkringskassan
              att följa dessa beslut.
            </seg>
            <seg xml:id="i-cfef04c48e60d539-0">
              Om Försäkringskassan finner att åtgärder behöver vidtas för att
              öka rättssäkerheten och enhetligheten i besluten ska förslag till
              sådana åtgärder lämnas. Uppdraget ska redovisas till Regeringskansliet,
              Socialdepartementet, senast den 30 juni 2011.
            </seg>
            <seg xml:id="i-e22c4cb21b8d8fd7-0">
              Ytterligare en åtgärd som har vidtagits med syfte att åstadkomma
              högre kvalitet i beslutsfattandet och säkerställa en mer rättssäker
              hantering av ansökningar om personlig assistans är ett uppdrag
              till Socialstyrelsen att i samarbete med Försäkringskassan utarbeta
              ett vetenskapligt instrument som kan användas när behov av personlig
              assistans ska bedömas. Uppdraget har delredovisats till Socialdepartementet
              i mars 2009 och ska slutredovisas senast den 30 augusti 2011.
            </seg>
            <seg xml:id="i-8920a1b681c9c30a-0">
              Socialutskottet har i betänkandet Personlig assistans och andra
              insatser åtgärder för ökad kvalitet och trygghet (2009/10:SoU21)
              anfört att utskottet välkomnar strävandena att åstadkomma ökad
              enhetlighet och tydlighet i bedömningar och beslut. Utskottet
              konstaterar att insatser som ges med stöd av LSS ska främja jämlikhet
              i levnadsvillkor och full delaktighet i samhällslivet samt att
              målet är att den enskilde får möjlighet att leva som andra. Sådan
              verksamhet ska vara grundad på respekt för den enskildes självbestämmanderätt
              och integritet. Utskottet anför vidare att det utgår från att
              regeringen noga följer utvecklingen. Resultatet av de båda uppdragen,
              som ska redovisas i mars respektive juni 2011, bör inte föregripas.
              Utskottet begär i form av ett tillkännagivande att regeringen,
              så fort underlag finns, återkommer till riksdagen med en redovisning
              och vid behov med förslag till åtgärder.
            </seg>
            <seg xml:id="i-a85d3f5d325164ec-0">
              Mitt svar till Eva Olofsson är att regeringen följer utvecklingen
              noggrant och redan har tagit initiativ för att få ett säkrare
              underlag för att bedöma om det behövs initiativ från regeringen
              när det gäller tillämpningen av bland annat 9 a § LSS. Enligt
              socialutskottets ställningstagande bör dock inte redovisningen
              av Försäkringskassans och Socialstyrelsens uppdrag föregripas.
              När myndigheterna har lämnat sina rapporter kommer regeringen
              att återkomma till riksdagen med en redovisning.
            </seg>
          </u>
          <note xml:id="i-d947fa480efc8f2c-0">
            Regeringen gav den 12 maj 2010 Försäkringskassan i uppdrag att
            följa upp sina lokala försäkringscenters beslut om personlig assistans
            enligt 9 a § lagen (1993:387) om stöd och service till vissa funktionshindrade.
            I uppdraget anges att Försäkringskassan till regeringen ska rapportera
            hur arbetet med enhetlighet i beslut som gäller såväl grundläggande
            behov som andra personliga behov avseende personlig assistans
            utvecklas.
          </note>
          <note xml:id="i-fda5ba07c10678df-0">
            I uppdraget föreskrivs vidare att det enligt regeringens mening
            också kan finnas skäl att noggrant följa de beslut som Försäkringskassan
            fattar om grundläggande behov inom personlig assistans, bland
            annat för att analysera dessa med avseende på säkerhet och enhetlighet
            mot bakgrund av de mål och den allmänna inriktning som föreskrivs
            i 5 och 6 §§ LSS.
          </note>
          <note type="speaker" xml:id="i-e52a4f43b12e3289-0">
            Anf. 2 EVA OLOFSSON (V):
          </note>
          <u who="eva_olofsson_993bb0" xml:id="i-ff31aea9d9dd1123-0">
            <seg xml:id="i-12d8b33c6d03fac6-0">
              Fru talman! Jag får börja med att tacka för svaret.
            </seg>
            <seg xml:id="i-0c1f62fe8929e2c3-0">
              En av vårt lands största jämlikhetsreformer var när lagen om
              stöd och service till vissa funktionshindrade, LSS, trädde i kraft
              1994 och samtidigt ett system för personlig assistans inrättades.
              För många människor med omfattande funktionsnedsättningar innebar
              rätten till personlig assistans att man kunde ta makten över sitt
              eget liv, slippa vara beroende av anhöriga och leva självständigt,
              till exempel bo i egen lägenhet i stället för på institution.
              För en del är den personliga assistansen förutsättningen för att
              kunna arbeta eller studera. Den ger möjlighet att själv bestämma
              över vardagen, utveckla sina intressen och leva som andra kort
              sagt: att göra det som många av oss tar för självklart.
            </seg>
            <seg xml:id="i-fdacc8bddec6708b-0">
              Det är just därför som Försäkringskassans hårdare bedömningar
              vid omprövning av den personliga assistansen skapat så mycket
              oro. Det handlar om människor som drabbats av personliga katastrofer
              när de har fått sin assistans kraftigt neddragen och hamnat under
              de grundläggande behovens 20 timmar för att få rätt till statlig
              assistans. Det handlar också om väldigt många som går omkring
              med en stor oro för hur livet kommer att te sig framöver, om de
              kommer att få leva ett liv med självbestämmande i fortsättningen
              eller inte.
            </seg>
            <seg xml:id="i-5c89aebf74d56280-0">
              Jag har mött denna oro ett flertal gånger. Jag har mött den både
              från enskilda personer som har assistans och från alla organisationer
              inom handikapprörelsen som organiserar människor med assistans.
              Jag utgår från att Maria Larsson som ansvarig minister också gjort
              detta.
            </seg>
            <seg xml:id="i-4aba81f92fb2ad7b-0">
              Den hårdare bedömningen från Försäkringskassan har inte börjat
              precis nu den kom redan 2007 men den har accelererat under 2009
              och 2010. Den nya linjen innebär att man när det gäller de grundläggande
              behoven det handlar om måltider, av- och påklädning, personlig
              hygien och kommunikation nu inte bara ska titta på om behoven
              finns utan också värdera om det finns tillräckligt integritetskänsliga
              behov med i det som människor behöver hjälp med.
            </seg>
            <seg xml:id="i-f4de2e49e06a06ef-0">
              Det tydligaste exempel som kommit upp, och det beror också på
              att det nu finns en regeringsrättsdom i frågan, handlar om måltider:
              Kan man föra maten till munnen hjälper det inte om man spiller
              en hel del när man gör det, inte kan skära eller skrapa ihop maten
              på tallriken eller inte kan laga eller bereda den. Detta bedöms
              inte ingå i det grundläggande när det gäller måltider så länge
              man kan föra gaffeln till munnen. Detta har lett till att flera
              personer som haft statlig personlig assistans i många år blivit
              av med den. Första halvåret 2010 var det 143 personer, vilket
              var nästan lika mycket som under hela 2009. Det har alltså skett
              i en ökande takt. I och med att det finns en regeringsrättsdom
              kan inte heller Försäkringskassan ändra sin praxis, oavsett hur
              mycket synpunkter man får från handikapprörelsen, utan då handlar
              det om lagstiftning.
            </seg>
            <seg xml:id="i-577c3f7e5585a651-0">
              Statsrådet hänvisar i svaret till två uppdrag som regeringen
              gett: ett till Försäkringskassan om att följa upp besluten om
              personlig assistans, som ska redovisas senast den 13 juni, och
              ett till Socialstyrelsen om bedömningsinstrument. Detta har blivit
              försenat av att handikapprörelsen var väldigt kritisk i det inledande
              skedet. Sedan har man dock blivit överens om en ändrad inriktning,
              och detta ska nu testas i pilotprojekt. Jag är också medveten
              om socialutskottets tillkännagivande. Det tror jag är det enda
              vi har gjort under förra mandatperioden.
            </seg>
            <seg xml:id="i-7afec1e6111cb8bb-0">
              Samtidigt finns det ett stort problem: Under tiden förlorar människor
              sin personliga assistans, och andra känner sig djupt oroliga inför
              Försäkringskassans kommande omprövningar. Jag vill fråga ministern:
              Vad vill ministern svara dem som drabbas just nu och fram till
              att någon förändring görs?
            </seg>
          </u>
          <note type="speaker" xml:id="i-20cc88ccee3e34a5-0">
            Anf. 3 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-0">
            <seg xml:id="i-c7cb5ea25cb74236-0">
              Fru talman! LSS är en fantastisk reform; jag håller verkligen
              med Eva Olofsson om detta. Den infördes av den tidigare borgerliga
              regeringen, och den innebar en stor frihet i människors liv. Det
              är en reform vi fortsatt måste värna och vårda. Om det förekommer
              fusk och överutnyttjande ska vi givetvis se till att det åberopas
              och att vi kommer till rätta med det. Att värna reformen för dessa
              människors självständighet är dock en viktig uppgift.
            </seg>
            <seg xml:id="i-cf72bc5f59025353-0">
              Det är också viktigt att komma ihåg att det när personlig assistans
              infördes inte var för att funktionshindrade i allmänhet skulle
              få hjälp med sina behov. Det skulle de nämligen redan få enligt
              socialtjänstlagen. LSS tillkom i stället för att personer med
              behov av mycket omfattande hjälp eller hjälp av mycket privat
              karaktär skulle ges ett avgörande inflytande över vem som skulle
              kunna utföra hjälpen. Det är viktigt att säga att socialtjänstlagen
              innebär ett stort ansvar att också stödja personer med funktionshinder.
            </seg>
            <seg xml:id="i-c37dbf6869605c43-0">
              Eva Olofsson hänvisar till domen från Högsta förvaltningsdomstolen,
              det som tidigare kallades Regeringsrätten. Denna dom kom i juni
              2009, och där skriver Högsta förvaltningsdomstolen att frågan
              i målet enbart gäller huruvida den aktuella personens hjälpbehov
              är sådant att personen är berättigad till insatsen personlig assistans
              enligt LSS eller om det ska tillgodoses med andra insatser.
            </seg>
            <seg xml:id="i-9d0a739aa8e24637-0">
              Det är det frågan gäller; det handlar inte om huruvida man ska
              få hjälp eller inte utan snarare om vilken av lagstiftningarna
              som ska tillämpas. Då handlar det om att personen i fråga klarar
              av att äta och dricka själv. Följande är från Regeringsrättens
              dom, alltså som de resonerar:
            </seg>
            <seg xml:id="i-46ad42d500267f81-0">
              Han kan även hälla upp dryck i glas och själv lägga upp mat på
              tallrik när den är serverad på bordet. Vad han behöver hjälp med
              är att tillreda och plocka fram och undan mat. Han behöver också
              hjälp med att dela mat som är seg eller där det krävs kniv och
              gaffel. Regeringsrätten finner att detta hjälpbehov inte är av
              det personliga och integritetskänsliga slag att det bör beaktas
              vid bedömningen av hans rätt till personlig assistans.
            </seg>
            <seg xml:id="i-71823c95b2e4c35a-0">
              Det personen i fråga behövde hjälp med, bedömde Regeringsrätten,
              var alltså inte av personligt och integritetskänsligt slag. Det
              innebär inte att man inte är berättigad till hjälp. Det är viktigt
              att säga. Hjälp kan tillgodoses bör tillgodoses med andra insatser.
              Detta handlar dock om vilken av lagarna som är rimlig att tillämpa
              just utifrån de olika perspektiven. Frågan handlar alltså inte
              enbart om vilken typ av hjälp som ska ges utan vilket lagrum som
              är tillämpligt, det vill säga om hjälpen ska ges med personlig
              assistans eller i annan form.
            </seg>
            <seg xml:id="i-4d2f42dd7171b156-0">
              Sedan är det så att de omprövningar Försäkringskassan gör är
              något den har haft i uppgift att göra mycket länge. Man ska göra
              tvåårsomprövningar av alla beslut, för situationen kan förändras
              för enskilda människor. De kan ha ett större eller ett mindre
              behov av insatser. Därför är det rimligt att tvåårsomprövningar
              görs kontinuerligt.
            </seg>
            <seg xml:id="i-725028b788de7f76-0">
              Detta har Försäkringskassan dess värre i liten utsträckning hunnit
              med tidigare. Man har blivit bättre på att hinna med tvåårsomprövningarna,
              och man har prioriterat dem högre. Det är någonting jag tycker
              är bra att man hinner och att man gör.
            </seg>
            <seg xml:id="i-b7c89bd130238922-0">
              Det kan i en del fall naturligtvis leda till att insatsernas
              omfattning förändras. Totalt är det 16 000 personer som kommer
              i fråga för personlig assistans i dagsläget, och det är inte alla
              som omprövas under ett år. Under 2010 var det 5 500 personer som
              fick sina LSS-insatser omprövade.
            </seg>
          </u>
          <note type="speaker" xml:id="i-5c6ddd58a6df1bf0-0">
            Anf. 4 EVA OLOFSSON (V):
          </note>
          <u who="eva_olofsson_993bb0" xml:id="i-ff31aea9d9dd1123-1">
            <seg xml:id="i-ea3d89defcc991be-0">
              Fru talman! Jag är medveten om att det inte handlar om att få
              personlig assistans på statlig nivå eller ingen hjälp alls, men
              faktum är att den personliga assistansen ger en annan möjlighet
              att mer planera sitt liv hur man själv vill. Man kan själv välja
              vem som ska hjälpa en och ha en mycket mer flexibel hjälp än vad
              det många gånger innebär om man hamnar i kommunens hemtjänst.
              Det innebär också ofta en mycket högre kontinuitet än vad det
              gör om man får hjälp enligt socialtjänstlagen.
            </seg>
            <seg xml:id="i-dce895d02b7922b8-0">
              Det är just att man har en mycket strängare bedömning av de grundläggande
              behoven som ifrågasätts, för det drabbar ett antal personer med
              omfattande behov ganska hårt. Jag tror nämligen att vi är överens
              om att LSS och personlig assistans är till för människor med omfattande
              funktionsnedsättningar. Det tror jag inte att någon vill ändra
              på.
            </seg>
            <seg xml:id="i-ac39ebaf386e43df-0">
              Om man har alla dessa grundläggande behov och inom ett område
              bedöms inte vara tillräckligt integritetskänslig och det är Försäkringskassan
              som bedömer detta; det är inte den enskilde personens egen upplevelse
              som är avgörande utan en bedömning utifrån domen och Försäkringskassans
              tjänstemän och riktlinjer kan man alltså ramla ur systemet helt
              och hållet.
            </seg>
            <seg xml:id="i-cdc2ef03fb6ca49e-0">
              Det gäller även om man kanske på andra områden har integritetskänsliga
              behov och även om man skulle behöva flexibiliteten, kontinuiteten
              och möjligheten att själv få välja vilken personlig assistent
              man har.
            </seg>
            <seg xml:id="i-4745a559b5a2cae8-0">
              Jag vill gärna ge några konkreta exempel, för detta händer också
              väldigt drastiskt. Ibland kan man få hela livet förändrat från
              den ena dagen till den andra, ibland inom en och en halv månad.
              Man får börja ifrågasätta allt: Kan jag bo i egen lägenhet längre?
              Kommer jag att klara mitt jobb som jag har haft förut? Kommer
              jag att kunna leva på det sätt som har varit viktigt för mig?
            </seg>
            <seg xml:id="i-2cb460fce52bb69f-0">
              Det är detta som skapar den enormt stora oron hos dem som går
              och väntar på omprövningar. Mina exempel har jag fått från Stil,
              Helsingforss Independent Living, som är ett brukarkooperativ.
              Jag är medveten om att vi inte ska tycka om de enskilda exemplen,
              men jag vill ändå ta dem för att visa hur det kan slå.
            </seg>
            <seg xml:id="i-8a2a45665c4b8928-0">
              NN är en person som har MS, är rullstolsburen och har svårt att
              röra sig inomhus. NN har haft assistans sedan 1998, de senaste
              fem åren 147 timmar i veckan. De grundläggande behoven räckte
              inte till 20 timmar eftersom NN kunde föra gaffeln till munnen,
              utan personen hamnade på 17 timmar. På en och en halv månad gick
              timmarna från 147 till 87 timmar. Det är väldigt drastiska förändringar
              människor råkar ut för.
            </seg>
            <seg xml:id="i-0045b92cab5884d1-0">
              En annan person med Aspergers syndrom och autism samt kraftig
              synnedsättning, hade haft personlig assistans 30 timmar i veckan
              de senaste tolv åren, fick från den dag beslutet kom pang tio
              timmar i veckan. Detta innebär mycket stora förändringar.
            </seg>
            <seg xml:id="i-6de0177d3dcedbdc-0">
              På bloggen fulldelaktighet.nu skriver Wenche Willumsen. Hon har
              arbetat i många år med funktionshinderfrågor i DHR och känt denna
              enormt stora oro inför sin omprövning. Hon fick beskedet att hon
              får behålla sin assistans. Hon skriver:
            </seg>
            <seg xml:id="i-f5b341d502cd8c51-0">
              Detta är inte som att ha vunnit högsta vinsten nej, det kan inte
              hjälpas att den oro som föregått det beslut jag fick häromdagen
              grumlar känslan inte lättnaden och glädjen. Vägen till nuvarande
              tillstånd var för gropig, stenarna för stora och för många för
              att känslan av lättnad och glädje ska vara helt okomplicerad.
              Min maktlöshet för krampaktig, upplevelsen av total förödmjukelse
              för stor och min möjlighet till kontroll i situationen alldeles
              för liten, särskilt sett med facit i hand. Tyck nu inte att jag
              är otacksam, gnällig aldrig nöjd för det är jag inte jag är nöjd
              och glad och lättad men samtidigt lite tilltufsad.
            </seg>
            <seg xml:id="i-bed836ccdc168ea2-0">
              Jag vill ändå ställa frågan till Maria Larsson: Ser du inte problemet
              med att man plötsligt går in och från myndigheter och en regeringsrättsdom
              ska bedöma vad som är integritetskänsligt för den enskilda personen?
            </seg>
          </u>
          <note type="speaker" xml:id="i-dc086db4bb0e2025-0">
            Anf. 5 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-1">
            <seg xml:id="i-b5ed591024b795a3-0">
              Fru talman! Det låter på Eva Olofssons inlägg som att Eva Olofsson
              inte tycker att omprövningar ska göras. Jag skulle gärna ha ett
              förtydligande från Eva Olofsson i denna fråga. Min mening är att
              omprövningarna måste göras.
            </seg>
            <seg xml:id="i-e6452057468474b6-0">
              Vi ska ha ett bra bedömningsinstrument. Det är därför det ska
              utarbetas i samarbete med handikapporganisationerna, så att alla
              tycker att det är ett bedömningsinstrument som känns okej att
              använda.
            </seg>
            <seg xml:id="i-8cfdee1eb1b3ec78-0">
              Någon form av omprövning måste göras kontinuerligt därför att
              behoven förändras; de kan både bli större och minska. Det är skälet
              till att besluten ibland blir annorlunda.
            </seg>
            <seg xml:id="i-942d02969c659e57-0">
              Vi ser att det är stora regionala skillnader. Vi tycker att vi
              vet för lite om de här frågorna. Det är precis därför vi har gett
              uppdraget till Försäkringskassan, vi vill inte bara ha statistiken.
              Vi ser att det är fler som får sin assistans indragen, och vi
              vill veta varför. Därför har vi gett uppdraget till Försäkringskassan
              att komma tillbaka till oss med en analys. Det är den vi nu väntar
              på, det var det uppdraget vi gav våren 2010. Men vi ska vara medvetna
              om att när assistansen inte finns tillgänglig betyder det inte
              att samhället tar bort sitt stöd till individen helt och hållet,
              utan stöd enligt socialtjänstlagen är tänkt att svara upp mot
              mycket av det som kan behövas.
            </seg>
            <seg xml:id="i-278c03cb4a3237a6-0">
              Eva Olofsson får gärna svara på frågan om hon vill utvidga insatserna
              inom ramen för LSS, om hon tycker att man ska lyfta mer från socialtjänstlagen.
            </seg>
            <seg xml:id="i-ca055f4056a324c5-0">
              Jag har stor förståelse för att människor kan tycka att det vore
              enklare att få allt via assistansen, men det är trots allt två
              olika lagrum. Avser Vänsterpartiet och Eva Olofsson att på något
              sätt förändra det? Det är inte min mening; jag tycker att vi har
              två väl fungerande lagsystem. Problemet är att individen ibland
              kan hamna i kläm, därför att man kanske inte får den erforderliga
              hjälpen från socialtjänsten.
            </seg>
            <seg xml:id="i-3011a62fb37d46f9-0">
              Det är därför som vi behöver den här analysen. Vi behöver titta
              vidare på frågan. Det är därför som vi kommer att återkomma när
              redovisningen är klar.
            </seg>
            <seg xml:id="i-6f4cd879f76ee19e-0">
              Låt mig nämna ett par granskningar som kommer att göras och som
              har bäring på den här frågan. Inspektionen för socialförsäkringen,
              ISF, kommer att titta på tvåårsomprövningarna av assistansersättningen
              och titta både på hur man prioriterar att göra det från Försäkringskassans
              sida och på kvaliteten i de genomförda tvåårsomprövningarna. Det
              tycker jag är bra. Det här kommer att redovisas fjärde kvartalet
              2011. Det ger oss en mer utvidgad kunskap förhoppningsvis.
            </seg>
            <seg xml:id="i-7124e486d2e88309-0">
              ISF kommer även att titta på handläggarstöd och styrning av assistansersättningen,
              och det utifrån perspektivet att det finns stora regionala skillnader.
              Det finns också skillnader när det gäller typ av assistansanordnare
              och könsskillnader. Det tyder på att det finns brister i handläggningen.
              Därför är den här granskningen, tycker jag, mycket intressant.
              Jag tror att vi kommer att få ny kunskap med hjälp av den. Här
              kommer vi att få en redovisning andra kvartalet 2012, så den ligger
              något senare i tid.
            </seg>
            <seg xml:id="i-05794bf53d48374c-0">
              Min förhoppning är att vi ska kunna bättra vårt kunskapsläge
              och se om det är handläggningen som brister, om det är Försäkringskassan
              som begår fel och om det kan föranleda att vi på något sätt behöver
              ändra regelverket.
            </seg>
            <seg xml:id="i-dd622ce4a6f41d9b-0">
              Låt oss återkomma till det när vi med hjälp av de redovisningar
              som är på gång ökat vår kunskapsmängd och fått synlighet i vad
              det är som brister i dag.
            </seg>
          </u>
          <note type="speaker" xml:id="i-ab96861536f19329-0">
            Anf. 6 EVA OLOFSSON (V):
          </note>
          <u who="eva_olofsson_993bb0" xml:id="i-ff31aea9d9dd1123-2">
            <seg xml:id="i-da283f28d5ff789b-0">
              Fru talman! Självklart måste man göra bedömningar, och man måste
              göra omprövningar. De kan leda till både ökad och minskad hjälp.
              Men vad jag och Vänsterpartiet vänder oss mot är konsekvenserna
              av regeringsrättsdomen och sättet att se på grundläggande behov,
              sättet att lyfta fram det man tycker är integritetskänsligt, plocka
              ur det och inte ha en helhetssyn, inte se människors egna bedömningar
              av integritetskänslighet, inte ha helhetssyn när det gäller möjligheten
              att leva ett självständigt liv om man har omfattande funktionsnedsättning.
            </seg>
            <seg xml:id="i-54aa6488cbbcf838-0">
              Det är en skillnad på personlig assistans och hjälp enligt SOL,
              fortfarande en ganska stor skillnad. Det är därför vi har personlig
              assistans och inte har lyft in människor med omfattande behov
              att omfattas av socialtjänstlagen helt och hållet.
            </seg>
            <seg xml:id="i-5d90e25f6945db12-0">
              Medan Maria Larsson väntar drabbas människor, och drabbas rejält,
              som jag tog några exempel på. Det finns en stor oro kring direktiven
              till LSS-utredningen om kostnadsdämpande åtgärder. Regeringen
              tog upp i sin proposition att möjligheter till kostnadsdämpning
              måste övervägas. För min och Vänsterpartiets del anser vi att
              man ska ha den hjälp man behöver. Det är inte där vi ska lägga
              ned några kostnadsdämpande åtgärder. Självklart ska vi komma åt
              fusk och annat, som det har visat sig förekommer. Självklart ska
              vi använda pengarna på bästa möjliga sätt.
            </seg>
            <seg xml:id="i-236cfe55e0fb53cd-0">
              Jag har några frågor till Maria Larsson: Är du inte på något
              sätt kritisk till den regeringsrättsdom som finns? Kommer du att
              lyssna lika mycket på handikapprörelsen som på Försäkringskassan?
              Skulle du vara villig att låta göra en ekonomisk helhetsbedömning
              av personlig assistans? Vi vet att den är kostnadseffektiv jämfört
              med hemtjänst. Den samhällsnyttiga bedömningen har inte gjorts
              av vad det innebär att människor får jobb som personliga assistenter,
              att det betalas in arbetsgivaravgifter och att människor kan jobba
              etcetera jämfört med en plats på gruppboende. Skulle vi kunna
              få se ett sådant uppdrag?
            </seg>
          </u>
          <note type="speaker" xml:id="i-36f0fac52da64b3b-0">
            Anf. 7 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-2">
            <seg xml:id="i-142f17c963386f21-0">
              Fru talman! För min del är kunskap alltid grunden för beslut.
              Vi befinner oss i ett läge där vi inte har den tillräckliga kunskapen
              för att fatta några beslut. Det var anledningen till uppdragen.
              Det var också vad riksdagen, där Eva Olofsson själv sitter, gav
              regeringen i uppdrag att göra. Låt oss återkomma när vi har den
              kunskapen, vi måste ha den först.
            </seg>
            <seg xml:id="i-fdc0246f95c83797-0">
              Jag har stor respekt för att det finns ett mellanrum där enskilda
              människor kan drabbas. Men grunden för politiska beslut är alltid
              att kunskapen måste finnas innan man fattar beslut.
            </seg>
            <seg xml:id="i-700a45c802ffc15c-0">
              LSS är en fantastisk reform. Men den är också, som Eva Olofsson
              var inne på, en reform som har haft en kostnadsutveckling som
              gör att det som från början kostade 4 miljarder i dag kostar mer
              än sjukförsäkringen. Det gör att vi måste titta på hur vi kan
              se till att värna reformen för framtiden. Den kostnadsutveckling
              som har varit har varit mycket dramatisk. Där finns det anledning,
              och jag känner att det finns en stor anledning, att verkligen
              värna den här reformen för framtiden. Då är det angeläget att
              titta på hur vi får den att bli väl fungerande så att de som behöver
              hjälpen kan få den, men också titta på hur vi kommer åt det som
              är fusk och överutnyttjande, som flera olika utredningar har pekat
              på förekommer. Det är angeläget, och där får vi återkomma.
            </seg>
            <seg xml:id="i-72269b0d55ae393d-0">
              Eva Olofsson säger att rättspraxis har lett till flera indragningar
              och att bedömningen är att det inte överensstämmer med lagens
              intentioner. I de utredningsuppdrag som vi gett tittar man just
              på detta. När det kunskapsunderlaget finns på bordet ska vi återkomma.
            </seg>
            <seg xml:id="i-170ffa7f389096fe-0">
              Jag skulle vilja sluta med att säga att LSS var en fantastisk
              reform, tillskapad av den borgerliga regeringen. Den ska vi fortsätta
              att värna därför att den har betytt otroligt mycket för människors
              självständighet och möjlighet att leva lika i samhället. Det är
              en unik reform i internationellt perspektiv. Det är en reform
              som vi ska vara stolta över därför att den kommer många människor
              till del.
            </seg>
          </u>
          <note xml:id="i-e35ca2db9c9b0ba0-0">
            Överläggningen var härmed avslutad.
          </note>
          <note xml:id="i-5e903460a5290c26-0">
            3 § Svar på interpellationerna 2010/11:190 och 194 om ökad barnfattigdom
            och ojämlikhet
          </note>
          <note type="speaker" xml:id="i-b1a158ea789cac43-0">
            Anf. 8 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-3">
            <seg xml:id="i-91685b720dfb34c2-0">
              Fru talman! Peter Persson har frågat mig vilka åtgärder jag inom
              mitt ansvarsområde avser att vidta som minskar barnfattigdomen,
              och Monica Green har frågat finansministern vad han avser att
              göra för att hindra att barnfattigdomen ökar och vad han avser
              att göra för att den gemensamma välfärden ska säkras i framtiden.
            </seg>
            <seg xml:id="i-c2deff93612cf1bf-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-d78d4ed0449ee652-0">
              Under den senaste tioårsperioden har inkomsterna ökat för samtliga
              hushåll, men inte lika mycket för exempelvis ensamståendehushåll
              med barn. Dessa hushåll har bara en förvärvsinkomst, och den disponibla
              inkomsten består till större del av familjestöd. Det är förklaringen
              till att den relativa fattigdomen bland barn ökat. Utvecklingen
              av den absoluta fattigdomen visar dock att andelen fattiga barn
              minskar sedan 1990-talets lågkonjunktur. Färre barnhushåll tar
              emot ekonomiskt bistånd, och fler uppger att de har en kontantmarginal.
            </seg>
            <seg xml:id="i-f9aaf61973c0677f-0">
              Lösningarna för att minska ekonomisk utsatthet återfinns inte
              enbart inom ett ansvarsområde, utan regeringens politik utgår
              från att de samlade insatserna inom flera olika politikområden
              bidrar till en förbättring av barnfamiljernas möjlighet till en
              god ekonomisk levnadsstandard. Den avgörande orsaken till ekonomisk
              utsatthet för barn är vanligtvis att föräldrarna saknar arbete
              eller utbildning. Detta är också en förklaring till att nästan
              vartannat barn med utländsk bakgrund är ekonomiskt utsatt. Regeringen
              satsar stort på att värna jobb och omställning och ge bättre förutsättningar
              för en varaktigt hög sysselsättning, vilket kommer barnfamiljerna
              till del.
            </seg>
            <seg xml:id="i-c8dfa64a8727e58e-0">
              Även för att trygga välfärden är ett ökat arbetskraftsutbud nödvändigt,
              och regeringen föreslår en rad insatser för att stärka de grupper
              som har en svag förankring på arbetsmarknaden. Ingen klyfta är
              så stor som den mellan dem som har arbete och dem som står utanför
              arbetsmarknaden. Den mest grundläggande rättvisefrågan är därför
              att ge fler möjlighet till jobb. En viktig åtgärd som regeringen
              vidtagit för att förstärka arbetslinjen är etableringsreformen
              för nyanlända invandrare som trädde i kraft den 1 december 2010.
              Med hjälp av denna reform kommer förhoppningsvis fler i arbete,
              och därmed kommer allt färre barn att leva i familjer som har
              svårt att få ekonomin att gå ihop.
            </seg>
            <seg xml:id="i-030d3e5db743a93d-0">
              Den ekonomiska familjepolitiken stärker barnfamiljerna ekonomiskt
              samt ger föräldrar möjlighet att kombinera familj och arbete.
              I syfte att förbättra situationen ytterligare har regeringen höjt
              flerbarnstilläggen samt planerar en höjning av det särskilda bidraget
              inom bostadsbidraget. Höjningen påverkar särskilt ensamståendehushåll
              med barn där nära hälften av alla hushåll har bostadsbidrag.
            </seg>
            <seg xml:id="i-ea187d1866841d7a-0">
              För de hushåll som har ekonomiska problem finns det ekonomiska
              biståndet som ett sista skyddsnät. Utöver försörjningsstödet kan
              ekonomiskt bistånd ges också för andra behov. Till exempel kan
              särskilda hänsyn tas till barns behov. Socialstyrelsen har fått
              i uppdrag att kartlägga kommunernas styrdokument beträffande beviljande
              av ekonomiskt bistånd samt att titta närmare på frågan om hur
              kommunernas riktlinjer för beviljande av ekonomiskt bistånd förhåller
              sig till Socialstyrelsens rekommendationer och hur skälig levnadsnivå
              tolkas.
            </seg>
            <seg xml:id="i-21dcba837d458439-0">
              Den generella välfärden i Sverige med gratis hälso- och sjukvård
              för blivande mödrar samt barn och ungdomar, subventionerad och
              högkvalitativ förskola och skola spelar en stor roll för att minska
              skillnaderna i uppväxtvillkor mellan barn som lever i hushåll
              med olika inkomstnivåer.
            </seg>
          </u>
          <note xml:id="i-1e18abe5b62c9efa-0">
            Då Monica Green, som framställt en av interpellationerna, anmält
            att hon var förhindrad att närvara vid sammanträdet medgav tredje
            vice talmannen att Sara Karlsson i stället fick delta i överläggningen.
          </note>
          <note type="speaker" xml:id="i-c579b0c5532f05b4-0">
            Anf. 9 PETER PERSSON (S):
          </note>
          <u who="peter_persson_b021b6" xml:id="i-f5cd747e8d5fd216-0">
            <seg xml:id="i-6d3f8f07cc33250e-0">
              Fru talman! Jag tackar Maria Larsson för svaret som jag tycker
              innehåller betydande begränsningar utifrån min frågeställning,
              nämligen om en ökande barnfattigdom i vårt land.
            </seg>
            <seg xml:id="i-f03c1fc6db8d6b2c-0">
              Jag tror att vårt land förändrades och att allt fler barn gavs
              bättre förutsättningar att leva ett jämlikare liv, inte bara på
              grund av att de vuxna fick arbete.
            </seg>
            <seg xml:id="i-938e142b43e725e0-0">
              Det handlade för det första om förhållanden på arbetsplatserna,
              om arbetslivets villkor, om jämlika villkor bland vuxna.
            </seg>
            <seg xml:id="i-b0d8763d91f970cf-0">
              Det handlade för det andra om en avancerad politik för att utjämna
              levnadsvillkor när man för stunden inte kunde arbeta, vid sjukdom
              av olika slag, vid arbetslöshet när den plågades fram, i livssituationer
              när man omöjligen kunde arbeta. De svenska socialförsäkringssystemen
              har varit avgörande och viktiga för att skapa ett större mått
              av jämlikhet.
            </seg>
            <seg xml:id="i-eb86a7b0507ed526-0">
              Det handlade för det tredje om att bygga ett gemensamt samhälle,
              ett samhälle som ger alla barn förutsättningar att både mötas
              och utvecklas i förskolan, att ge förutsättningar för olika resurser
              i skolan så att alla kan lyckas och att ge barnen möjlighet att
              komma igen.
            </seg>
            <seg xml:id="i-d3f8c04dae998ef9-0">
              De senaste dagarna har vi hört om hur situationen förändras för
              barn vid föräldrars psykiska sjukdom, för barn som inte är riktigt
              som alla andra barn en stund i livets ungdom och hur de förvägras
              insatser i skolan och ställs vid sidan. Ja, jag skulle kunna fortsätta
              uppräkningen om hur klyftor växer i dagens samhälle.
            </seg>
            <seg xml:id="i-fbf975374db831d9-0">
              Min fråga var ställd till socialförsäkringsministern, men jag
              har respekt för att den överläts. Den handlar om att barnen träffas
              direkt när man slår på föräldrarna. Och jag vill påstå att den
              nu sittande regeringens åtgärder, att försämra sjukförsäkringen
              och arbetslöshetsförsäkringen, och att de vägrar att göra någonting
              åt långtidsarbetslösheten slår stenhårt mot barnen. I kombination
              med neddragningar i det gemensamma blir träffsäkerheten ännu hårdare.
            </seg>
            <seg xml:id="i-c821f2b4ec046e22-0">
              När det blev bekant att jag ställt denna interpellation blev
              jag uppringd av en kvinna som verkar i Oscars församling här i
              Helsingfors. Vet du, sade hon till mig, jag är inte socialdemokrat,
              men jag är humanist. Och jag berörs så av att det sparas på barn
              medan vi som har det bra får det allt bättre. De barn som har
              föräldrar med besvärliga levnadsvillkor får vi i församlingen
              ta hand om när stadsdelen sviker.
            </seg>
            <seg xml:id="i-acc34f84c78d6572-0">
              Maria Larsson, tror du att ett barn påverkas när föräldern får
              försämrade villkor i sjukförsäkring och a-kassa?
            </seg>
          </u>
          <note type="speaker" xml:id="i-da2b0ddbb40e5c24-0">
            Anf. 10 SARA KARLSSON (S):
          </note>
          <u who="sara_karlsson_6c50ab" xml:id="i-5d31232b1123761f-0">
            <seg xml:id="i-b6ee1bf429e593c9-0">
              Fru talman! Jag vill börja med att tacka ministern för svaret,
              även om det inte är jag som har ställt interpellationen. Jag ersätter
              i dag Monica Green, som har fått förhinder.
            </seg>
            <seg xml:id="i-57c2e7ba4b99e641-0">
              I går hölls en särskild debatt här i kammaren om barnfattigdom.
              Den var så klart intressant, men det finns nog ändå saker kvar
              att klarlägga. Maria Larsson sade exempelvis i går att vi har
              samma mål. Det är inte sant. Det är klart att vi alla kan stå
              här i kammaren och säga att vi vill minska barnfattigdomen, men
              det betyder inte att vi har samma mål med vår politik.
            </seg>
            <seg xml:id="i-49fba0aad0af432d-0">
              Socialdemokraterna har som mål att skapa jämlikhet, i livschanser
              och i utfall. Den relativa fattigdomen är relevant för oss, för
              att vi inser att ojämlikhet skapar problem. Kristdemokraterna
              vill cementera ojämlikheten och i större utsträckning lägga ansvaret
              för människors sociala situation på välgörenhetsorganisationer.
              Det är stor skillnad mellan att vilja jämlikhet och att vilja
              klyftor som kompenseras med fattigstugor.
            </seg>
            <seg xml:id="i-282267221079c3ee-0">
              Centralt i debatten i går var jobben, eftersom arbetslöshet är
              den vanligaste orsaken till fattigdom. Där kan vi nog vara överens.
              Att ha ett arbete betyder i regel också att ha en lön som man
              kan försörja sig och sina barn på, än så länge. Men den här diskussionen
              handlar inte bara om jobbpolitik. Det är trots allt så att människor
              även i fortsättningen kommer att vara arbetslösa. Regeringen räknar
              med arbetslösheten kommer att vara nere i ungefär 6 procent år
              2014. 6 procent är väldigt många personer. Lägg också till dem
              som är sjuka och därför inte kan arbeta!
            </seg>
            <seg xml:id="i-b9c5a4b5eb4e8a1f-0">
              När räknar regeringen med att ha satt alla i arbete och gjort
              alla människor friska? Man kan anta att även regeringen inser
              att det nog inte är möjligt.
            </seg>
            <seg xml:id="i-48eaea9eaa5c166c-0">
              Arbetslöshet skapar klyftor mellan människor, både sociala och
              ekonomiska. Detsamma gäller för dem som är för sjuka för att arbeta.
              Man kan välja att stärka upp för dessa personer genom inkomstförsäkringar
              och välfärdspolitik. Men man kan också, som regeringen har gjort,
              välja att förstärka klyftorna genom sänkta ersättningar och ändrade
              skatter.
            </seg>
            <seg xml:id="i-3401978df5718417-0">
              När Maria Larsson skriver i sitt svar att den största klyftan
              är mellan dem som har ett arbete och dem som inte har det är det
              ett medvetet val från regeringen att det så ska förbli inte ens
              bara förbli, utan klyftan ska öka. Regeringen kallar det incitament
              eller ökade drivkrafter, för det låter trevligare, men vad de
              säger är att det ska vara större skillnader mellan dem som har
              ett arbete och dem som saknar ett arbete eller är sjuka. Så är
              det. Det är regeringens ambition. De kallar det för arbetslinjen.
              Maria Larsson och resten av regeringen hävdar att barnfattigdomen
              inte har med högerpolitiken att göra. Det är så klart inte sant.
              Det är bara att lyssna på vad de säger.
            </seg>
            <seg xml:id="i-7ef1cadb6ac107a4-0">
              Fru talman! Som socialdemokrat tycker jag att ett samhälle med
              stora klyftor är ett orättfärdigt samhälle. Det är inget annat
              än en skam att vi i ett så rikt land som Sverige har ökade klyftor
              och en ökande barnfattigdom. Men det är inte bara en moralisk
              fråga, det handlar också om vilka konsekvenser det skapar på längre
              sikt.
            </seg>
            <seg xml:id="i-64b40c0cbb8c49cc-0">
              Vi vet att barn som växer upp i fattigdom löper större risk att
              själva drabbas av fattigdom som vuxna, att komma ut i vuxenlivet
              med bristfällig utbildning och drabbas av arbetslöshet. De löper
              större risk för ohälsa och att hamna i missbruk och kriminalitet.
              Sociala problem skapas i en kombination av olika faktorer. Fattigdom
              är en av dem, kanske den viktigaste. För att en utveckling mot
              ökade sociala problem ska kunna förhindras krävs att regeringen
              ser och tar sitt ansvar. Är Maria Larsson beredd att göra det?
              Vad tänker regeringen i så fall göra?
            </seg>
          </u>
          <note type="speaker" xml:id="i-aaf04adb67af9b85-0">
            Anf. 11 MATS GERDAU (M):
          </note>
          <u who="mats_gerdau_320eeb" xml:id="i-cf52d6c6d86faade-0">
            <seg xml:id="i-32c9d95b33c892e3-0">
              Fru talman! Vi hade som sagt en ganska omfattande debatt om fattigdom
              i går. Sara Karlsson hade rätt i sin inledning; det var många
              svar som inte gavs av oppositionen, skulle jag vilja säga.
            </seg>
            <seg xml:id="i-62399f16d56fdf4d-0">
              Det är alldeles för många som är fattiga i Sverige i dag. Det
              är vi helt överens om. Utvecklingen går dock åt rätt håll. År
              2008 var färre fattiga än någonsin under socialdemokraternas styre
              enligt Rädda Barnens stora rapport. Så kom en stor internationell
              kris, och det är klart att vi inte var opåverkade av den. Frågan
              är om Socialdemokraterna över huvud taget såg denna kris.
            </seg>
            <seg xml:id="i-7efb7a7a6dfd5e0b-0">
              Från Moderaternas sida är vi oroade över den stora fattigdomen,
              i synnerhet bland barn. Vi har en mängd åtgärder för att motarbeta
              detta. Maria Larsson har presenterat ett antal av dem, och jag
              vill understryka höjda barnbidrag, höjda bostadsbidrag, som ger
              900 kronor i månaden till en flerbarnsfamilj, och jobbskatteavdragen
              som ger 1 500 kronor i månaden till ett vårdbiträde.
            </seg>
            <seg xml:id="i-14b8a8cb39e28196-0">
              De mer långsiktiga insatserna handlar framför allt om skolan.
              Det är där vi rustar eleverna med den kunskap och kompetens de
              behöver för att skaffa sig ett jobb som ju är grunden för att
              inte hamna i fattigdom.
            </seg>
            <seg xml:id="i-01bd7c027b7416e3-0">
              Peter Persson tog i sitt anförande upp hur viktigt det är med
              en bra skola. Men den skola som ni socialdemokrater lämnade efter
              er hade stora brister. Den utbildade inte till jobb; den ledde
              till utslagning. Det restaurerar vi nu. År 2011 är det största
              reformåret i svensk skola någonsin. Framför allt vill jag lyfta
              fram den nya gymnasieskolan som mycket bättre än den tidigare
              gymnasieskolan som Göran Persson och Ylva Johansson skapade kommer
              att ge människor förutsättningar och chanser att komma in på arbetsmarknaden.
              Vi anpassar utbildningen mycket mer till arbetsmarknadens behov.
            </seg>
            <seg xml:id="i-7b8e800d897747b8-0">
              Jobben är den viktigaste fattigdomsbekämparen för oss. Det är
              det absolut viktigaste för att människor inte ska riskera att
              hamna i fattigdom. I går kom Statistiska centralbyrån med de senaste
              siffrorna för arbetslösheten och jobben i Sverige. 136 000 fler
              jobbar i dag än för ett år sedan. Alla dessa människor vet vad
              det innebär att ha ett jobb kontra att inte ha det. Jobbpolitiken
              är central för att vi ska kunna bekämpa fattigdomen.
            </seg>
            <seg xml:id="i-106d3e215dcce77a-0">
              Peter Persson sade att långtidsarbetslösheten ökar och biter
              sig fast. SCB sade i går att det är 23 000 färre långtidsarbetslösa
              än för ett år sedan. Vadå biter sig fast? Det är nog en ganska
              framgångsrik politik som regeringen bedriver.
            </seg>
            <seg xml:id="i-daa5e9467bd36633-0">
              Klyftor kan vi tala mycket om. Vilken regering var det som sänkte
              skatten för miljardärer för att H&amp;M-chefen inte skulle flytta
              från Sverige? Vilken regering var det som sänkte skatten för utländska
              forskare så att det skulle vilja vara kvar i Sverige? Vilken regering
              var det som tog bort arvsskatten för miljonärer? Jo, det var den
              socialdemokratiska. Bidrog inte det till att öka klyftorna i samhället,
              det som ni säger er vara emot?
            </seg>
            <seg xml:id="i-baed41baac2a99a8-0">
              Det finns dock dem ni aldrig vill sänka skatten för. Det är de
              fattiga. Dem vill ni i stället höja skatten för. Kan inte ni försöka
              förklara hur höjd skatt leder till att de blir rikare? Höjd skatt
              är nämligen konsekvensen av er politik. Hur blir låginkomsttagarna,
              kassörskan och vårdbiträdet, rikare av att ni tar mer av deras
              pengar? Det skulle jag vilja ha svar på.
            </seg>
          </u>
          <note type="speaker" xml:id="i-df9520fefd0bdcb6-0">
            Anf. 12 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-2388448bdbdf48e3-0">
            <seg xml:id="i-f2095173401749ee-0">
              Fru talman! Fler blir rikare i Sverige i dag tack vare regeringens
              politik. Men det är också sant att det är fler som blir fattigare.
              Diskussionen om hur fattigdom ska mätas kommer med jämna mellanrum
              upp i såväl medierna som kammaren. Hånfulla kritiker till begreppet
              relativ fattigdom raljerar om att barnfattigdom är skillnaden
              mellan att ha och inte ha en egen Iphone.
            </seg>
            <seg xml:id="i-ed89e7ec9f0598af-0">
              Sådan är inte verkligheten. Eina som jobbar i Förstamajblommans
              kommitté i min hemstad Piteå berättar om en ansökning om ett par
              skridskor för att ett barn ska kunna vara med på skolidrotten.
              En annan berättelse handlar om en mamma som behöver en cykelvagn
              för att kunna förflytta sig och sina barn mellan hem, skola, förskola
              och butik. Det handlar helt enkelt om att få livet att gå ihop.
              Det är fattigdom i Sverige i dag.
            </seg>
            <seg xml:id="i-5a9376ad78f5cffb-0">
              I Europa används den relativa fattigdomen som ett begrepp och
              ett mätinstrument eftersom man vet att den har betydelse. Relativiteten
              har betydelse i människors vardag. Den påverkar människors hälsa
              och möjligheter.
            </seg>
            <seg xml:id="i-4dd2d80120e10434-0">
              De grupper som ökar mest bland dem som får försörjningsstöd är
              arbetslösa, deltidsarbetslösa och sjuka. Det är ingen tillfällighet,
              fru talman. Det är ett resultat av regeringens politik en politik
              som aktivt ser till att öka skillnaden mellan dem som har och
              dem som inte har. Det leder till att fler vuxna inte klarar av
              sin försörjning, vilket främst drabbar barnen.
            </seg>
            <seg xml:id="i-e7d16632dbcd9228-0">
              På vilket sätt leder de ökade skillnaderna till fler i arbete
              något som regeringens representanter så starkt säger sig vurma
              för? På vilket sätt leder sänkt a-kassa och sänkt sjukersättning
              till fler i arbete? I stället blir det färre föräldrar som klarar
              av sin egen försörjning, vilket drabbar barnen.
            </seg>
          </u>
          <note type="speaker" xml:id="i-cda57d24e9e845e6-0">
            Anf. 13 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-4">
            <seg xml:id="i-5317fe7e38445453-0">
              Fru talman! Peter Persson inledde med att säga att han tyckte
              att han hade fått ett begränsat svar i förhållande till sin fråga.
              Jag vill påminna Peter Persson om att hans fråga var: Avser statsrådet
              att inom sitt ansvarsområde vidta åtgärder som minskar barnfattigdomen?
              Peter Persson står sedan här och diskuterar sjukförsäkring, arbetsmiljöfrågor
              och allt möjligt. Man får nog bestämma sig, Peter Persson, om
              man ska hålla sig inom mitt ansvarsområde eller inte.
            </seg>
            <seg xml:id="i-f9dedea9e70fd351-0">
              Jag diskuterar gärna detta i ett vidare perspektiv. Ska vi komma
              åt barnfattigdomen måste vi göra insatser inom mer än socialtjänsten,
              och precis det gör regeringen.
            </seg>
            <seg xml:id="i-b14da6aeee96b706-0">
              Det var intressant att höra att socialdemokratiska företrädare
              inte längre stöder arbetslinjen. Sara Karlsson var i sitt inlägg
              tydlig med att arbetslinjen är passé och inte längre intressant.
            </seg>
            <seg xml:id="i-9dad2551c5b7e1ae-0">
              Det talas om skam med klyftor och skam att arbetslösheten växer.
              Men snälla ni, nu får ni väl ändå se sanningen i vitögat! Klyftorna
              växte under den långa socialdemokratiska regeringstiden. De har
              växt sedan början av 1990-talet. Kände ni skam då? Varför gjorde
              ni i så fall inget åt det?
            </seg>
            <seg xml:id="i-c6f2289027f98527-0">
              Vi står alla bakom det vackra talet om jämlikhet, men vi har
              olika lösningar. Det ni vill är att bestraffa dem som har lägst
              inkomst. Det gjorde ni under stor del av er regeringstid. Svenska
              låginkomsttagare var högst beskattade i hela världen under ert
              regeringsinnehav.
            </seg>
            <seg xml:id="i-560026b2a8237ad4-0">
              Några av våra insatser handlar om att ge människor hjälp vid
              sjukdom och att se till att långtidssjukskrivna får rehabilitering.
              Resultatet är att vi halverade antalet sjukfall och tiden på sjukskrivningarna
              mellan åren 2006 och 2010. Människor får hjälp att komma tillbaka.
              Det måste väl vara bra.
            </seg>
            <seg xml:id="i-bfe3e9f39646df2e-0">
              100 000 färre har sjukpension eller förtidspension eller sjuk-
              och aktivitetsersättning som det nu heter än när ni hade makten.
              De har fått en chans att komma tillbaka. Under er regeringstid
              förtidspensionerades 140 personer om dagen. Vi vill ge människor
              hjälp. Vi vill ge dem nya chanser.
            </seg>
            <seg xml:id="i-5a6e0e2570f907d0-0">
              Mats Gerdau nämnde siffran 136 000. Arbetslösheten minskar just
              nu mer i Sverige än i andra länder i Europa. För första gången
              sedan 1993 har vi lägre arbetslöshet än Danmark. Det gynnar barnen.
              Föräldrarna kommer i arbete och man får en helt annan ekonomi,
              vilket skapar möjligheter för barnen.
            </seg>
            <seg xml:id="i-cdbf712383d209c5-0">
              Med vår nya reform, etableringsreformen för nyanlända, hoppas
              vi att människor mycket snabbare ska komma in i arbete än att
              behöva vänta i sju år, som under er tid. Det finns ett stort förbättringsarbete
              att göra; vi har påbörjat det. Vi rustar psykiatrin för att föräldrarna
              ska kunna få hjälp. Vi rustar missbrukarvården för att föräldrar
              som har ett missbruk ska kunna få hjälp. Det gynnar barnen.
            </seg>
            <seg xml:id="i-1f7e053625cd90a2-0">
              Barnen är mitt huvudtema och mitt perspektiv. Jag tyckte att
              en del av inläggen svävade ut ganska långt bort från barnen.
            </seg>
            <seg xml:id="i-e3864bd9ae1b2062-0">
              Den här regeringen bekämpar fattigdom. Jag vill inte att det
              ska finnas fattiga barn i vårt land. Därför blev de 2 500 färre
              mellan åren 2006 och 2008.
            </seg>
          </u>
          <note type="speaker" xml:id="i-3ec0181740aaad4f-0">
            Anf. 14 PETER PERSSON (S):
          </note>
          <u who="peter_persson_b021b6" xml:id="i-d40547b7d22e8383-0" next="cont">
            <seg xml:id="i-6a81c40d94868194-0">
              Fru talman! Jag hoppas att Maria Larsson i sitt nästa inlägg
              svarar på min fråga: Tror du att ett barn påverkas av att föräldrarna
              får försämringar i sin sjukförsäkring eller arbetslöshetskassa?
              Det var min fråga. Den var ställd till socialförsäkringsministern
              och överlämnad till dig. Jag förväntar mig ett svar.
            </seg>
            <seg xml:id="i-371d1c1a54f7dfb9-0">
              Jag noterar att Mats Gerdau har anmält sig till debatten. Han
              är välkommen. Det känns som om han inte riktigt vet om han tillhör
              de gamla Moderaterna eller de nya Moderaterna. Han använder sig
              av det Lundgrenska syndromet: Varje samhällsproblem ska mötas
              med skattesänkning. Han tror att vi alla blir rikare om skatterna
              sänks; så är det inte.
            </seg>
            <seg xml:id="i-8525d0ea0680060e-0">
              Ingenting har gjort människor i vårt land så rika som när vi
              byggde ut det gemensamma. Gå till litteraturen. Läs Kjell Johanssons
              Huset vid Flon om hur dåtidens underklass här i Helsingfors på
              50-talet befriades och kom in i samhället. Skolan byggdes ut,
              fritidsgårdarna kom och biblioteket öppnade med sin lockelse och
              gav möjlighet åt de många. Böcker fanns inte i varje hem. Alla
              kunde inte ta hem kamrater i den trångbodda staden. Jag skulle
              kunna fortsätta att räkna upp alla de friheter vi har skapat gemensamt.
              Dem håller ni nu på att begränsa eftersom er politik är inriktad
              på skattesänkningar. Genom era åtgärder mot vuxna åtgärder som
              drabbar barnen har ni skapat ett samhälle som klyvs.
            </seg>
            <seg xml:id="i-89b80975cf0fb9a9-0">
              I denna stad höll Olof Palme 1978 ett tal som hade det bärande
              temat: Det får inte finnas vi och de, bara vi. Så ser socialdemokratin
              fortfarande på den politiska uppgiften. Vi ska ha ett samhälle
              som ger människor möjlighet att mötas och inkluderas. De ska inte
              skiljas åt som i det samhälle ni har skapat.
            </seg>
            <seg xml:id="i-d5929edd3cdad806-0">
              Ni talar om de lyckade resultaten på arbetsmarknadens område.
              Det är självklart att med fler boende i landet växer antalet arbetstillfällen.
              Det lär sig barnen redan på lågstadiet. Samtidigt ökar arbetslösheten
              dramatiskt, framför allt långtidsarbetslösheten. Vi har i dag
              120 600 långtidsarbetslösa; det är 33 procent av de arbetslösa
              som förvägras åtgärder och möjligheter. Nära 50 000 finns i fas
              3. De jobbar gratis och arbetsgivaren får ett anordningsbidrag.
            </seg>
            <seg xml:id="i-318b2efae9f0787f-0">
              Vi försökte få några i min hemstad att ställa upp och berätta
              om sina förhållanden. Jag ringde till tio personer. Ingen vågade
              och ingen orkade tala om sin utsatthet. Denna plåga går direkt
              in i den utsattes barn. Denna plåga har den borgerliga regeringen
              skapat. Den är ej kommen av vinter och vind.
            </seg>
          </u>
          <note xml:id="i-1386e01b45b473e2-0">
            Anf. 15 TREDJE VICE TALMANNEN:
          </note>
          <u who="peter_persson_b021b6" prev="cont" xml:id="i-d1e59a044a72049a-0">
            <seg xml:id="i-5d6ddfa547627239-0">
              Jag vill påminna om att debatten handlar om barnfattigdom.
            </seg>
          </u>
          <note type="speaker" xml:id="i-afda95d43d237661-0">
            Anf. 16 SARA KARLSSON (S):
          </note>
          <u who="sara_karlsson_6c50ab" xml:id="i-5d31232b1123761f-1">
            <seg xml:id="i-b62aece13b5ab910-0">
              Fru talman! Mats Gerdau talar på samma tema som regeringen har
              gjort under flera år, nämligen att Socialdemokraterna inte skulle
              ha förstått att vi hade en ekonomisk kris. Självklart har vi förstått
              det, och självklart förstår vi att Sverige inte kan vara opåverkat
              av krisen. Men människor hade inte behövt bli dubbelt bestraffade
              med både arbetslöshet och fattigdom.
            </seg>
            <seg xml:id="i-08a6dc0c095e66dd-0">
              Det är tråkigt att Maria Larsson och Mats Gerdau väljer att fortsätta
              att ducka för det faktum att regeringen medvetet ökar klyftorna.
              När man försämrar för sjuka och arbetslösa drabbar det också deras
              barn. Regeringen kallar det arbetslinje och ökade drivkrafter.
              Den ökade barnfattigdomen är antagligen inte målet med politiken,
              men det är likväl en följd. Det handlar om människosyn. När jag
              kritiserar arbetslinjen handlar det inte om att jag inte tycker
              att människor ska arbeta, men vi inser att arbetslöshet är ett
              samhällsproblem och inte något som individen ska bestraffas för.
              Det är skillnaden mellan er och vår arbetslinje.
            </seg>
            <seg xml:id="i-9b72e71b7f8942a3-0">
              Jag tror att en av de viktigaste egenskaper man kan ha som politiker
              är förmågan till självkritik och självrannsakan. Jag vet inte
              om ni har missat det, men Socialdemokraterna har under de senaste
              åren bedrivit en ganska omfattande självkritik och självrannsakan.
              Det vore klädsamt om regeringen ibland också kunde uppvisa en
              viss självkritik.
            </seg>
            <seg xml:id="i-996605f9628036ab-0">
              En annan del av interpellationen och ministerns svar handlar
              om den generella välfärden. Den har visat sig oslagbar som modell.
              Att betala gemensamt för skola, sjukvård, omsorg och olika inkomstförsäkringar
              är effektivt. Det är också ett system som omfördelar. Det jämnar
              ut skillnader i livschanser och möjligheter, och det sprider risker.
              Tack vare den generella välfärdspolitiken har Sverige blivit framgångsrikt.
            </seg>
            <seg xml:id="i-c43007090806e672-0">
              Jag menar inte att allt var perfekt. Det fanns och finns mycket
              att utveckla och förbättra. Men att vilja montera ned modellen
              är ren idioti. Varför förstöra den? Det finns så klart ideologiska
              skäl. Jag vet att högern nu för tiden säger sig omfamna det socialdemokratiska
              samhällsbygget, men mer intressant är vad de faktiskt gör. Regeringen
              säger gärna att man har höga ambitioner för välfärden och vill
              värna den. Jag uppfattar det som att man åtminstone vill upprätthålla
              den generella välfärd vi har i dag. Den betalas genom skatter;
              det är grundläggande. Samtidigt har skatterna sänkts, och regeringen
              vill fortsätta att sänka skatterna. Då undrar åtminstone jag hur
              det går ihop.
            </seg>
            <seg xml:id="i-6e1801b7faf253cc-0">
              Man behöver kanske inte vara ett ekonomiskt snille för att räkna
              ut att krympande resurser resulterar i krympt välfärd. Maria Larsson
              får gärna utveckla hur det går ihop. Jag vill då inte höra en
              utläggning om att regeringens fantastiska jobbpolitik ska lösa
              det. Den är inte så himla lyckad, har det visat sig.
            </seg>
            <seg xml:id="i-c987f2535aca8cf8-0">
              Om Maria Larsson inte kan förklara hur det går ihop med minskade
              skatteintäkter och en förbättrad välfärd får hon gärna berätta
              hur regeringen ska lösa detta. Ska det lösas med nedskärningar
              i välfärden eller med ökade egenavgifter? Oavsett vilken väg regeringen
              väljer kommer det att drabba just de barn vi pratar om här i dag.
            </seg>
          </u>
          <note type="speaker" xml:id="i-4b932238e819bd26-0">
            Anf. 17 MATS GERDAU (M):
          </note>
          <u who="mats_gerdau_320eeb" xml:id="i-cf52d6c6d86faade-1">
            <seg xml:id="i-db42985f0e96ab7f-0">
              Fru talman! Hannah Bergstedt tog upp frågan om relativ kontra
              absolut fattigdom. Vi tycker naturligtvis att båda begreppen är
              viktiga. Det har vi fört in i Europas stora strategi mot fattigdom.
              Frågan är om Socialdemokraterna tycker att båda begreppen är viktiga
              att diskutera. Den relativa avgör klyftorna, medan den absoluta
              avgör om man har mat på bordet eller inte.
            </seg>
            <seg xml:id="i-b8de4202a662f7b9-0">
              Att bara stirra sig blind på relativ fattigdom skulle innebära
              att om alla är lika fattiga är alla rika i den terminologin, och
              det är inte någonting som vi står för i alla fall.
            </seg>
            <seg xml:id="i-713ec5cf63b8783a-0">
              Sara Karlsson sade i sitt första inlägg att om man har en lön
              klarar man sig ekonomiskt. Det är inte riktigt sant. Rädda Barnen
              konstaterar i sin stora fattigdomsrapport att det är 220 000 barn
              som lever i familjer med ekonomisk utsatthet. Många av dessa barn
              har arbetande föräldrar som inte klarar sig trots att de har en
              lön. Ser ni det som ett problem att skatten är så hög att de tvingas
              till socialbyrån? Vi ser det som ett stort problem.
            </seg>
            <seg xml:id="i-9db26e8df3093aa6-0">
              Vi har sänkt skatten för vårdbiträden och kassörskor med 1 500
              kronor i månaden. Det är klart att de får mycket större marginaler
              att klara sig. De klarar en extra utgift. Ni har varit emot varenda
              en av dessa skattesänkningar för låginkomsttagarna.
            </seg>
            <seg xml:id="i-9e0e6c9004f436a8-0">
              Sara Karlsson frågade också om vi har missat att Socialdemokraterna
              har ägnat sig åt självkritik. Ja, vi har faktiskt missat det helt
              och hållet. Var syns den? Det är samma gamla socialdemokratiska
              politik hela tiden: höjda bidrag, höjda bidrag, höjda bidrag,
              höjd skatt, höjd skatt, höjd skatt.
            </seg>
            <seg xml:id="i-5f6120564eb331fd-0">
              Vi har däremot ändrat vår politik. Vi sänker skatten för fattigt
              folk. Det är en skillnad.
            </seg>
          </u>
          <note type="speaker" xml:id="i-48e296c933f1cc54-0">
            Anf. 18 HANNAH BERGSTEDT (S):
          </note>
          <u who="hannah_bergstedt_528eb8" xml:id="i-2388448bdbdf48e3-1">
            <seg xml:id="i-368a43841944d729-0">
              Fru talman! Fattigdom och fler människor i försörjningsstöd leder
              inte till fler i arbete, även om arbete är en väg ur fattigdom.
              Snarare riskerar fattigdom att äta sig fast. I dag talar vi ibland
              om ärvd fattigdom som om det vore någonting nytt, ett nytt begrepp.
              Men vi vet sedan länge att den som lever i en fattig familj, den
              som växer upp i en fattig familj, har, precis som Sara Karlsson
              tidigare poängterade, sämre förutsättningar i livet än andra.
            </seg>
            <seg xml:id="i-adf9bf5afc998703-0">
              Ett konkret exempel på någonting som regeringen skulle kunna
              göra för att minska risken för ärvd fattigdom är att se på de
              överskuldsattas situation. Det har lagts fram en proposition som
              handlar om vägen tillbaka från överskuldsättning. Det hade varit
              trevligt om regeringen i denna proposition hade framfört att den
              vill titta på just barns situation. Det finns nämligen ingenting
              om dessa barn i denna proposition. Det är dessa barn som under
              sitt fortsatta liv i stor utsträckning riskerar att bli fast i
              fattigdom. Det hade varit klädsamt om regeringen hade lagt fram
              förslag som handlar om situationen för barn i överskuldsatta familjer.
              Regeringen kunde exempelvis se över förbehållsbeloppet.
            </seg>
          </u>
          <note type="speaker" xml:id="i-ae36550182ea18f1-0">
            Anf. 19 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-5">
            <seg xml:id="i-a6608b39646871df-0">
              Fru talman! Jag tycker att Peter Persson låter lite grann som
              en politiker på 50-talet, och jag tycker inte att Socialdemokraterna
              verkar vara beredda att ta ansvar för sin historia. Ni har inte
              gett några svar på varför arbetslösheten var så mycket högre under
              er regeringstid, även under brinnande högkonjunktur. Ni har inte
              gett några svar. I dag, i spåren efter en lågkonjunktur, är det
              fler som har arbete i Sverige än det var när vi övertog makten
              2006. Ni har inte gett några svar på varför så många fick vara
              sjukskrivna utan att stöd och rehabilitering sattes in. Ni har
              inte gett någon förklaring till att socialbidragen var dubbelt
              så många under 1996, i spåren av den kris som då hade varit, jämfört
              med i dag.
            </seg>
            <seg xml:id="i-673018448da82f4b-0">
              Vi har en idé om att utbildning måste löna sig, om att arbete
              måste löna sig och om att företagande måste löna sig. Får man
              ingenting för en ansträngning låter man bli att göra den. Det
              skapar inte ett bättre samhälle. Det skapar ett fattigare samhälle.
              Här tror jag skillnaden ligger mellan er politik och vår. Arbete
              skapar också det som genererar resurser till välfärden. Det är
              därför som det är så centralt att fler människor i vårt land har
              ett arbete. Bara så kan vi långsiktigt säkra välfärden, den som
              vi värnar i form av sjukvård, skola, äldreomsorg och så vidare.
            </seg>
            <seg xml:id="i-2b32146327d3d98b-0">
              Jag tackar för debatten. Jag kommer att fortsätta arbeta med
              frågan. Jag fick inte precis några svar av er. Men mitt fokus
              är framför allt på de 2,4 procent av alla barn det är 54 000 barn
              som lever i en långvarigt ekonomiskt utsatt situation. Jag vill
              göra allt jag kan för att bidra till att deras föräldrar ska komma
              i arbete, att dessa barn ska få en bra utbildning och att deras
              föräldrar ska kunna få vård, både psykvård och missbrukarvård,
              om så behövs därför att det är den komplexa situation som många
              av dessa barn lever i. Att korta vägarna till arbetsmarknaden
              är det allra viktigaste för att också bekämpa fattigdomen.
            </seg>
          </u>
          <note type="speaker" xml:id="i-9942ae74a5a7de00-0">
            Anf. 20 PETER PERSSON (S):
          </note>
          <u who="peter_persson_b021b6" xml:id="i-f5cd747e8d5fd216-1">
            <seg xml:id="i-817b8a6886faffbb-0">
              Fru talman! Så lätt kommer du inte undan, Maria Larsson. Du har
              nu möjlighet att svara på frågor, framför allt kring framtiden.
              Jag tror inte att barnen får en bättre situation om vi ägnar oss
              åt statistik från 50-talet och framåt. Låt oss tala om framtiden.
            </seg>
            <seg xml:id="i-dd58799ee639c72a-0">
              Med den socialdemokratiska politiken vill vi anvisa mer resurser
              till jobb och framför allt bryta långtidsarbetslösheten. Det hjälper
              barnen när deras föräldrar får möjlighet att komma in.
            </seg>
            <seg xml:id="i-7ce49446692cf96b-0">
              Vi vill ha en välfärdspolitik som bygger på mer resurser till
              det gemensamma och att stoppa inledningen av en process där barn
              behandlas olika. Det handlar om det orättfärdiga i att ni släpper
              fram försäkringssystem som ger barn till bättre bemedlade rätten
              att köpa sig en bättre vård före andra, exempelvis på Barnsjukhuset
              Martina. Det är orättfärdigt.
            </seg>
            <seg xml:id="i-f19f19b15c99af4f-0">
              Det andra fundamentet i välfärden är socialförsäkringssystemen,
              att ta människor ur den fattigdom de tvingas till när de inte
              kan arbeta eller när de plågas av arbetslösheten som slår så oerhört
              hårt på barnen.
            </seg>
            <seg xml:id="i-52e25c6a5759abb1-0">
              Vi socialdemokrater står för ett starkt samhälle. Vi gör det
              därför att människorna slipper vara svaga i ett sådant samhälle.
              Det ger alla barn möjligheter att mäta sig med varandra som jämlikar.
              Det ger en bättre framtidstro och livsluft för hela vårt samhälle.
            </seg>
          </u>
          <note type="speaker" xml:id="i-e102e8296d7251b0-0">
            Anf. 21 SARA KARLSSON (S):
          </note>
          <u who="sara_karlsson_6c50ab" xml:id="i-5d31232b1123761f-2">
            <seg xml:id="i-d15575f18e1dcab4-0">
              Fru talman! Jag vill ägna de sista minuterna åt att prata om
              vad Socialdemokraterna vill göra.
            </seg>
            <seg xml:id="i-b691e3dfe615ad69-0">
              Vi vill såklart få fler i arbete. Det vill vi göra bland annat
              genom att göra investeringar i exempelvis järnvägar och bostäder
              som ger fler jobb. Vi vill anställa fler i välfärden. Det ska
              vi inte glömma. Vi vill satsa på utbildning för att komma bort
              från den matchningsproblematik som vi ser komma. Människor ska
              rustas för att kunna ta de arbeten som växer fram och inte brytas
              ned i fas 3. Vi vill ge människor rätten att arbeta heltid och
              förutsättningar för en god löneutveckling, vilket Mats Gerdau
              också var inne på. Det ska finnas förutsättningar på arbetsmarknaden
              för en god löneutveckling. Det gynnas inte av regeringen.
            </seg>
            <seg xml:id="i-9174dd934524f10a-0">
              Vi vill också att de personer som är arbetslösa och sjuka ska
              ha ett ordentligt ekonomiskt skydd. Det är inte samma sak som
              att vi inte vill att de ska arbeta. Det är för att vi inser att
              det finns situationer i livet då man är sjuk eller då det saknas
              arbeten.
            </seg>
            <seg xml:id="i-42984c603cee566d-0">
              Vi delar inte regeringens uppfattning om att hungriga vargar
              jagar bäst. Vi vet också att ökad fattigdom inte löser några problem
              utan skapar problem. Vi ska inte glömma att ekonomisk trygghet
              vid arbetslöshet och sjukdom är enormt viktig för att förhindra
              lönedumpning.
            </seg>
            <seg xml:id="i-91c3f2a886a167af-0">
              Självfallet slår vi också vakt om den generella välfärden. Den
              ger rätten till likvärdig utbildning, sjukvård och omsorg av hög
              kvalitet. Den ger trygghet. Den omfördelar och ökar jämlikheten.
              Vi vill utveckla, och inte rasera den. Att ta ansvar för barnen
              är att motverka fattigdom och se till att alla barn ges en bra
              start med goda förutsättningar att utvecklas som fria, självständiga
              och trygga individer. Det gör vi bäst gemensamt.
            </seg>
            <seg xml:id="i-192159b1e0d91806-0">
              Regeringen har misslyckats. Den har inte ens försökt. Den har
              tvärtom medvetet börjat öka fattigdomen och därmed svikit barnen.
            </seg>
          </u>
          <note type="speaker" xml:id="i-668ff47f9951d5c9-0">
            Anf. 22 Statsrådet MARIA LARSSON (KD):
          </note>
          <u who="nina_larsson_698017" xml:id="i-f55c661650375a92-6">
            <seg xml:id="i-8d56357c7862cc0d-0">
              Fru talman! Låt oss då slå fast några saker: Alla inkomsttyper
              i Sverige har fått det bättre. Alla har fått det bättre. Det är
              sanningen. Sanningen är också att Sverige är det land som har
              minst inkomstspridning i OECD:s mätningar. Tillsammans med ett
              annat land är det vi som har den minsta inkomstspridningen. I
              debatten här kan man förledas att tro någonting annat.
            </seg>
            <seg xml:id="i-b99ae291494d016c-0">
              Peter Persson tar upp sjukvården i sitt sista inlägg. Låt mig
              säga att det under den socialdemokratiska regeringstiden var 280
              000 personer som köpte sig en privat sjukförsäkring eftersom de
              var rädda att inte få tillgång till den vård de behövde i tid.
            </seg>
            <seg xml:id="i-374fc017260d6a90-0">
              Vår målsättning har varit att minska köerna. Och det har vi gjort.
              Vi har halverat köerna till vården. Vi är övertygade om att det
              bara är med en god tillgänglighet till vården som människor känner
              sig trygga med att få vård i tid och alltså kan avstå från en
              privat sjukförsäkring.
            </seg>
            <seg xml:id="i-93a329d614933dd3-0">
              Ni ser inte, och ni vill inte se, att er politik med höjda skatter
              för låginkomsttagare och medelinkomsttagare och er planering av
              vad som ska ske inte stämmer överens med den verklighet som har
              blivit. Ni ledde Sverige in på en väg där vi fick hög arbetslöshet
              och många människor i sjukskrivning. Vi har vänt på det. Utvecklingen
              går åt rätt håll. Jag är ledsen att ni inte kan bejaka det.
            </seg>
            <seg xml:id="i-f4a19c6c8f8fe409-0">
              Det är så här kampen mot fattigdomen måste föras. Människor i
              arbete ger färre fattiga barn. Detta behöver vi komplettera med
              olika typer av andra insatser. Men det är grunden som finns där,
              och det är vad många barn önskar: att deras föräldrar ska få ett
              jobb.
            </seg>
          </u>
          <note xml:id="i-e35ca2db9c9b0ba0-1">
            Överläggningen var härmed avslutad.
          </note>
          <note xml:id="i-c0e01bf85e897085-0">
            4 § Hänvisning av ärenden till utskott
          </note>
          <note xml:id="i-eb05e0b68cfe1ba1-0">
            Föredrogs och hänvisades
          </note>
          <note xml:id="i-2fbed16d9e81e28d-0">
            5 § Bordläggning
          </note>
          <note xml:id="i-d1d3a40392b0d9b7-0">
            Anmäldes och bordlades
          </note>
          <note xml:id="i-ef6cd0cf599019da-0">
            6 § Anmälan om interpellationer
          </note>
          <note xml:id="i-d00ecdac94373fb8-0">
            Anmäldes att följande interpellationer framställts
          </note>
          <note xml:id="i-4a6edd741c1fd42a-0">
            den 17 februari
          </note>
          <note xml:id="i-adebc44a6338cc38-0">
            Margareta Sandstedt
          </note>
          <note xml:id="i-5edc42c0e200021c-0">
            Annika Lillemets
          </note>
          <note xml:id="i-c61a0751c90126aa-0">
            den 18 februari
          </note>
          <note xml:id="i-fadf2aed1634741e-0">
            Josefin Brink
          </note>
          <note xml:id="i-f955019adf71c0fd-0">
            Amineh Kakabaveh
          </note>
          <note xml:id="i-0f65a234786e6a59-0">
            Interpellationerna redovisas i bilaga som fogats till riksdagens
            snabbprotokoll tisdagen den 1 mars.
          </note>
          <note xml:id="i-901c000324c38ac9-0">
            7 § Anmälan om frågor för skriftliga svar
          </note>
          <note xml:id="i-67498f7d0eebc981-0">
            Anmäldes att följande frågor för skriftliga svar framställts
          </note>
          <note xml:id="i-4a6edd741c1fd42a-1">
            den 17 februari
          </note>
          <note xml:id="i-91a9b2ec11079053-0">
            Berit Högman
          </note>
          <note xml:id="i-0b708b1444ca5a2f-0">
            Sara Karlsson
          </note>
          <note xml:id="i-56b57af8d7e6765e-0">
            Marie Nordén
          </note>
          <note xml:id="i-a1dee09acbe128c8-0">
            Maryam Yazdanfar
          </note>
          <note xml:id="i-c61a0751c90126aa-1">
            den 18 februari
          </note>
          <note xml:id="i-994e83fae14b19e8-0">
            Gunilla Carlsson
          </note>
          <note xml:id="i-d0ced9df2835ac24-0">
            Wiwi-Anne Johansson
          </note>
          <note xml:id="i-24aeab92252a369a-0">
            Frågorna redovisas i bilaga som fogats till riksdagens snabbprotokoll
            tisdagen den 1 mars.
          </note>
          <note xml:id="i-c484e78eb6f34ab9-0">
            8 § Kammaren åtskildes kl. 10.12.
          </note>
          <note xml:id="i-aff2614cf7992687-0">
            Förhandlingarna leddes av tredje vice talmannen.
          </note>
          <note xml:id="i-97c3f97e89cf11a4-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
