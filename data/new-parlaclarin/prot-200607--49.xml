<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--49</head>
          <docDate when="2006-01-01">2006-01-01</docDate>
        </div>
      </front>
      <body>
        <div>
          <note xml:id="i-4c4f97c6c89101a1-0">
            ﻿
          </note>
          <note xml:id="i-518ef80015bdd701-0">
            Riksdagens protokoll
          </note>
          <note xml:id="i-fc289ca146daa03a-0">
            2006/07:49
          </note>
          <note xml:id="i-5dc3dbd660ca85c9-0">
            Onsdagen den 17 januari
          </note>
          <note xml:id="i-374225dad331ff01-0">
            Kl. 09:00 - 12:47
          </note>
          <note xml:id="i-b6e4368398d23695-0">
            1 § Partiledardebatt
          </note>
          <note type="speaker" xml:id="i-e9233358e0e91420-0">
            Anf. 1 Statsminister FREDRIK REINFELDT (m):
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-0">
            <seg xml:id="i-2aa0b214c9e4f2ee-0">
              Herr talman! Ärade ledamöter! I dag för precis fyra månader sedan
              röstade svenska folket fram en alliansregering. För väldigt många
              gav det hopp om förändring, en känsla som av en del har beskrivits
              som att andas ny frisk luft.
            </seg>
            <seg xml:id="i-4d2bcc9f04ded562-0">
              Det är en känsla som stannar kvar hos väldigt många. Det är ett
              skifte som väcker förhoppningar. Det är ett skifte som leder till
              att människor ser annorlunda på sin tillvaro. För väldigt många
              har det varit positivt. För en del andra är det naturligtvis mer
              hotande, nervöst avvaktande. Men det var ett viktigt beslut som
              svenska folket fattade för fyra månader sedan.
            </seg>
            <seg xml:id="i-9876edf6dd7e4770-0">
              Sedan har vi haft en höst med diskussion om vad detta valresultat
              leder till. Det är en diskussion mellan politiska företrädare
              i en miljö där väldigt mycket av detta ännu inte har kommit in
              i människors vardag. Människor ska försöka att förhålla sig till
              någonting som ännu inte syns vid köksbordet. Det är naturligtvis
              svårt att veta: Vad innebär egentligen den här förändringen för
              mig?
            </seg>
            <seg xml:id="i-60ff9d1cd303542a-0">
              Det gjordes påmint att alliansen kom väl förberedd till jobbet
              med 16 större överenskommelser och två års utvecklingsarbete.
              Det gjorde det möjligt att på mycket kort tid leverera en hel
              statsbudget. Den som vill ha en illustration över hur imponerande
              det var kan notera att Socialdemokraterna, som hade dubbelt så
              lång tid på sig, inte ens lyckades prestera en sammanhållen budgetmotion.
            </seg>
            <seg xml:id="i-e2f008b7e2c7ac26-0">
              Det väl förberedda arbetet kommer nu att börja märkas hos hushåll
              runtom i Sverige. Här har kanske LO allra mest, men också Socialdemokraterna,
              satt allt på ett kort. De hoppas att svenska folket inte ska förstå
              sina egna bankomatkvitton. De hoppas att det inte ska vara så
              att man nu märker att det lönar sig bättre att arbeta och att
              man tycker att det inte har blivit skillnad med den politik som
              nu gäller från årsskiftet.
            </seg>
            <seg xml:id="i-87832cc6014b789e-0">
              För mig, för alliansen, kan vi bocka av det första löftet. Man
              kan räkna på en LO-familj med en barnskötare som lever med en
              industriarbetare. Det blir en tusenlapp i förstärkt köpkraft efter
              det att man räknar bort konsekvenserna av utgiftsförändringar
              som alliansen finansierar skattesänkningarna med. Det kommer nu
              att löna sig bättre att arbeta.
            </seg>
            <seg xml:id="i-2dc2d83c49d38f7a-0">
              Nu väntar en aktiv vår i denna riksdag. Alliansen gick till val
              på att jobben måste bli fler och att jobben också måste komma
              de människor till del som har svårt att hävda sig i dagens arbetsmarknad.
              Vi kommer nu noga att följa denna utveckling. Mer kommer att följa
              som lägger ytterligare grund för arbete. Det är lättnader för
              unga som försöker komma in på arbetsmarknaden och lättnader för
              hushållsnära tjänster. Det ska bidra till att kunna ge fler jobb
              och också underlätta för människors privatliv. Vid nästa årsskifte
              hoppas vi att också ha på plats den lättnad till den privata tjänstesektorn
              som vi också är övertygade om kommer att ge ännu fler jobb.
            </seg>
            <seg xml:id="i-7c8ddbb4a59124df-0">
              Vi kommer också att följa att våra åtgärder, nystartsjobben som
              gäller nu från årsskiftet, fungerar. Vi har rapporter om att vi
              redan har 200 människor som gått från långvarigt utanförskap från
              arbetsmarknaden in i reguljär arbetsmarknad med hjälp av nystartsjobb.
              Det kan jämföras med idén som den förra majoriteten hade om akademikerjobben,
              om ni minns dem. Det var en dyr åtgärd. Jag tror att det till
              slut landade i nio nya jobb. Frågan måste ställas: Fungerar de
              åtgärder vi har satt fram? Annars måste mer följa. Vi kommer inte
              att tappa fokus på jobben.
            </seg>
            <seg xml:id="i-0d89818b8d0b0378-0">
              Det andra är klimatfrågan. Det är naturligt att väldigt många
              runtom i vårt land och på vår jord ställer sig frågan: Sker en
              förändring av klimatet? Håller vi på att tappa en årstid som vi
              älskar? Är vi på väg in i ett nytt skede i mänskligheten, och
              är det vi som påverkar? Tillräckligt många är överens: Ja, så
              är det.
            </seg>
            <seg xml:id="i-a2532bc119f73e57-0">
              Människans sätt att leva påverkar klimatet. Vi måste nu tillsammans
              med andra samla världen till svar på denna klimatutmaning. Det
              måste ske i det som ska följa efter Kyotoavtalet. Det måste förmodligen
              ske med grund i att Europeiska unionen samlar ihop sig. Det måste
              ske genom att enskilda länder inom Europeiska unionen går före.
            </seg>
            <seg xml:id="i-dfbc07dc9b7d2731-0">
              Därför var det viktigt att Andreas Carlgren tillsammans med sin
              tyska kollega kunde markera att här finns en beredvillighet att
              agera för att ta ned våra nivåer jämfört med 1990-års utsläppsnivåer
              med 30 %. Det är en mycket ambitiös målsättning. Det är viktigt
              därför att det lägger press på hela EU och nära nog hela vår kontinent
              att göra denna förändring. Det i sin tur måste naturligtvis också
              leda till att USA, Kina, Indien, Brasilien och andra stora länder
              som verkligen kan påverka också följer efter.
            </seg>
            <seg xml:id="i-0668984533f9f325-0">
              Vi kommer att följa välfärdsutvecklingen. Vi sade att vi vill
              se en bättre skola med bättre resultat. Vi vill se en mer tillgänglig
              sjukvård och ett bättre omhändertagande av äldre. När vi ser på
              vad vi i vår budget för år 2007 för till kärnvälfärdsverksamheterna
              handlar det om ökade resurser motsvarande 5 miljarder jämfört
              med den budget som gällde för år 2006.
            </seg>
            <seg xml:id="i-307a00e9360bf2e0-0">
              I mitt resande har jag besökt orter långt från Helsingfors som
              lite grann präglas av olikhet. Under hösten har det än en gång
              slagit mig hur mycket den svenska skolan betyder. Jag vet att
              många av oss har talat om att i samhällen sätter man kyrkan mitt
              i byn. Jag undrar om inte detta i vår tid har ersatts av skolan.
            </seg>
            <seg xml:id="i-c6c384f650a734fa-0">
              När jag varit i Ronna, i Landskrona, i Kiruna och också i Degerfors
              har jag just slagits av detta. Det är skolan som blir utgångspunkt
              när vi försöker att bygga människors självständiga liv. Vi ger
              möjligheter för unga människor att komma till sin rätt, att utvecklas
              och kunna stå på egna ben. Det blir vårt verktyg för att motverka
              så mycket av det som inte är bra i vårt samhälle. Det utjämnar
              de skillnader som möjligen kommer hemifrån.
            </seg>
            <seg xml:id="i-0ab14e702e585423-0">
              Det kommer vi att ha för ögonen för att se till att skolan just
              har den rollen med bättre kvalitet, med bättre resultat och att
              den slutar att lämna så många elever bakom sig som den faktiskt
              har gjort.
            </seg>
            <seg xml:id="i-2def8b27ff82d3ca-0">
              Detta är också en dag då vi ska ha en sista debatt med Göran
              Persson här i kammaren. Göran Persson har varit statsminister
              i tio och ett halvt år. Han har dominerat svensk politik under
              mycket lång tid. När de svenska Socialdemokraterna nu ska fatta
              sitt beslut om tiden efter Göran Persson går de märkligt nog inte
              framåt utan tillbaka till läget innan Göran Persson tillträdde.
              Det är deras beslut att fatta.
            </seg>
            <seg xml:id="i-64e97c2baf23fcb4-0">
              Men några saker måste man ändå säga om Göran Persson. Vi är många
              som har åsikter om honom. Han väcker känslor. Han hade inte kunnat
              dominera svensk politik på det sätt han har gjort om det inte
              hade varit för att han är en mycket kunnig person och för att
              han är mycket kraftfull. Han har ett sätt att driva en debatt
              som få andra kan efterhärma om de ens försöker.
            </seg>
            <seg xml:id="i-d977854089cd5c73-0">
              Det har också varit en unik maktposition för en enskild politiker
              både i Sverige och i sitt eget parti. Vi är många som har vetat
              om att åsikter och idéer hos nära nog alla andra i det socialdemokratiska
              partiet, inklusive de utnämnda statsråden, mer har varit att betrakta
              som förslag till beslut tills Göran säger hur det ska bli. Det
              är fascinerande. Det hade inte varit möjligt om det inte hade
              varit för att Göran i grunden är en mycket kraftfull person.
            </seg>
            <seg xml:id="i-b2f87d5d915a0b90-0">
              Jag tror att Göran Persson på många sätt kommer att saknas i
              svensk politik. Han kommer säkert att lämna ett stort tomrum efter
              sig också i svensk socialdemokrati. Jag tror att det fungerar
              så att man lämnar det största tomrummet där man själv har betytt
              mest för sitt eget partis utveckling.
            </seg>
            <seg xml:id="i-20791a011b51f4ed-0">
              I Göran Perssons fall har det handlat om att hålla ordning på
              statsfinanserna att se till att aldrig tappa greppet om att plus
              och minus går ihop. Det finns en risk att när Göran Perssons vakande
              öga försvinner, och när den kraften och erfarenheten av vad detta
              betyder inte längre finns på plats, träder i stället en ekonomisk
              populism in.
            </seg>
            <seg xml:id="i-094149cad1bd9373-0">
              Göran Persson har hållit många tal i denna kammare. Han har säkert
              sagt mycket som är övervägt och klokt. Ett och annat har kanske
              irriterat en och annan. Det kanske vi inte behöver betona så mycket
              i dag. Jag gick tillbaka och tittade på det öppningsanförande
              som Göran Persson höll när han hade tillträtt som partiordförande
              1996. Han gav då en beskrivning som jag i långa stycken kan skriva
              under på. Därför tänkte jag återge vad Göran Persson sade:
            </seg>
            <seg xml:id="i-c5a30b1a20b11e39-0">
              När vi har formulerat regeringsförklaringen detta var i mars
              1996 har vi haft utgångspunkten att vi står i ett skede där inget
              parti ensamt ska göra anspråk på att sitta inne med alla lösningar.
              Vi har formulerat det så att det behövs mer av samarbete och mindre
              av konfrontation i Sverige. Vi sträcker ut en hand från socialdemokratins
              sida till alla dem som vill medverka i ett samarbete om att pressa
              tillbaka arbetslösheten, om hur vi ska ställa om vårt energisystem,
              om hur vi långsiktigt ska säkra den generella välfärden och om
              hur vi ska bygga ett ekologiskt uthålligt Sverige. Alla som följer
              debatten vet att de här stora uppgifterna inte har några på förhand
              givna svar. Successivt dyker nya problem upp. Successivt infinner
              sig sådant som ska lösas. Då måste vi vara beredda att samarbeta,
              att ta ansvar inte bara för det egna partiet, inte bara för den
              egna regeringen utan för Sverige vårt fina land. Det är vår gemensamma
              uppgift i denna kammare, och med det mandatet har vi alla kommit
              till Helsingfors. Det är till det samarbetet som vi socialdemokrater
              bjuder in.
            </seg>
            <seg xml:id="i-188d0ff2e3fe7109-0">
              Precis så är det. Precis så tycker jag att vi ska sträcka ut
              handen från alliansen till den som socialdemokratin väljer att
              komma efter Göran Persson.
            </seg>
          </u>
          <note xml:id="i-350c8328777deda3-0">
            Anf. 2 GÖRAN PERSSON i Stjärnhov (s) replik:
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-0">
            <seg xml:id="i-6c1e28138e7ade9f-0">
              Herr talman! Jag blev så tagen av superlativen att jag var tvungen
              att hasa mig fram till den riktiga talarstolen. Tack för de vänliga
              orden! Tack för erkännandet!
            </seg>
            <seg xml:id="i-aa62115b3fe74859-0">
              Man lämnar ett tomrum efter sig. Ja, och man ska nog inte komma
              tillbaka. Det lär oss den senaste tidens erfarenheter. Så är det.
              Jag ska komma tillbaka sedan, i mitt anförande, till en liten
              summering.
            </seg>
            <seg xml:id="i-917ae8f72e4819a2-0">
              Jag vill fråga Fredrik Reinfeldt om ett område som han gick förbi
              i sitt anförande. Det är sjukvården. Det var en central del av
              valrörelsen. Jag vet inte hur många gånger jag frågade i våra
              debatter om privatisering av de stora sjukhusen. Du försäkrade
              att så kommer inte att ske. Nu sker det likafullt. Den stopplag
              som skulle förhindra detta tänker ni riva upp.
            </seg>
            <seg xml:id="i-1363bb1ed6f421f4-0">
              Vad var det som hände mellan dina tydliga besked i valrörelsen
              och den tidpunkt då du klev in i Regeringskansliet som gjorde
              att du totalt ändrade uppfattning? Någonting måste ha inträffat.
              Om ingenting har inträffat, Fredrik Reinfeldt, vilseledde du ju
              medvetet väljarna i valet. Det vore intressant att höra din förklaring,
              för sjukhusen har vi byggt upp gemensamt. Sjukhusen är mer än
              byggnader och utrustning. De är institutioner som representerar
              kunskap och kompetens. De ska inte ut på en marknad som i slutänden
              avgör vem som ska få vård utifrån plånbokens tjocklek. Det är
              det debatten handlar om, och det är det som har upprört oss socialdemokrater
              så mycket. Ni går nu fram med en politik som går stick i stäv
              med det som ni lovade i valrörelsen. Vad är det som har inträffat?
              Eller vilseledde du oss medvetet?
            </seg>
          </u>
          <note type="speaker" xml:id="i-cd8d78b87d8ff9c3-0">
            Anf. 3 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-1">
            <seg xml:id="i-e601d6913a19fc4b-0">
              Herr talman! Man ska inte komma tillbaka, sade Göran Persson.
              För att det inte ska bli otydligheter i detta efteråt vill jag
              bara påpeka att Göran Persson alltså inte menade Mona Sahlin.
            </seg>
            <seg xml:id="i-489e33e174047ef0-0">
              När det gäller sjukvården: Detta har vi diskuterat vid flera
              tillfällen. Ett par av våra tv-debatter handlade om detta. Göran
              Persson sade att det fanns planer på att privatisera stora universitetssjukhus.
              Akademiska sjukhuset i Uppsala nämndes och ytterligare något sjukhus.
              Då redogjorde jag för att vi inte hade några sådana planer, vare
              sig i Moderaterna eller i den borgerliga alliansen. Jag frågade
              de borgerliga företrädarna som gick till val i dessa landsting
              och de sade att det inte fanns några sådana planer. Det var den
              fråga som diskuterades.
            </seg>
            <seg xml:id="i-4a93ff4e4265b4d7-0">
              Vi tar bort stopplagen för att den begränsar så mycket mer. Den
              begränsar enligt vår uppfattning möjligheterna att utveckla svensk
              sjukvård. Att öppna för att ett sjukhus, som förvisso är offentligt
              drivet, kan innehålla blandade upplåtelseformer under ett och
              samma tak är en utveckling som vi gärna bejakar.
            </seg>
            <seg xml:id="i-390798872c852219-0">
              Jag svarade på din fråga, Göran Persson. Jag beskrev vad vi inte
              tänkte göra. I efterhand har ni försökt göra gällande att det
              kan uttolkas som att ert sätt att stoppa hela utvecklingen av
              svensk sjukvård också ska bli alliansens politik. Det löftet gav
              vi aldrig svenska folket.
            </seg>
            <seg xml:id="i-f1ffb337928c89a3-0">
              Den utveckling vi nu kan inleda via de ändringar som vi gör i
              de landsting som vi leder kommer att förbättra svensk sjukvård,
              utan att något stort universitetssjukhus har sålts när vi närmar
              oss valet 2010.
            </seg>
          </u>
          <note xml:id="i-2c11a486dc2db76c-0">
            Anf. 4 GÖRAN PERSSON i Stjärnhov (s) replik:
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-1">
            <seg xml:id="i-c3ca146a91785c14-0">
              Herr talman! Det gällde raka, tydliga frågor om akutsjukhusen.
              Jag hade en lista på 15 stycken som jag frågade om. Du förnekade
              att något skulle ske med dem. Du kanske hade ringt runt, men nu
              sker det likafullt inte minst i Helsingforss läns landsting där
              du själv har stora möjligheter att följa verksamheten. Man talar
              om en galleria där vinstintresse ska komma in i vården. Man talar
              om Karolinska sjukhuset från Moderaternas sida. Det möjliggörs
              av att ni slopar stopplagen.
            </seg>
            <seg xml:id="i-57242e2c327f5896-0">
              Stopplagen har på inget sätt omöjliggjort en förnyelse av sjukvården.
              Det gäller inte alls vårdcentraler eller delar av sjukhus. De
              kan mycket väl drivas i enskild regi. Så har vi socialdemokrater
              också gjort. Vad vi är rädda om är den grundläggande, tunga infrastrukturen
              för vården som ni nu, genom att slopa stopplagen, möjliggör en
              privatisering av. I valrörelsen lovade du att så inte skulle ske.
              Den frågan kommer vi socialdemokrater och även nästa socialdemokratiska
              partiledare att förfölja dig med, det kan jag försäkra dig.
            </seg>
            <seg xml:id="i-50ae6e2d37bf40d2-0">
              (Applåder)
            </seg>
          </u>
          <note type="speaker" xml:id="i-c4d7644c60573d3e-0">
            Anf. 5 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" xml:id="i-af235fd4dbd0a4dd-0">
            <seg xml:id="i-7d53b8d11d9d54f4-0">
              Herr talman! På Göran Perssonskt manér kommer nu en del tips
              från coachen till efterträdaren. Fler kommer säkert att följa.
            </seg>
            <seg xml:id="i-d08ba4cb3e2fb3d4-0">
              Låt mig bara konstatera att detta är en typ av systemdiskussion
              mellan politiker som många människor tycker är trist och svår
              att följa.
            </seg>
            <seg xml:id="i-0c0a72d95cf133c9-0">
              Den stora framtidsfrågan för människor i vården är hur vi ska
              få bättre tillgänglighet, hur kvaliteten ska förstärkas och hur
              äldre ska bli bättre mottagna. Där har vi många idéer som vi har
              skrivit in i vårt alliansvalmanifest. Det handlar om personliga
              vårdguider, att försäkra ökad tillgänglighet och att få en bättre
              utveckling av svensk sjukvård.
            </seg>
            <seg xml:id="i-add10ed1073dcae4-0">
              I valet 2010 blir det ganska enkelt att konstatera vem som fick
              rätt. Kommer det att ha sålts stora universitetssjukhus, såsom
              socialdemokratin hävdar, eller kommer vi att ha haft en utveckling
              där privat och offentligt får samsas, kanske under samma typ av
              tak, såsom jag har beskrivit i dag? Jag menar att det senare kommer
              att förstärka utvecklingen, och det är det vi öppnar för. Det
              kommer att lösa många av de problem som svenska folket har upplevt
              med svensk sjukvård och som ni har varit oförmögna att förändra.
            </seg>
          </u>
          <note type="speaker" xml:id="i-9ff15e94f18698b5-0">
            Anf. 6 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-0">
            <seg xml:id="i-ea9a7b1186ec2b89-0">
              Herr talman! Jag har dansat sönder knäet så även jag haltar.
              Det skulle kunna förleda Fredrik Reinfeldt i den felaktiga tron
              att oppositionen haltar. Det gör vi dock inte.
            </seg>
            <seg xml:id="i-c6e6c6763193efd7-0">
              Fredrik Reinfeldt talade om att det finns de som nu andas ny,
              frisk luft. Det är klart att det gör. De är glada över att vi
              har fått en regering som har gift samman den ekonomiska och den
              politiska makten. De ser naturligtvis oerhört goda framtidsutsikter
              i ett samhälle som blir allt orättvisare.
            </seg>
            <seg xml:id="i-d478f1d467c0494a-0">
              Det utanförskap som ni talade om i valrörelsen förstärks nu.
              Ni pratade om en och en halv miljon i utanförskap. Men i tv-programmet
              Agenda dagen efter valet sade Fredrik Reinfeldt att det kanske
              behövdes 300 000 nya jobb för att nå full sysselsättning. Utanförskapet
              var kanske inte så stort. Det berodde kanske lite grann på vem
              som hade vunnit valet.
            </seg>
            <seg xml:id="i-708d59f9572ee1d3-0">
              Nu får vi en politik där det lönar sig bättre att vara frisk
              och ha ett arbete än att vara sjuk och arbetslös. Det är kontentan.
            </seg>
            <seg xml:id="i-19a283978fc7f6b9-0">
              Dessvärre får vi också en politik som ökar utanförskapet. Ni
              uttrycker ett förakt för arbetsmarknadspolitik. Det föraktet visar
              sig också i ett minskat antal praktikplatser och ett minskat antal
              utbildningsplatser för de människor som har haft detta som ett
              alternativ till öppen arbetslöshet och som en möjlighet att återgå
              i arbete.
            </seg>
            <seg xml:id="i-20a36b28c5e2c7a1-0">
              I januari i år ökade antalet öppet arbetslösa den första veckan
              med 45 774 personer jämfört med samma vecka året innan. Det är
              det enda påtagliga resultatet hittills av högeralliansens politik.
              Kanske är ni så cyniska att ni inte ens vill räkna in de här personerna
              som nu står helt utan kontakt med arbetslivet i ett utanförskapsbegrepp.
              Det är möjligt, men att ställa folk helt utanför arbetsmarknaden
              och straffa dem en gång till med kraftigt sänkta ersättningar
              är ett effektivt sätt om man vill dumpa löner och tvinga folk
              att ta jobb till usla löner, och det är högeralliansens politik.
            </seg>
          </u>
          <note type="speaker" xml:id="i-4b8ecb6c2a4e1f8c-0">
            Anf. 7 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" xml:id="i-af235fd4dbd0a4dd-1">
            <seg xml:id="i-27aa9ee7e30ed5d0-0">
              Herr talman! Det vore mig främmande att göra poänger av den som
              haltar. Jag vill i stället gratulera Lars Ohly på födelsedagen.
              Han fyller ju 50 år i dag. Det är fantastiskt. Vi ska återkomma
              till det senare.
            </seg>
            <seg xml:id="i-1d423baea860062c-0">
              Låt mig sedan säga att jag kanske inte med samma vänlighet kan
              replikera påståendena som därefter följde.
            </seg>
            <seg xml:id="i-70386a4848c20e7c-0">
              För mig är utanförskap ett mått på maktlöshet. Vi har ofta beskrivit
              det som hur många i arbetsför ålder som står helt eller delvis
              utanför arbetsmarknaden, som inte jobbar alls eller så mycket
              som de skulle vilja. Det förblir en bra bit över en och en halv
              miljon svenskar, i ett land med bara nio miljoner invånare, som
              faktiskt på det sättet är i utanförskap. Alla de kan inte jobba,
              men det är ett mått på och en beskrivning av hur vårt land ser
              ut. Vi riskerar att få en ny typ av samhälle med en uppdelning
              mellan dem som är i arbete och inne på arbetsmarknaden och dem
              som ställs vid sidan av.
            </seg>
            <seg xml:id="i-1c32ad2c9000f913-0">
              Det Lars Ohly beskriver med andra ord är ett skifte som nu sker
              bort från en politik som mest var inriktad på att dölja det och
              erbjöd olika former av åtgärder som aldrig ledde in på en reguljär
              arbetsmarknad, men det hette att man i alla fall var sysselsatt
              på något sätt, till en politik som nu försöker ställa sig frågan:
              Kan man bryta med detta utanförskap? Kan man möta människors vilja
              att arbeta och stå på egna ben med en annan typ av politik som
              sänker trösklar, som leder in på den reguljära arbetsmarknaden?
              Ert besked är att det enda vi har levererat är kaos och att ingenting
              fungerar.
            </seg>
            <seg xml:id="i-7964cdcc9934b4da-0">
              I politik fungerar det så att sedan avgör verkligheten. Om regeringens
              politik leder till att jobben blir fler, till att människor upplever
              att folk runtomkring dem har fått jobb och till att de märker
              att det lönar sig bättre att arbeta kommer ingen att förstå vad
              Lars Ohly pratar om. Det är därför jag säger att det är väldigt
              modigt av alla krafter som nu utmanar människors förmåga att förstå
              sina egna bankomatkvitton. Det är modigt av er att hävda för stora,
              breda lager av svenska folket att bara försämringar väntar när
              väldigt många förbättringar nu kommer som ger möjlighet att komma
              in på arbetsmarknaden för människor som länge har stått utanför.
            </seg>
          </u>
          <note type="speaker" xml:id="i-265fff653c565d08-0">
            Anf. 8 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-1">
            <seg xml:id="i-e9cc28cae74336ee-0">
              Herr talman! 50 år är ingen prestation, men det är väl som min
              dotter sade, att alternativet är värre.
            </seg>
            <seg xml:id="i-9df654b93ca84c65-0">
              Den politik vi har haft i Sverige är en politik för att man ska
              kunna återgå i arbete när man har förlorat jobbet. Det ska ske
              genom en aktiv arbetsmarknadspolitik och genom bra ersättningsnivåer
              som gör att man inte tvingas gå från hus och hem när man drabbas
              av arbetslöshet. Vi har försökt att genom utbildning och praktik
              skola in människor i nya jobb så att de kan återgå till arbetet
              och få en fullständig lön så småningom.
            </seg>
            <seg xml:id="i-a34d350dd2d4aedf-0">
              Nu har ni sänkt ersättningsnivåerna. Ni har attackerat arbetsmarknadspolitiken.
              Det har lett till ett resultat som är verklighet, Fredrik Reinfeldt.
              Nästan 50 000 fler människor är öppet arbetslösa nu jämfört med
              för ett år sedan. Det är det enda resultatet hittills av er arbetsmarknadspolitik.
              Det ökar utanförskapet, och det kommer människor att märka. Du
              kommer inte att klara dig i längden med dina floskler och din
              retorik.
            </seg>
          </u>
          <note type="speaker" xml:id="i-0c32aa6846422dfd-0">
            Anf. 9 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" xml:id="i-af235fd4dbd0a4dd-2">
            <seg xml:id="i-953f19f6a6a931cb-0">
              Herr talman! Denna politik med många av dessa förändringar har
              väl gällt så där en 17 dagar från årsskiftet. Nystartsjobben och
              sänkta inkomstskatter är nu på plats. Låt oss se vilken effekt
              detta får!
            </seg>
            <seg xml:id="i-99804792e5be90ff-0">
              Kom ihåg bakgrunden! På 80-talet diskuterade vi väldigt mycket
              om vi hade en tillräckligt god produktivitetsutveckling ett ekonomord
              som betyder att vi gör samma sak effektivare. Vi var oroliga för
              att det inte fungerade. Men så höjdes produktiviteten. Vi ökade
              tempot i det svenska arbetslivet. Det är många som har fått känna
              av det runtom på arbetsplatser i Sverige. Det var mycket bra för
              ekonomin, men det som hände var att en del märkte att de hängde
              med medan andra kände att de inte hängde med.
            </seg>
            <seg xml:id="i-7bd98183b152b405-0">
              Ni utformade en politik som slussade ut och accepterade att alltfler
              på det sättet kom ut från den svenska arbetsmarknaden. Ni sade:
              Vi har system som ger er ersättning så att ni kan känna er trygga.
              Därmed tappade ni bort den grundläggande svenska arbetslinjen
              och idén att människor ska kunna jobba utifrån egen arbetsförmåga.
              När ni blev ett bidragsalternativ i svensk politik tog det nya
              arbetarpartiet och den nya arbetslinjen över i alliansens format.
              Nu kommer verkligheten att avgöra. Vi för en politik för jobb.
            </seg>
          </u>
          <note type="speaker" xml:id="i-800001ef1cdde81d-0">
            Anf. 10 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-0">
            <seg xml:id="i-6418a9cf4be1d393-0">
              Herr talman! Jag har inte gjort illa några knän eller opererat
              mig någonstans. Jag står fortfarande stadigt på båda benen, kan
              jag meddela.
            </seg>
            <seg xml:id="i-9fe1cd8664d89a90-0">
              Fredrik Reinfeldt inledde sitt anförande med att prata om hur
              väl förberedd alliansen var när den kom till makten. Efter en
              liten stund gick han över till klimatpolitiken. Dessa två saker
              förvånade mig lite grann. Just klimatpolitiken var ju ett område
              där ni inte hade förberett er över huvud taget.
            </seg>
            <seg xml:id="i-68ecf3234c05835b-0">
              Ni har genomfört väldigt mycket under den korta tid ni har suttit
              vid makten. Ni lyckades få fram en budget, och det är inte lätt
              med de lagar och regler som gäller för budgeten i Sverige i dag.
              Det är imponerande.
            </seg>
            <seg xml:id="i-13b22c2f26d78303-0">
              Men när det gäller klimatfrågan hade ni snarare uttryckt att
              det inte var något som var prioriterat. Plötsligt efter valet
              väcktes intresset för klimatfrågor hos svenska folket. Då började
              regeringen prata. Det är inget fel med det. Jag tycker att det
              är alldeles utmärkt att ni nu har börjat prata klimatpolitik,
              men jag väntar fortfarande på hur detta ska se ut i någon slags
              verklighet.
            </seg>
            <seg xml:id="i-14dc2d2aa28a59c1-0">
              Det som har hänt hittills under de här ungefär hundra dagarna
              är att ni har gjort insatser för att öka utsläppen. Ni har kommit
              med diverse undanflykter och tomma ord. Ni har gått fram med lite
              hittegods från den rödgröna budgeten som ni har stått här i talarstolen
              och skrutit om.
            </seg>
            <seg xml:id="i-df1f13a07a33c12a-0">
              Men droppen som verkligen fick bägaren att rinna över var att
              ni strax före jul smög ned till Bryssel med en begäran om att
              få öka de svenska utsläppen med två miljoner ton för den handlande
              sektorn med utsläppsrätter i jämförelse med det förslag som EU-kommissionen
              hade lagt fram när det gäller möjligheterna för Sverige att släppa
              ut koldioxid. Hur hänger det ihop med detta att man ska ta ett
              internationellt ansvar, när ni inte ens respekterar när det internationella
              samfundet, när den internationella organisationen EU fattar ett
              beslut om att de svenska utsläppen ska ligga på en viss nivå?
            </seg>
          </u>
          <note type="speaker" xml:id="i-c0103d5b54f02791-0">
            Anf. 11 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" xml:id="i-af235fd4dbd0a4dd-3">
            <seg xml:id="i-385bee773727144d-0">
              Herr talman! I det enskilda fallet handlade det om att man försökte
              basera detta på ett väldigt avvikande år. Då menade vi att det
              skulle få helt andra konsekvenser som påverkar konkurrensförhållanden
              och liknande för Sverige jämfört med andra länder. Det är precis
              så vi inte vill att klimatsvaret ska utvecklas. Det ska inte vara
              en börda för ett land som inte de andra behöver följa. Det ska
              vara ett globalt svar som börjar, menar jag och det ser vi också
              väldigt tydligt just nu, i den europeiska union som Maria Wetterstrand
              har så svårt för.
            </seg>
            <seg xml:id="i-c5a246515365293a-0">
              Vad är ert alternativ i Miljöpartiet annat än att tala om att
              det är viktigt att göra något? Hur ska ni bygga politiken som
              ger svaren när inte längre nationalstaten förslår? Då behövs EU.
              Det är EU som kommer att driva på. Det är EU som kommer att gå
              först.
            </seg>
            <seg xml:id="i-2585601ecb1054d7-0">
              Det är därför som det är så viktigt att vi tillsammans med Tyskland
              kan diskutera till och med reduktioner på 30 %. Tänk om Tyskland
              tar på sig det. Tänk om de påverkar Frankrike. Tänk om de får
              Storbritannien att ta på sig det också. Då börjar faktiskt världen
              att formulera ett svar som kan göra skillnad.
            </seg>
            <seg xml:id="i-3d0325829bd0eba0-0">
              Det är sympatiskt när det lilla landet går före. Många svenskar
              tycker om att vi ligger långt framme i dessa frågor. Men om uppdraget
              till mig är att göra skillnad i den globala klimatutmaningen,
              måste jag ärligt säga att Sverige inte räcker. Då räcker inte
              ens Europa. Då måste vi också påverka Kina, Indien och Brasilien,
              och vi måste framför allt påverka USA.
            </seg>
            <seg xml:id="i-ba339d8cae8e9d2b-0">
              Jag är beredd att göra vad jag kan för att påverka och lägga
              grunden för detta i det arbete som nu ska följa. Vi kommer också
              att bjuda in riksdagens partier som en del av det arbete vi utformar.
              Vi kunde ha gjort mer före valet, men vi gör väldigt mycket nu
              efter valet.
            </seg>
          </u>
          <note type="speaker" xml:id="i-952b670525169ec2-0">
            Anf. 12 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-1">
            <seg xml:id="i-b918d366058b57a2-0">
              Herr talman! Jag tror inte att något land har lyckats i det internationella
              samarbetet utan att ha någonting med sig hemifrån i väskan när
              man kommer ned till mötena. Om man inte har någon politik på hemmaplan
              kommer man inte heller att kunna övertyga några andra om att det
              är viktigt att man gör någonting eftersom man helt enkelt inte
              har visat detta. Sveriges trovärdighet i internationella förhandlingar
              framöver har skadats av att vi inte är beredda att ställa upp
              på den utsläppsfördelning som EU-kommissionen har fattat beslut
              om för länderna när det gäller den handlande sektorn.
            </seg>
            <seg xml:id="i-d2519258408c96d8-0">
              Just i det här enskilda fallet, säger Fredrik Reinfeldt. Det
              är ju precis det man hör hela tiden. Just i det här enskilda fallet
              kan vi ju inte gå före. Just i det här enskilda fallet kan vi
              inte göra någonting om inte alla andra gör något samtidigt. Helst
              kanske inte EU ska göra något alls, därför att vi ska sitta och
              vänta på att USA, Kina, Indien och Australien ska göra någonting
              också. Något land måste ta ansvaret, och en del av ansvaret är
              att när internationella organisationer fattar beslut om att vi
              ska minska våra utsläpp gemensamt och ta ett gemensamt ansvar,
              då ska Sverige ställa upp på det. Det tycker jag skulle öka Sveriges
              trovärdighet i internationella sammanhang och öka våra möjligheter
              att få en global klimatpolitik som fungerar.
            </seg>
          </u>
          <note type="speaker" xml:id="i-4de70fed651f341c-0">
            Anf. 13 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-2">
            <seg xml:id="i-25bb86152ea49b4a-0">
              Herr talman! Ja, detta är till stor del det miljöpartistiska
              synsättet: Ensam är stark i världen. Vi går först. Om det så kostar
              jobb och möjligheter att bära vår välfärd så ska vi ändå gå före
              alla andra, och sedan ska de nog en dag välja att följa efter.
            </seg>
            <seg xml:id="i-ffbfc03058450e4f-0">
              Det är det svar man måste utforma om man inte tror på Europeiska
              unionen, om man inte har grund för att försöka samverka med andra
              globalt.
            </seg>
            <seg xml:id="i-2881019a019d2562-0">
              Jag tror att vi ska välja en annan väg. Jag tror att vi med Europeiska
              unionen ska utforma ett kraftfullt svar tillsammans med andra
              som lägger samma typ av press på omställning på andra vi ska vara
              klara över att det gör det och som också leds av mycket av det
              vi redan har påbörjat i Sverige med förnybara energikällor och
              med att faktiskt se en övergång till andra sätt att driva våra
              bilar och våra lastbilar, någonting som vi också har förslag om
              i vårt valmanifest och vill göra ytterligare intressant med den
              miljöbilspremie som vi hoppas kunna föra fram under denna mandatperiod.
            </seg>
            <seg xml:id="i-31ee2b8ae538a9a2-0">
              Mer ska följa, men framför allt, Maria Wetterstrand: Vi samlar
              oss till de globala svar, baserade på Europeiska unionens initiativ,
              som är omöjliga för en miljöpartist.
            </seg>
          </u>
          <note xml:id="i-c5f8996c5f399a9e-0">
            Anf. 14 GÖRAN PERSSON i Stjärnhov (s):
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-2">
            <seg xml:id="i-7641ff1b449c2ee6-0">
              Herr talman! Den gamla talarstolen var något bättre än den nya,
              får jag säga. Men det är väl trots allt talets innehåll som ska
              avgöra om talarstolen är bra eller inte. Jag tänker använda den
              för att summera en del av de här tio åren tolv, om man räknar
              in finansministertiden men också för att kritisera dagens regeringspolitik.
            </seg>
            <seg xml:id="i-bb11f7e44233c0ac-0">
              Det är min sista partiledardebatt, om inget oförutsett inträffar.
              Man vet inte vad som händer fram till den 17 mars. Jag har gjort
              ett fyrtiotal. Jag har stortrivts i den här talarstolen eller
              dess föregångare. Det ska jag säga.
            </seg>
            <seg xml:id="i-04ccba0197c585e6-0">
              Debatten är politikens livsluft. Där ska argumenten prövas. Där
              ska retoriken utövas. Där ska nya anhängare vinnas, och där ska
              motståndaren avslöjas. Där ska drömmarna konkretiseras i praktisk
              handling. Något bättre gives icke. Något finare finns icke. Ni
              som får möjligheten att fortsätta den verksamheten: Jag önskar
              er all framgång, för demokratins skull, oavsett vilket parti ni
              representerar.
            </seg>
            <seg xml:id="i-1fa3d76f6f1e6e01-0">
              Jag tackar för många goda debatter. Min första var när Olof Johansson
              sade att han beklagade de borgerliga partiledarnas och partiernas
              oförmåga att vilja ta ansvar för landet. Det var efter att vi
              hade gjort upp med Centern om hur vi skulle fortsätta sanera de
              offentliga finanserna. I dag förväntar jag mig ingen sådan kritik
              från Centerpartiet mot Moderaterna. Tvärtom är det ju så att den
              förvandling som har skett i svensk politik under de här tio åren
              är störst i Centerpartiet. Man har gått från ett samarbetsinriktat
              folkrörelseparti till ett av Timbrohögern och Stureplansmänniskor
              styrt högerparti. Jag beklagar den utvecklingen.
            </seg>
            <seg xml:id="i-a84e1dfde2be5f19-0">
              Den vikarierande högerledaren vid det tillfället, Lars Tobisson,
              angrep vid det tillfället mig och andra för att vi inte var tillräckligt
              framgångsrika i arbetslöshetsbekämpningen. Det kommer ni ihåg.
              Det var ett orealistiskt mål vi hade satt upp: att pressa tillbaka
              den öppna arbetslösheten till 4 %. Han sade att det var mer troligt
              att svenska folket skulle utse böcklingen till sin favoriträtt
              än att vi skulle nå målet att halvera den öppna arbetslösheten.
            </seg>
            <seg xml:id="i-c4c646490a3257c4-0">
              Vi halverade den öppna arbetslösheten. Den ekonomiska politik
              som nu ger utdelning är ingenting annat än ett uttryck för en
              ansats att göra Sverige mer konkurrenskraftigt, baserat på utbildning
              och forskning. Det skapar tillväxt, det skapar ekonomisk utveckling,
              och det skapar nya jobb.
            </seg>
            <seg xml:id="i-8107817f8154a5e7-0">
              Jag ger Fredrik Reinfeldt rätt på en punkt. I 17 dagar har den
              nya regeringens politik verkat. Vi har en ekonomisk utveckling
              i landet just nu som saknar motstycke och som bygger på att vi
              har klarat konkurrenskraft utan att angripa de mest utsatta. Kom
              inte dragande med ditt kvitto från bankomaten! Tro inte att svenska
              löntagare bara ser till sig själva! Det är säkert så att många
              får en skattesänkning, inte minst vi som sitter här. Vi kommer
              ju att få mest. Vi får ju över en tusenlapp, medan däremot en
              deltidsanställd kanske får 300400 kr. Tror du inte att vi ser
              detta? Det är klart att vi ser skattesänkningen. Många gläds över
              den.
            </seg>
            <seg xml:id="i-1718d8e516a70105-0">
              Men svenska löntagare tycker att det är orättvist att de som
              är mest utsatta ska vara de som betalar för skattesänkningen.
              Det är ju där kritiken ligger. Att vi genom en ekonomisk politik
              som har skapat arbete, som har skapat skatteintäkter och som har
              skapat urstarka offentliga finanser har ett utrymme att ge tillbaka
              i form av en skattesänkning, det är ingen sensation. Jag har själv
              sänkt skatter, både som finansminister och som statsminister.
              Inte mindre än 6065 miljarder i skattesänkningar har vi drivit
              igenom under de här åren. Men vi har betalat för dem genom ökad
              produktion aldrig genom att rikta udden mot de sämst ställda.
              Däri ligger kritiken.
            </seg>
            <seg xml:id="i-c7ab9c3e2aca9544-0">
              Tror ni någonsin att ett folkrörelseparti av det snitt som exempelvis
              Thorbjörn Fälldin och Olof Johansson representerade skulle ha
              accepterat att man lägger en besparing på förtidspensionärerna
              inte på deras förtidspensioner men på den ålderspension som de
              så småningom kommer att få? Denna besparing innebär att en ung
              människa, Fredrik Reinfeldt, som i dag drabbas av en trafikolycka
              och tappar sin arbetsförmåga kommer att få en pensionssänkning
              som uppgår till nästan 1 500 kr i månaden. En deltidsanställd
              städerska som sliter ut sig så att ryggen tar slut och axlarna
              värker så att hon får gå i förtidspension får en ålderspension
              som reduceras med 500 kr.
            </seg>
            <seg xml:id="i-e143cac93ac86261-0">
              Summerar man dessa försämringar för dessa mest utsatta människor
              så blir det totalt 1,7 miljarder kronor som ni sparar på dem,
              lika mycket som halveringen av förmögenhetsskatten kostar.
            </seg>
            <seg xml:id="i-1dc5b52e8100b575-0">
              Där ser ni politiken. Inget bankomatkvitto i världen kommer att
              dölja detta för svenska löntagare. Därför är vreden stark. Därför
              är upprördheten så stor. Därför faller regeringens opinionsstöd,
              och därför fortsätter kritiken av denna politik också den dag
              jag kliver ned från talarstolen, därför att den bryter mot de
              grundläggande socialdemokratiska principerna om att människor
              ska vara med och ta ansvar efter sin egen förmåga och efter sin
              bärkraft. Mest åt dem som har minst är den socialdemokratiska
              devisen. Ni har vänt på politiken och talar om att nu ska de utsatta
              vara de som bidrar för att de som redan har det gott ställt ska
              få det bättre ställt. Åt dem som har skall varda givet!
            </seg>
            <seg xml:id="i-6ab51c685f8506d5-0">
              Det är klart att vi upprörs över detta. Det är självklart. Samtidigt
              vet jag inte vad jag ska tro när Fredrik Reinfeldt plötsligt blivit
              intresserad av klimatfrågan. Jag kan säga så här: Han är i gott
              sällskap. Välkommen! Det är många som nu tävlar om att så att
              säga ta den frågan. Jag tycker att det är bra. Där finns skådespelare
              och expresidenter och nu tydligen också moderatledaren. Välkomna
              in i kampen för ett bättre klimat!
            </seg>
            <seg xml:id="i-a144ac6fb2493cb3-0">
              Men tro inte för ett ögonblick att marknadens krafter klarar
              detta själv. Här krävs politik. Här krävs gemensamma ansträngningar.
              Här krävs beslut i denna riksdag som av och till kommer att kollidera
              med marknadens krafter. Då vet vi vad Moderaterna har valt. Vi
              vet det, och jag tror att de kommer att välja så igen. Skulle
              ni ändra er välkomna! Vi har ingen större gemensam uppgift än
              denna.
            </seg>
            <seg xml:id="i-e157a313c720be90-0">
              Kanske står vi i början av någonting som kommer att utvecklas
              till en katastrof som påverkar det dagliga livet på jorden på
              ett sådant sätt att människor kommer att kräva snabba och drastiska
              åtgärder. Jag tror att det är så. Jag vet det inte, men jag tror
              att det är så. Det finns ingenting som jag har varit djupare engagerad
              i.
            </seg>
            <seg xml:id="i-c5af3bc7fca81984-0">
              Om arbetslöshetsbekämpningen varit den röda tråden i min politik
              under mina tolv år som finansminister och statsminister, det som
              vi socialdemokrater kämpat för, så har den gröna tråden varit
              klimatförändringen. Redan i mitt installationstal 1996 var det
              den saken jag drev hårdast. Under min tid som skolminister var
              det det jag drev hårdast när läroplanen gjordes om, alltså det
              som gällde hållbar utveckling och ansvaret för dem som kommer
              efter oss. Det handlar ju om det.
            </seg>
            <seg xml:id="i-2f4f1eea501d9bfa-0">
              Miljöpolitik kan vara en beskrivning av kemi. Miljöpolitik kan
              vara en beskrivning av hur vi ska hantera exempelvis avfall och
              den typen av regler. Men för mig är miljöpolitik en fråga om moral,
              om vårt ansvar för kommande generationer. Vi som sitter här kommer
              att klara oss. Vi kommer att klara oss, men våra barn och deras
              barn kommer inte att leva i en god värld om inte klimathotet undanröjs.
              Och vi måste börja nu. Vi måste göra någonting nu.
            </seg>
            <seg xml:id="i-0aa0e6519da34bca-0">
              Jag är glad för att regeringen sagt att man ska skicka ut Oljekommissionens
              förslag på remiss. Jag är glad för det. Men det räcker inte. Vi
              måste gå vidare. Vi måste utmana mycket av grunderna för den livsstil
              vi valt, och vi måste göra det med hjälp av gemensamma politiska
              beslut. För det krävs mod.
            </seg>
            <seg xml:id="i-f6b9be9e99f7c504-0">
              Jag har varit en fast väktare av grunderna för välfärdssamhället
              vad gäller de offentliga finanserna. Ja, jag erkänner det. Jag
              har aldrig tvekat på den punkten. Det handlar om människor som
              är utsatta. Den dagen man tvingas in i ett låneberoende är det
              klippt för de offentliga finanserna.
            </seg>
            <seg xml:id="i-2907de3bb473199a-0">
              Herr talman! Låt mig konkludera med att säga: De offentliga finanserna
              har varit en av hörnstenarna. En annan hörnsten har varit sysselsättningen.
              Och en tredje hörnsten, herr talman, har varit kampen för ett
              klimat av sådant slag att de som kommer efter oss också kan leva
              goda liv. Det arbetet fortsätter vi. Tack ska ni ha!
            </seg>
          </u>
          <note xml:id="i-9918221a1bca3fdb-0">
            I detta anförande instämde Karl Gustav Abramsson, Luciano Astudillo,
            Mats Berglind, Patrik Björck, Catharina Bråkenhielm, Gunilla Carlsson
            i Hisings Backa, Christer Engelhardt, Kerstin Engle, Alf Eriksson,
            Agneta Gille, Monica Green, Billy Gustafsson, Peter Hultqvist,
            Carina Hägg, Kent Härstedt, Inger Jarl Beck, Ann-Kristine Johansson,
            Lars Johansson, Anders Karlsson, Sonia Karlsson, Yilmaz Kerimo,
            Kurt Kvarnström, Hillevi Larsson, Désirée Liljevall, Anne Ludvigsson,
            Fredrik Lundh, Johan Löfstrand, Louise Malmström, Elisebeht Markström,
            Jennie Nilsson, Pär Nuder, Ronny Olander, Jasenko Omanovic, Christina
            Oskarsson, Leif Pagrotsky, Helene Petersson i Stockaryd, Leif
            Pettersson, Britta Rådström, Ameer Sachet, Eva Sonidsson, Thomas
            Strand, Magdalena Streijffert, Tone Tingsgård, Björn von Sydow,
            Göte Wahlström, Lars Wegendal, Siw Wittgren-Ahl, Kristina Zakrisson,
            Karin Åström, Krister Örnfjäder och Thomas Östros (alla s).
          </note>
          <note type="speaker" xml:id="i-48935fca099a2762-0">
            Anf. 15 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-3">
            <seg xml:id="i-c179da658853cba4-0">
              Herr talman! Vi får väl hoppas att det inte var någon socialdemokrat
              som glömde att instämma. Det kan ju bli lite jobbiga diskussioner
              i efterhand.
            </seg>
            <seg xml:id="i-a50215d1b0d653a0-0">
              Det där var ett tal av Göran Persson som vi känner igen kraftfullt,
              svavelosande och i allt väsentligt helt felaktigt. Mannen som
              sänkte a-kassan. Mannen som införde den automatiska överföringen
              till sjuk- och aktivitetsersättning efter långvarig sjukfrånvaro.
              Mannen som anställde de första kontrollanterna på Försäkringskassan
              för att jaga människor, som han själv ofta väljer att uttrycka
              det. Mannen som hittade på särlösningen att miljardärer slipper
              förmögenhetsskatten. Mannen som avskaffade arvs- och gåvoskatten.
              Mannen som sänkte skatten för sig själv mer än för låginkomsttagarna.
              Vilket svavelosande svammel!
            </seg>
            <seg xml:id="i-135691230b4d1323-0">
              Det är precis så svensk socialdemokrati är. Det är mycket snack,
              men det är inte den politiken som förs. På samma sätt har inte
              arbetslösheten angripits konsekvent. Nej, snarare har det förts
              en politik för att det ska se ut som om vi har låg arbetslöshet.
              Det har vi kritiserat. Människor har känt igen det i sin nära
              omgivning över hela landet. Det är som de säger, de där Nya moderaterna.
              Folk får inte jobb. De får åtgärder. De får något annat som inte
              känns som att man står på egna ben och klarar en egen försörjning.
            </seg>
            <seg xml:id="i-09e85239bed705d9-0">
              Vi hörde Göran Perssons installationstal om det gröna folkhemmet.
              En del undrade om det blev så mycket av det. Det som har varit
              väldigt tydligt, Göran Persson, är att det inte följdes av någon
              global strategi, av många initiativ inom EU-systemet där Sverige
              gick före, utan av just detta nationella perspektiv vi ska ge
              svaren som om det inte var beroende av de andra. Det var problemet.
              Det är bra att vara intresserad. Det är bra att vara tidigt ute.
              Men utan att utverka en strategi inom EU för de globala svaren
              blir det inte någon skillnad som faktiskt förändrar klimatet.
            </seg>
          </u>
          <note xml:id="i-27e12339c11c5d5a-0">
            Anf. 16 GÖRAN PERSSON i Stjärnhov (s) replik:
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-3">
            <seg xml:id="i-15ecb231cb6df4fc-0">
              Herr talman! Jag begär inte att Fredrik Reinfeldt ska kunna allt
              om EU, men det mest elementära borde han väl ändå ha grepp om.
              Det var på svenskt initiativ som Lissabonprocessen kom att omfatta
              hela begreppet uthållig tillväxt inte bara ekonomi, inte bara
              sociala dimensioner, utan också det miljömässiga. Vi har varit,
              och är, pådrivande.
            </seg>
            <seg xml:id="i-a9ec727beaf36c9c-0">
              Det var på svenskt initiativ, Fredrik Reinfeldt, som Cardiffprocessen
              införlivades i EU, alltså att alla beslut som EU fattar ska prövas
              om de är ekologiskt uthålliga. Vi har under svensk ledning arbetat
              fram en strängare kemistrategi. Allt det har skett utifrån utgångspunkten
              att vi tror att vi behöver ha ett internationellt samarbete, och
              EU är vårt viktigaste instrument.
            </seg>
            <seg xml:id="i-13ee81accd3e80b4-0">
              I det arbetet har vi varit trovärdiga genom att vi kunnat visa
              att vi reducerat våra utsläpp, genom att vi kunnat visa att vi
              gått före och investerat i ny teknik, genom att vi stimulerat
              inte minst kommunerna till att gå före genom lokala investeringsprogram
              där man byggt reningsanläggningar för både vatten, avlopp och
              luft och på så sätt minskat utsläppen på ett väsentligt sätt.
            </seg>
            <seg xml:id="i-4baddaac8e3cbc30-0">
              Vi är på många sätt ledande i världen. Vi är ledande i Europa.
              Och just därför kan vi tala med hög röst och med tydlig röst.
              Vi har varit, och ska förbli, ett föregångsland. Jag önskar dig
              lycka till i det arbetet, det vill jag säga, för om vi missar
              denna uppgift så missar vi också kommersiella möjligheter, och
              Sverige missar chansen att göra skillnad. Ta den chansen och se
              till att det blir någonting gjort!
            </seg>
          </u>
          <note type="speaker" xml:id="i-408241941b999116-0">
            Anf. 17 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-4">
            <seg xml:id="i-559f0b9484d7e63a-0">
              Herr talman! Absolut, Sverige har haft en miljökommissionär,
              och vi har haft en hög profil i miljöfrågor. Men Göran Persson
              hävdade att vi kom nya till klimatdiskussionen. Det var dock inte
              bara vi på min kant som gjorde det, vill jag påpeka. Det var utifrån
              det jag förde diskussionen.
            </seg>
            <seg xml:id="i-ec09cc144f07de0c-0">
              Göran Persson gillar ju att ge tips, vilket ni säkert noterat.
              Jag ska avsluta med att ställa en mycket enkel fråga till Göran
              Persson.
            </seg>
            <seg xml:id="i-052da84b89d02266-0">
              Jag inser att du inte vill lägga dig i vilken politik som nu
              ska utformas efter din tid, men kan vi ändå inte få känna lite
              på den? Är tipset att socialdemokratins strategi ska vara att
              allt vi nu gör i alliansen ska ställas tillbaka till läget som
              det var före valet 2006? Är det din mening? Ska man massivt lägga
              på ökad skatt på LO-arbetare, människor som jobbar, och använda
              den för att göra det mer lönsamt igen att inte arbeta och att
              höja alla ersättningar för dem som har lite mer i lön? Är det
              Göran Perssons råd till sin efterträdare?
            </seg>
          </u>
          <note xml:id="i-6cdb400bbcc0f25d-0">
            Anf. 18 GÖRAN PERSSON i Stjärnhov (s) replik:
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-4">
            <seg xml:id="i-cec5aed7bbd69694-0">
              Herr talman! Mitt råd till min efterträdare är att försöka samla
              de progressiva krafter som också finns inom borgerligheten och
              som tror på en bra social försäkring. Det finns sådana. De ger
              av och till uttryck för sin uppfattning.
            </seg>
            <seg xml:id="i-4b20edf3f1af30ed-0">
              Samla den alliansen! Det som har gjort Sverige till ett modernt
              land, det som gör att vi orkar omställningen på arbetsmarknaden,
              är att människor inte lämnas i sticket. Detta att vi alla är jämlika,
              alla har samma värde, innebär för en socialdemokrat att vi måste
              utforma en politik där ingen lämnas utanför. Skillnaden oss emellan
              är avgrundsdjup och ideologisk. Den som kommer efter mig kommer
              att fortsätta en politik byggd på att vi tror att om alla är med,
              om alla människor känner sig sedda och respekterade, är det också
              bra för svensk konkurrenskraft och för svensk utveckling. Välfärdssamhället
              är kanske mer modernt nu än vad det någonsin har varit. Det är
              mer modernt i en globaliserad tid. Över detta är jag stolt. Det
              manar min efterföljare till nya arbetsuppgifter.
            </seg>
          </u>
          <note type="speaker" xml:id="i-6acb81d17e4d8437-0">
            Anf. 19 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-0">
            <seg xml:id="i-1dbe9efb662c5d0e-0">
              Herr talman! Det är intressant att lyssna på Göran Persson som
              alltid. Det är lite svårt med höger och vänster.
            </seg>
            <seg xml:id="i-aec21522a4f2ad96-0">
              Om det är vänster att ha hög arbetslöshet och högt utanförskap,
              en miljon står utanför, om det är vänster att öka löneklyftorna
              mellan män och kvinnor, om det är vänster att ha höga skatter
              på dem som har låga inkomster, om det är vänster att barnen går
              i skolan utan att få tillräckliga kunskaper, om det är vänster
              att ha långa vårdköer, om det är vänster att öka de regionala
              klyftorna, då är jag jätteglad över att slippa vara vänster.
            </seg>
            <seg xml:id="i-006551a00c768b71-0">
              Jag är mycket stolt över att ha förnyat Centerpartiet och att
              få ingå i en alliansregering som faktiskt ser människors utanförskap
              och försöker göra något åt det. Det är det som gör mig beklämd.
              Jag hade en bild av arbetarrörelsen och socialdemokratin där arbete
              hade en mening, inte bara utifrån att man fick en lön utan att
              man också bidrog till samhället. Då säger Göran Persson att han
              är stolt. Kan han känna sig så himla stolt över att lämna efter
              sig hela detta utanförskap och alla dessa klyftor?
            </seg>
            <seg xml:id="i-8714cb7944be2850-0">
              Det är intressant att se hur oppositionen agerar. Göran Persson
              avgick direkt efter valet. I dag finns ingen samlad opposition
              i svensk riksdag. Vad är ditt bidrag, Göran Persson, under dessa
              månader för att samla denna opposition? Man ser i en del av era
              budgetförslag den spretighet som finns mellan Vänsterpartiet,
              Miljöpartiet och Socialdemokraterna. Men finns det någon samlad
              opposition mot den alliansregering som ni är så irriterade över?
              Det skulle jag vilja veta.
            </seg>
            <seg xml:id="i-f975f1a08c49a72a-0">
              Anf. 20 GÖRAN PERSSON i Stjärnhov (s) replik:
            </seg>
            <seg xml:id="i-ab86028a67c49efd-0">
              Herr talman! Den politik vi har utformat de senaste tolv åren
              med hjälp av Centerpartiet, Miljöpartiet och Vänsterpartiet är
              en fortsatt god grund för opposition mot den nya borgerliga regeringen.
              Jag säger det utan att vara på något sätt sarkastisk eller spydig.
              Jag bara konstaterar att Centerpartiet nog kommer att träffas
              av kritik av det slaget som kan hämtas från egna uttalanden i
              denna kammare för inte så länge sedan.
            </seg>
            <seg xml:id="i-949923afbd7032a9-0">
              Ta till exempel synen på kollektivavtal. Vi hade en gång i tiden
              en löneminister som var centerpartist och fast försvarare av kollektivavtalen.
              Vi har nu en näringsminister som är centerpartistisk ledare. Hon
              svävar på målet. Hon försvarar inte kollektivavtalen. Hon kan
              inte uttala sig om hon tycker att det är bra om Sverige förlorar
              eller vinner i EU:s domstol som nu prövar Vaxholmsfallet, som
              ju handlar om kollektivavtal. Vi har sett henne i tv de senaste
              dagarna där hon har vägrat att svara på frågan om hon tycker att
              det är bra om Sverige vinner eller förlorar.
            </seg>
            <seg xml:id="i-c7dd6b4d7a02e1be-0">
              Jag tycker att Maud Olofsson kan ta chansen här i talarstolen
              att utveckla sin syn. Är det bra om Sverige vinner eller förlorar
              i EU:s domstol? Är det bra om vi får lettiska löner i Sverige,
              Maud Olofsson? Jag trodde att vi utvidgade EU inte för att få
              lettiska löner i Sverige utan för att få svenska löner i Lettland.
              Det var målsättningen. Om svenska folket, alla de som arbetar
              och sliter, ska få höra att det är det som är resultatet av EU-medlemskapet
              fruktar jag en mycket kraftfull reaktion.
            </seg>
            <seg xml:id="i-32391aec96f4e0ca-0">
              Vaktslåendet om kollektivavtalen är också ett sätt att skydda
              de mest utsatta på arbetsmarknaden. Kalla det för vad du vill,
              Maud Olofsson, men för mig är det socialdemokratisk politik, en
              hörnsten, en grundsten. Utveckla dina synpunkter, Maud Olofsson.
              Är det bra om Sverige förlorar eller vinner? Det är lätt att svara
              ja eller nej på den frågan.
            </seg>
          </u>
          <note type="speaker" xml:id="i-f50e71951065358a-0">
            Anf. 21 Näringsminister MAUD OLOFSSON (c) replik:
          </note>
          <u who="maud_olofsson_d26899" next="cont" xml:id="i-d4df5b4792fb5e4c-0">
            <seg xml:id="i-33220922f595b291-0">
              Herr talman! Jag förstår att Göran Persson vill byta ämne. Men
              min fråga till Göran Persson gällde inte kollektivavtalen. Jag
              har försvarat kollektivavtalen, och jag tycker att det är bra
              att vi får jobb i Sverige.
            </seg>
            <seg xml:id="i-7bca8cbf5d5ee3a7-0">
              Det som är viktigt för mig att veta är om det finns en samlad
              opposition. Ni sade att ni hade ett så bra samarbete mellan Vänsterpartiet,
              Miljöpartiet och Socialdemokraterna. Går jag tillbaka och tittar
              på er budgetmotion, bland annat om klimatfrågan, framgår det att
              Socialdemokraterna säger nej till skatteväxlingen, som ni var
              överens om, Vänsterpartiet säger ja bara till skattehöjningarna
              och Miljöpartiet har kvar skatteväxlingen. Det är exempel på där
              ni inte alls blir en opposition i den så viktiga klimatfrågan,
              som Göran Persson har lyft fram här.
            </seg>
            <seg xml:id="i-3c7eaee00450a1a4-0">
              Sedan har vi frågan om utanförskapet och klyftorna. Men det är
              Göran Persson själv som har skapat dessa klyftor. Det är din regering
              som har gjort att låginkomsttagarna inte kan leva på sin lön.
              Det är med din regering som utanförskapet har ökat, det har blivit
              längre köer i vården och barnen inte får kunskap i skolan. Det
              var det som jag ville ha besked om.
            </seg>
            <seg xml:id="i-08a36f5396c18d54-0">
              Finns det en samlad opposition? Är du stolt över det resultat
              du lämnar efter dig? Jag är stolt över att ingå i en regering
              där jag angriper de verkliga samhällsproblemen människor lever
              med och känner av varje dag.
            </seg>
          </u>
          <note xml:id="i-6cdfa98eca6fbc64-0">
            Anf. 22 GÖRAN PERSSON i Stjärnhov (s) replik:
          </note>
          <u who="maud_olofsson_d26899" prev="cont" xml:id="i-f0cfa1f3682043be-0">
            <seg xml:id="i-580182bf12060d01-0">
              Herr talman! Jag kommer tillbaka till Maud Olofsson med den mycket
              enkla frågan om hon vill att Sverige ska vinna eller förlora.
              Den ska hon inte slippa.
            </seg>
            <seg xml:id="i-4d8985b7a6fc5907-0">
              Det är så typiskt av Maud Olofsson att säga att jag flyttar fokus
              i debatten. Det är kanske för att Maud Olofsson inte förstår hur
              grundläggande hela striden om Vaxholm är. Hjälps de mest utsatta
              i Sverige, Maud Olofsson, av att vi får lettiska löner? Är det
              så? Är det så hon bekämpar klyftorna? Hjälps de mest utsatta i
              Sverige av att man fördärvar förtidspensionärernas ålderspensioner?
              Hjälps de mest utsatta i vårt land, de arbetslösa, av att de blir
              fattigare? Hjälps de mest utsatta i vårt land, de sjuka, av att
              de får en försämrad ekonomisk trygghet? Vem blir frisk av att
              bli fattig, Maud Olofsson? Vem får ett jobb av att tappa sin ekonomiska
              trygghet? Vem tror på framtiden som förtidspensionär, om jag vet
              att jag nu också ska drabbas av en dålig ålderspension efter att
              ha slitit ut hela min kropp? Det är det det handlar om.
            </seg>
            <seg xml:id="i-985404f5ff3be65b-0">
              Din svada är känd. Frågorna står kvar. Använd en del av din oratoriska
              förmåga till att åtminstone försöka svara på frågorna.
            </seg>
          </u>
          <note type="speaker" xml:id="i-6aefd665a2bab863-0">
            Anf. 23 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" next="cont" xml:id="i-d206c8573e261289-0">
            <seg xml:id="i-775850e44b450b44-0">
              Herr talman! En vanlig recension av Göran Perssons ledarskap
              är att det har varit förvaltande snarare än förnyande. Och om
              man tänker efter vilka reformer man egentligen förknippar Göran
              Persson med hittar man väl inte så många exempel.
            </seg>
            <seg xml:id="i-8548d78ed1bffe2c-0">
              Jag drar nu en slöja över det som Göran Persson gjorde som skolminister.
              Då var han ju en intensiv reformatör, men det tycker väl de flesta
              inte var särskilt lyckat.
            </seg>
            <seg xml:id="i-db9581a066eb1c2c-0">
              En mycket stor sak som har hänt under de år som Göran Persson
              har varit statsminister är pensionsreformen. Den hyllas i internationella
              tidskrifter. När OECD skriver om Sverige lyfts den fram tillsammans
              med Riksbankens oberoende och det nya budgetsystemet som något
              som långsiktigt verkligen kan vara bra för Sverige.
            </seg>
            <seg xml:id="i-f2dd5d21c74c6b39-0">
              När nu Göran Perssons efterträdare håller på att positionera
              sig har det sagts en del om pensionsuppgörelsen som jag tycker
              är ganska bekymmersamt. Skulle inte det här vara ett bra tillfälle
              för Göran Persson att vara lite statsmannamässig och mana sitt
              parti att verkligen hålla fast vid pensionsöverenskommelsen? Den
              är bra för svenska löntagare, den är bra för svenska pensionärer
              och den är bra för det svenska folkhushållet.
            </seg>
            <seg xml:id="i-6e4e82b12ac2cd69-0">
              När ni skulle reformera förtidspensionerna valde ni att göra
              upp med era stödpartier, som var emot pensionsreformen. Det har
              lett till att vi har ansett att vi kan göra förändringar när det
              gäller förtidspensionen. Men det där kan vi resonera vidare om.
            </seg>
            <seg xml:id="i-9d6e3d1a951845fc-0">
              Kan vi vara överens om att en utgångspunkt för oss alla i de
              fem partier som gjorde denna stora, viktiga och avgörande reform
              ska vara att pensionsreformen ska ligga fast? Är det beskedet
              från Socialdemokraternas ledare i dag?
            </seg>
          </u>
          <note xml:id="i-9cc20175ed61e7bc-0">
            Anf. 24 GÖRAN PERSSON i Stjärnhov (s) replik:
          </note>
          <u who="lars_leijonborg_b0c418" prev="cont" xml:id="i-417813d5fc1d3698-0">
            <seg xml:id="i-d8055ff66582d5d4-0">
              Herr talman! Vi har gjort denna uppgörelse, och vi vill stå fast
              vid den. Men vi accepterar inte det brott mot uppgörelsen som
              ingreppen i förtidspensionerna nu representerar.
            </seg>
            <seg xml:id="i-663216897ce7946d-0">
              Bara för att undanröja det Lars Leijonborg nu sade om hur det
              förra beslutet togs, var det en proposition som lades till riksdagen,
              som skulle läggas enligt överenskommelsen i pensionsreformen,
              som skulle läggas när vi visste hur sjuk- och aktivitetsersättningen
              såg ut. Vi lade den. Vi gjorde reduceringen för den allmänna pensionsavgiften,
              precis som var överenskommet. Ni röstade för detta i riksdagen.
            </seg>
            <seg xml:id="i-7e921db35b8dd007-0">
              Det kan jag säga, Lars Leijonborg, att vi kommer inte att rösta
              för er attack på förtidspensionärerna. Vi kommer inte att rösta
              för detta orimligt orättvisa att en ung funktionshindrad människa
              som exempelvis har råkat ut för en bilolycka har att se fram emot
              att hon ska ha 1 500 kr lägre ålderspension än vad pensionsreformen
              faktiskt sade att hon skulle ha. Det är därför vi är så upprörda.
            </seg>
            <seg xml:id="i-85be9b808e06cb7f-0">
              När det här summeras råkar det vara samma summa som du tycker
              att du har råd att reducera förmögenhetsskatten med. Det är möjligt
              att ni inte har resonerat så jag ska inte säga att ni har gjort
              det men det råkar vara samma summa. Om man har råd att ta bort
              förmögenhetsskatten i dessa tider, när det går så oerhört bra
              för dem som har gott om pengar, varför ska man då inte ha råd
              att ge en ung människa som har drabbats av en bilolycka och fått
              ett livslångt funktionshinder en ålderspension som är något så
              när dräglig?
            </seg>
            <seg xml:id="i-3f6586730ecb2016-0">
              Det är där det ligger. Det är den kritiken vi riktar. Det är
              det som är brottet mot pensionsöverenskommelsen. Vi står för den.
              Det är ni som bryter den, och därför kritiserar vi er. Det måste
              du förstå.
            </seg>
          </u>
          <note type="speaker" xml:id="i-cd43a72b621c7379-0">
            Anf. 25 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" next="cont" xml:id="i-d206c8573e261289-1">
            <seg xml:id="i-79be3bc2611806ae-0">
              Herr talman! Det där håller inte. Den som är arbetslös under
              lång tid får i ert system sin ålderspension reducerad. Den som
              är sjukskriven under lång tid får i ert system sin ålderspension
              reducerad. Sedan var det en diskussion om hur man ska se på förtidspensionärer,
              och där har vi nu kommit till något olika uppfattning.
            </seg>
            <seg xml:id="i-d897c115a9068531-0">
              Göran Persson började här i dag med att säga: Jag älskar debatter
              för då får man vara retorisk. Och sedan var han mycket grovt retorisk.
            </seg>
            <seg xml:id="i-5f49ca09fcf14ec1-0">
              Det är viktigt att vi också mitt i retoriken ser till det som
              förenar, ser till det långsiktiga, ser till det som är bra för
              vårt land. Vi har nu kommit till något olika slutsatser på just
              denna punkt, men låt inte det fördärva detta stora viktiga som
              vi mitt i krutröken ändå förhandlade oss fram till och som var
              bra för Sverige ett pensionssystem som är hållbart över tiden,
              över regimskiften, över ekonomiska skiften. Detta ska vi slå vakt
              om.
            </seg>
            <seg xml:id="i-e0063e53ed72bb31-0">
              Det är oerhört allvarligt om socialdemokratin därför att man
              nu är inne i en ledardiskussion ska svikta på den punkten.
            </seg>
          </u>
          <note xml:id="i-c9380d901d2c486b-0">
            Anf. 26 GÖRAN PERSSON i Stjärnhov (s) replik:
          </note>
          <u who="lars_leijonborg_b0c418" prev="cont" xml:id="i-417813d5fc1d3698-1">
            <seg xml:id="i-09d52e746814be42-0">
              Herr talman! Det du säger håller inte ihop, Lars Leijonborg.
              Jag tror att du hör det själv.
            </seg>
            <seg xml:id="i-562ad11e8d0e37b1-0">
              Vi har inga som helst svårigheter att ställa upp för pensionssystemet.
              Vi har träffat ett avtal om det. Men vi blir upprörda när ni kliver
              av och gör det med udden riktad mot dem som är sämst ställda.
              Jag förstår det inte.
            </seg>
            <seg xml:id="i-7591f3a41e11333c-0">
              Dessutom visar det sig vara så att ni inte har brist på pengar.
              Det vet vi alla. Sveriges finanser är skötta på ett sådant sätt
              att det finns utrymme. Men likafullt ska ni använda de 1,7 miljarderna
              i besparing för att halvera förmögenhetsskatten. Så kan man beskriva
              det.
            </seg>
            <seg xml:id="i-137860d155c25cb8-0">
              Du måste förstå att det här inte bara sticker i ögonen. Det gör
              att vi blir upprörda. Det gör att människor börjar ifrågasätta:
              Ska ni stå för den här pensionsuppgörelsen? Vad blir nästa avsteg
              som folkpartisterna kommer att tvingas gå med på i de interna
              borgerliga överläggningarna?
            </seg>
            <seg xml:id="i-75fce5da4333056c-0">
              Vi gjorde det här, inte minst med Bo Könberg. Det är inte utan
              att man saknar den typen av fasthet som han stod för. Nu får han
              utöva den som landshövding i det vackraste landskap som finns,
              så jag gläds med honom.
            </seg>
            <seg xml:id="i-69ef6afbc88868cb-0">
              Men, Lars Leijonborg, detta är icke grov retorik. Detta är elementär
              politik. Att denna elementära politik sedan kläs på ett sådant
              sätt att du uppfattar den som retorik har jag ingenting emot,
              därför att utan retorik får vi aldrig något genomslag i politiken.
              Det kan vara ett tips också till Lars Leijonborg.
            </seg>
          </u>
          <note type="speaker" xml:id="i-1bd35cadad4da370-0">
            Anf. 27 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" next="cont" xml:id="i-e8c740784362a954-0">
            <seg xml:id="i-85f1f7015b22d1a1-0">
              Herr talman! Det var bättre förr. Så var det när det gällde Göran
              Perssons anförande. Det var bättre när det gällde talarstolar,
              och det var bättre när det gällde den politik som svenska folket
              valde bort, för en socialdemokrati som inte riktigt såg de problem
              som människor lever med i sin vardag. Man valde bort den politiken
              till förmån för allianspartierna, som hade lösningar på de problem
              som människor står inför.
            </seg>
          </u>
          <note xml:id="i-9e0c8f3801dd559b-0">
            Göran Persson förde med Fredrik Reinfeldt en diskussion om vården,
            och här spreds en rad felaktiga uppgifter från Göran Perssons
            sida, osanna uppgifter.
          </note>
          <u who="goran_hagglund_1439a2" prev="cont" xml:id="i-e7fb788d407e5b32-0">
            <seg xml:id="i-fa27dd06c4c225ae-0">
              Vård ska ges efter behov i Sverige. Vården ska vara gemensamt
              finansierad i Sverige. Landstingen ska bestämma hur den organiseras.
              Det är viktiga grundpelare. Det är inte plånbokens tjocklek som
              ska avgöra hur vården ska fördelas. Så blev det i Socialdemokraternas
              Sverige, där sjukvårdsförsäkringar ökade dramatiskt eftersom människor
              inte litade på den vård som Socialdemokraterna tillhandahöll.
              Där vårdköerna blev långa valde människor att betala vården en
              gång till. Ni svek.
            </seg>
            <seg xml:id="i-d3a56cba5ed5269c-0">
              Det engagemang som Göran Persson visar i dag när det gäller vården
              tror jag många saknade under den tid då ni hade regeringsmakten.
              Varför gav ni inte de svaren på frågorna då? Varför såg ni inte
              till att tillgängligheten ökade? Varför förbättrade ni inte möjligheten
              till boende för äldre, till värdighet inom äldreomsorgen? Hur
              kunde ni glömma dem?
            </seg>
            <seg xml:id="i-272794c6992e1d4a-0">
              Det var det som gjorde att människor valde bort er, för man ville
              se någonting annat, några som inte ryggar för att använda andra
              aktörer, några som ser att vård kan ges inte bara av det offentliga
              men vård betalas gemensamt.
            </seg>
            <seg xml:id="i-46f32c766c4e4b63-0">
              Herr talman! Att tala fritt är ibland en gåva att kunna göra.
              Att lyssna till den som talar fritt är också att ofta få höra
              sanningen. Vad Göran Hägglund talar om är att det han nu förbereder
              syftar till att släppa in privata aktörer i vården, inte bara
              på det sätt som det har varit. Vi har det redan, under socialdemokratisk
              regim: en vårdcentral på entreprenad, kanske en enhet på ett sjukhus.
              Men stopplagen, som du vill ta bort, syftar till att hela sjukhus
              kan läggas ut på entreprenad. Därmed förlorar man kontrollen,
              makten och den demokratiska insynen från medborgarna över det
              som är så viktigt för allas vår välfärd. Och sedan kompletterar
              man detta, Göran Hägglund, med försäkringar som har rasat i försäljning
              sedan stopplagen kom och som också har hållits emot av att vårdgarantin
              fungerar och fungerar allt bättre. Sedan kombinerar du det här
              med dina privata sjukförsäkringar. Då får du två köare. Då blandar
              du finansieringen. Då blir det en möjlighet för dem som driver
              vården att välja inte efter behovet utan efter den som har betalat.
              Det är inte så svårt att begripa att den som tecknar en privat
              vårdförsäkring och gör det i ett sjukhus som har landstingsfinansiering
              och dessutom försäkringskunder mycket väl kan komma att betala
              sig före, mycket väl kan komma att vara den som får vård, inte
              den som har behovet. Penningens kraft i de här sammanhangen ska
              vi inte vara naiva omkring. Den är oerhört stark.
            </seg>
            <seg xml:id="i-147b97fd6eca141f-0">
              Vinstintresset hör inte hemma i denna del av vården. Människovärdet,
              Göran Hägglund, är större än penningvärdet. Det är viktigt. Och
              vissa saker tar vi bort från marknadens krafter. Dit tillhör att
              bedöma behovet av vård. Vad du kommer att öppna för, stick i stäv
              med vad moderatledaren sade i valrörelsen, är en privatisering
              av våra sjukhus. Den har redan börjat i Helsingfors, och det blir
              kd:s stora bidrag till politiken. Jag tycker att det är trist.
            </seg>
          </u>
          <note xml:id="i-2c5da42d87742e62-0">
            Anf. 28 GÖRAN PERSSON i Stjärnhov (s) replik:
          </note>
          <note type="speaker" xml:id="i-9ac88204b178473e-0">
            Anf. 29 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-0">
            <seg xml:id="i-b1bf8f4a6073345d-0">
              Herr talman! Retorik är bra, men det är nog så att sanningen
              är bättre. Här glider Göran Persson mycket medvetet på orden och
              försöker skapa en annan bild än den sanna bilden av verkligheten.
            </seg>
            <seg xml:id="i-fc067c0dee1e285c-0">
              Under er tid vid regeringsmakten ökade vårdköerna. Många människor
              sökte sig till sjukvårdsförsäkringar. Man var alltså beredd att
              betala en gång till för vård som det offentliga inte levererade.
              Detta finns det statistik på, Göran Persson. Det är oerhört enkelt
              att beslå dig med att vara fel ute i det här sammanhanget.
            </seg>
            <seg xml:id="i-a8d84f1757132001-0">
              Vårt förslag innebär att vård fördelas efter behov, att vården
              finansieras gemensamt. Men vi tror att fler än bara de som har
              sjukhusrockar där det står landstinget kan leverera bra vård till
              människor. Vi sätter människan i centrum. Vi har inte blivit systemets
              fångar det kan bli fel; det är möjligen en ordlek där som ni är
              när det gäller att sätta systemet framför människan.
            </seg>
            <seg xml:id="i-ec66df40d935987a-0">
              Se människan! Låt människan välja! Vi finansierar gemensamt.
              Vården fördelas efter behov. Det, Göran Persson, borde ni också
              kunna inse.
            </seg>
            <seg xml:id="i-678be1831fb34d88-0">
              Anf. 30 GÖRAN PERSSON i Stjärnhov (s) replik:
            </seg>
            <seg xml:id="i-73c8bf7f26886c81-0">
              Herr talman! Om det nu är så att Göran Hägglund tror att det
              är det här han står för, varför ska han då avskaffa stopplagen,
              som just sätter stopp för den här blandningen av finansieringen
              med försäkringstagare och landstingsfinansiering? Varför ska den
              avskaffas om det inte är några problem?
            </seg>
            <seg xml:id="i-444a42b0b52c34a5-0">
              Det är på det viset, Göran Hägglund, att vårdgarantin har fungerat.
              Det har blivit en 30-procentig reduktion av dem som väntar på
              en behandling som är mer än tre månader bort. Och de allra flesta
              som står och väntar på en behandling får behandlingen inom tre
              månader. Tre av fyra får det. Vårdgarantin fungerar. Så det är
              inte motivet, utan motivet är någonting annat.
            </seg>
            <seg xml:id="i-8e53d298b061a0e6-0">
              Ni har en ideologisk mission. Det är det som det handlar om.
              Ni tror ju på att de privata initiativen är bättre. Och de är
              bättre på många områden när det gäller servicesektorn, men de
              kommer aldrig någonsin att vara tillfyllest i de delar av den
              gemensamma sektorn där det är behovet av omsorg och vård som ska
              bedömas. När du släpper in blandningen med privat finansiering
              riskerar du att hamna i det läget att den som har bäst med pengar
              går först.
            </seg>
            <seg xml:id="i-1c9897775134405a-0">
              Låt dem som har de ekonomiska resurserna bygga sina sjukhus,
              inte ta över landstingens. De är våra egna gemensamma ägodelar,
              och dem slår vi socialdemokrater vakt om.
            </seg>
          </u>
          <note type="speaker" xml:id="i-0076bfb566def12d-0">
            Anf. 31 LARS OHLY (v) replik:
          </note>
          <u who="lars_ohly_6bb860" next="cont" xml:id="i-0ef885bfc05e2120-0">
            <seg xml:id="i-41c92d012634a7d3-0">
              Herr talman! Borgerliga regeringar är olyckliga för Sverige.
              Varje gång ett borgerligt parti har haft inflytande över regeringspolitiken
              har orättvisorna ökat. Och borgerliga regeringar har inte bara
              varit olyckliga när det gäller den politik som de har fört utan
              också när det gäller den påverkan som de har haft på socialdemokratin.
            </seg>
            <seg xml:id="i-ff20777524a4b2de-0">
              Det var nämligen så att efter den borgerliga regeringsperioden
              9194 anpassade sig socialdemokratin och accepterade flera av de
              felaktiga beslut som jag menar att den borgerliga regeringen då
              stod för. Det gäller till exempel avregleringar av statlig verksamhet
              och utförsäljningar och privatiseringar av gemensamt ägd egendom.
              Därför är jag orolig inte bara för den politik som den här regeringen
              står för utan också för hur socialdemokratin förmår att skapa
              ett oppositionsalternativ som inte bara handlar om att man vill
              återkomma i regeringsställning för att förvalta och för att förhindra
              ytterligare försämringar utan att man också har en vision. Det
              handlar om en vision om att bryta kvinnors underordning i samhället.
              Det handlar om en feministisk politik som på allvar ifrågasätter
              och bekämpar de maktstrukturer som överordnar män. Det är en politik
              som attackerar den skeva fördelningen av makt och förmögenheter
              i samhället. Det är en politik som inte bara accepterar kapitalismens
              inneboende logik om att de som äger också ska vara de som bestämmer.
              Det är en politik som tar klimathotet och miljöpolitiken på allvar.
              Och man måste inse att vi inte kan bygga en sådan politik på marknadskrafternas
              välvilja utan enbart på att politiken tar ansvar och demokratin
              visar sitt försteg. Det är den oppositionspolitiken som vi tillsammans
              måste forma för att nästa val inte bara ska leda till en valvinst
              i formell bemärkelse utan också till reella förändringar för människor
              i vårt samhälle.
            </seg>
          </u>
          <note xml:id="i-6583f4237477f3d6-0">
            Anf. 32 GÖRAN PERSSON i Stjärnhov (s) replik:
          </note>
          <u who="lars_ohly_6bb860" prev="cont" xml:id="i-4f2ef20593b95929-0">
            <seg xml:id="i-aac8e8449e5c83b0-0">
              Herr talman! Det finns mycket av det som Lars Ohly står för som
              jag också delar vad gäller uppfattningar. Sedan skiljer vi oss
              åt i den delen där jag tror att ett fritt näringsliv och marknadskrafter
              är helt avgörande och nödvändiga för att skapa den dynamik och
              den utveckling i ekonomin som behövs för att ha tillväxt.
            </seg>
            <seg xml:id="i-bb999ab88422e454-0">
              Det är ingen tvekan om att vi har fört en politik som har syftat
              till att ge Sverige en god ekonomisk tillväxt, och vi har haft
              det nu i tio års tid. Vi har haft en bättre ekonomisk utveckling
              under tio år än vad vi har haft sedan 60-talet. Det har gett reallöneökningar
              till våra löntagare på en nivå som stadigt har legat över det
              som vi har kunnat prestera tidigare.
            </seg>
            <seg xml:id="i-8b20494282e1e344-0">
              Sedan är det vissa delar där jag tycker att man ska ta bort marknadens
              krafter och där det krävs andra fördelningsprinciper än penningen.
              Och då har vi hela den här sektorn som vi kallar för den gemensamma
              sektorn. Vård, omsorg, skola bör ju ges efter människors behov
              och rättigheter, inte efter deras förmåga att betala. Där har
              vi ofta funnit varandra och kunnat föra en klok politik tillsammans.
              Men i den första delen har vi inte sällan stått mot varandra.
            </seg>
            <seg xml:id="i-d598f79f84c50bcf-0">
              Nu kan jag ju trösta mig med att vi har haft svensk fackföreningsrörelse
              på vår sida. De som har stått i första ledet på arbetsplatser
              har förstått vikten av rationalisering, utveckling, vikten av
              konkurrenskraft, vikten av förnyelse. Så har det sett ut. Den
              motsättningen kanske består, men när det gäller att på ett klokt
              sätt hävda och utveckla fördelningen av den gemensamma sektorns
              resurser har vi ofta funnit varandra. För det samarbetet, Lars
              Ohly, vill jag säga ett varmt tack. Jag vill också gratulera dig
              på 50-årsdagen, så här lite i efterhand. Det är kul att se att
              också du har nått denna livets middagshöjd. Jag önskar dig allt
              gott framöver.
            </seg>
          </u>
          <note type="speaker" xml:id="i-9fbf56cf17f670df-0">
            Anf. 33 LARS OHLY (v) replik:
          </note>
          <u who="lars_ohly_6bb860" next="cont" xml:id="i-0ef885bfc05e2120-1">
            <seg xml:id="i-12ca63b0e06bfe07-0">
              Herr talman! Han är skicklig, Göran Persson. Med det slutet kan
              man ju inte bli alltför elak i en replik. Och jag tänkte faktiskt
              inte heller vara det från början därför att det här är med största
              sannolikhet sista gången som jag tar en replik på dig i någon
              partiledardebatt. Det är alltså din sista debatt som partiledare.
            </seg>
            <seg xml:id="i-f83bf88c4da8d3b8-0">
              Det är få, ska jag säga, som jag har varit så arg på i svensk
              politik som Göran Persson. Det är också få som jag har varit så
              oense med när det gäller till exempel utrikespolitiska frågor,
              Mellanöstern, Irak, Afghanistan, synen på EMU och ett svenskt
              EMU-medlemskap, asylpolitiken och avregleringar och privatiseringar.
              Men det är också få som jag har respekterat så mycket. Göran Persson
              är en mycket skicklig politiker och dessutom en trevlig prick.
            </seg>
            <seg xml:id="i-e05d6baedd59c843-0">
              När vi hade våra frukostmöten i samarbetet och det plötsligt
              blev så att Göran Perssons ögon lyste väsentligt mycket mer när
              han började prata om virkespriset utan bark än när han pratade
              om budgetpolitik och välfärd förstod vi väl att det började luta
              åt att du skulle avgå. Hoppas att din tid utan att vara partiledare
              och statsminister blir minst lika bra som din tid som partiledare
              och statsminister!
            </seg>
          </u>
          <note xml:id="i-4c33e61359c35609-0">
            Anf. 34 GÖRAN PERSSON i Stjärnhov (s) replik:
          </note>
          <u who="lars_ohly_6bb860" prev="cont" xml:id="i-4f2ef20593b95929-1">
            <seg xml:id="i-51629a2c48dcd773-0">
              Herr talman! Inte utan bark, fast under bark, m3sk fub.
            </seg>
            <seg xml:id="i-c528e885177abe8d-0">
              Jo, det är nog sant, Lars. Vi kommer på din mottagning i dag.
              Jag hoppas att många kommer dit och gratulerar.
            </seg>
            <seg xml:id="i-3e673d93686e91b6-0">
              Jag minns förra gången när en vänsterledare firade 50 år och
              hade mottagning. Det skedde i Kungsträdgården i ett galleri, om
              jag inte missminner mig, med väldigt många av Sveriges absolut
              mest kända personer från vimlet närvarande, och efterföljande
              fest på den så kallade Spy Bar. Nu är vi i Riksdagshuset.
            </seg>
            <seg xml:id="i-cbc089b24b446f9a-0">
              Tiderna förändras. I det valet fick Vänsterpartiet 12 %. Nu fick
              ni drygt 5. Man undrar ibland hur politik fungerar, och vad det
              är som är rättvist och orättvist här i världen. Jag tyckte om
              den förra vänsterledaren också. Det var en utmärkt och mycket
              framträdande person. Och jag har tyckt om samarbetet med dig,
              Lars. Om nu inte alla dina hårdföra partivänner misstycker ska
              jag säga att få personer är mer kompromissvilliga och vänliga
              än Lars Ohly, när man väl kommer till kritan. Tack ska du ha!
            </seg>
            <seg xml:id="i-50ae6e2d37bf40d2-1">
              (Applåder)
            </seg>
          </u>
          <note type="speaker" xml:id="i-212d0796aed41950-0">
            Anf. 35 MARIA WETTERSTRAND (mp) replik:
          </note>
          <u who="maria_wetterstrand_c07fc0" next="cont" xml:id="i-2fb1a1804cbb4c9d-0">
            <seg xml:id="i-2c10b6fea6425aa5-0">
              Herr talman! Göran! Vi vill tacka dig för att du har gjort ett
              jobb som vi tycker på många sätt har varit viktigt och meningsfullt.
              Du har nog sått en hel del frön. Du har sått frön när det gäller
              att öppna upp socialdemokratin kanske för nya samarbetsformer
              framöver med andra partier. Det allra viktigaste, tycker jag,
              är att du har sått frön inom Socialdemokraterna när det gäller
              tankar kring ett ekologiskt hållbart samhälle.
            </seg>
            <seg xml:id="i-a630eacf7fc881bc-0">
              Om man jämför exempelvis med ett systerparti på andra sidan Östersjön,
              i Finland, kan man inte alls se det miljöintresse inom socialdemokraterna
              där som har funnits under dina år som statsminister och partiledare
              här i Sverige. Jag har upplevt att dina ögon nog har glittrat
              lite extra mycket när du har pratat om miljöfrågor. Tyvärr, får
              man väl säga, har du varit en av ganska få personer inom socialdemokratin
              som har stått för det genuina intresset och engagemanget när det
              gäller de här oerhört viktiga framtidsfrågorna.
            </seg>
            <seg xml:id="i-1ef8f994ae935322-0">
              Jag får ofta frågan, både från vänner och journalister: Hur är
              Göran Persson egentligen? Jag har fått göra framför allt journalisterna
              besvikna med att svara att han aldrig har varit dryg, otrevlig
              eller på något sätt ohövlig mot mig eller försökt trycka ned mig
              i stövlarna.
            </seg>
            <seg xml:id="i-4ff30a9c76715a4d-0">
              Jag tycker att du har varit en mycket trevlig samarbetspartner.
              Jag hoppas att du får möjlighet nu att så lite andra typer av
              frön och att de här stövlarna kan vara dig till lite nytta när
              du ska klafsa runt i den sörmländska myllan som förhoppningsvis
              inte kommer att översvämmas alltför ofta framöver.
            </seg>
          </u>
          <note xml:id="i-48f5e270833e9b82-0">
            Anf. 36 GÖRAN PERSSON i Stjärnhov (s) replik:
          </note>
          <u who="maria_wetterstrand_c07fc0" prev="cont" xml:id="i-283dfc4d0b28bcc9-0">
            <seg xml:id="i-d46f3b64af2bf895-0">
              Herr talman! Just det: Varför har jag varit intresserad av miljön?
              Delvis är det den moraliska dimensionen. Det finns få saker som
              bär längre i konsekvenser än om vi missköter det gemensamma ansvaret
              för miljön. Politik när den är som bäst siktar på vad som händer
              i nästa generation och generationen därefter, på långsiktigheten.
              Det är också det svåraste i politiken, för man får sällan betalt
              för det i opinion eller i val. Desto viktigare är det då att vi
              som är ledande opinionsbildare orkar hålla ut och hålla fast.
            </seg>
            <seg xml:id="i-568c7fafd5379ecb-0">
              Jag är naturligtvis inte nöjd med de år jag har som stats- och
              finansminister i miljöhänseende. Men jag är stolt över vad vi
              har uträttat på många områden. Det arbetet kan fortsättas, göras
              färdigt och göras bättre.
            </seg>
            <seg xml:id="i-83ab3e736472befb-0">
              Jag har också sett på det inte utifrån den moraliska utgångspunkten
              utan utifrån att här ligger nya möjligheter till produktion. För
              mig som socialdemokrat är ju jobb och ekonomisk tillväxt viktigt.
              Jag tror inte att det finns en motsättning mellan ekonomisk tillväxt
              och krav på starka miljöhänsyn. Jag har hela tiden trott precis
              tvärtom. Jag formulerade redan som skolminister inför läroplansöversynen
              en mening som var av följande slag: Jag tror att nästa stora språng
              i den ekonomiska tillväxten kommer vi att ta just för att vi tvingas
              göra den ekologiskt uthållig. Det blir drivkraft, ny forskning,
              ny teknik, nya transportmetoder, ny energiförsörjning, ny kunskap,
              nytt sätt att hantera råvaror. Det är nytt, och det som är nytt
              driver tillväxt. Det som är nytt driver investeringar. Det som
              driver investeringar driver i regel också sysselsättning. Så hänger
              det ihop.
            </seg>
            <seg xml:id="i-ebfef072ea3bb04c-0">
              Att som klassisk socialdemokrat kunna se denna nya stora samhällsbyggaruppgift
              och samtidigt inse att det inte finns något viktigare för nästa
              generation har burit mig, liksom glädjen att se alla vackra blommor
              blomma och glädjen att höra alla de fantastiska fåglarna kvittra.
            </seg>
          </u>
          <note type="speaker" xml:id="i-7698abfb7bc69527-0">
            Anf. 37 MARIA WETTERSTRAND (mp) replik:
          </note>
          <u who="maria_wetterstrand_c07fc0" next="cont" xml:id="i-2fb1a1804cbb4c9d-1">
            <seg xml:id="i-e8f007abc56eb08c-0">
              Herr talman! Vid ett av de frukostmöten vi hade fick vi från
              Miljöpartiet order från Göran Persson att vi måste se till att
              de gamla ängs- och hagmarkerna bevaras bättre. Jag vet inte riktigt
              varför just vi skulle få det uppdraget. Det kanske fanns andra
              som satt på maktpositioner när det gäller detta. Men vi gjorde
              naturligtvis vårt bästa.
            </seg>
            <seg xml:id="i-4e1d4643744e521c-0">
              Jag är glad att jag har gett dig tillfälle att hålla detta inspirerade
              anförande om hur viktigt det är även för socialdemokrater att
              se poängerna med att satsa på en stark miljöpolitik och en ekologiskt
              hållbar utveckling. För jag är inte fullständigt övertygad om
              att det kommer att ske automatiskt när Göran Persson försvinner
              och en ny person tar över. Jag hoppas i alla fall att Göran Persson
              kommer att fortsätta att delta i diskussionerna och vara en påtryckare,
              kanske också våga vara en nagel i ögat på ett framtida socialdemokratiskt
              parti i den mån man inte är beredd att axla det ansvaret.
            </seg>
          </u>
          <note xml:id="i-ea361923ff8a1886-0">
            Anf. 38 GÖRAN PERSSON i Stjärnhov (s) replik:
          </note>
          <u who="maria_wetterstrand_c07fc0" prev="cont" xml:id="i-283dfc4d0b28bcc9-1">
            <seg xml:id="i-f1d2ed206fe9a849-0">
              Herr talman! Tack, Maria! När jag bad dig och Peter att bevaka
              hagmarken kände jag väl ett jäv som kanske skulle ha fått dagens
              utrikesminister att avundas känsligheten, vad vet jag. Det var
              inte lämpligt att jag drev de frågorna. Så jag bad dig och Peter,
              kommer jag ihåg, och det gjorde ni duktigt.
            </seg>
            <seg xml:id="i-811b12e74bbef2df-0">
              Peter Eriksson vill jag också rikta ett tack till. Det är en
              underfundig politiker med en stark känsla för stundens möjligheter.
              Det är en person som jag också har satt värde på att samtala,
              diskutera och träffa överenskommelser med. Det är en riktigt erfaren
              politiker med åren, inte minst med kommunal bakgrund dessutom.
            </seg>
            <seg xml:id="i-e5795494f892b665-0">
              Miljöpartiet är ett parti som bär en särskild uppgift nära intill
              sig. Den uppgiften tror jag alla partier kommer att vilja axla
              och bära. I den utsträckning de lyckas med detta kommer Miljöpartiet
              att engagera sig i andra frågor. Välkomna i kretsen av vanliga
              partier!
            </seg>
          </u>
          <note type="speaker" xml:id="i-033a540018973663-0">
            Anf. 39 Näringsminister MAUD OLOFSSON (c):
          </note>
          <u who="maud_olofsson_d26899" next="cont" xml:id="i-d4df5b4792fb5e4c-1">
            <seg xml:id="i-b951301d3bfb9a5f-0">
              Herr talman! Om jag inte var övertygad förut har åtminstone mina
              hundra dagar som näringsminister gjort det uppenbart för mig att
              Sveriges stora möjlighet ligger i att förena jobb, miljö och en
              hållbar energiomställning. Klimatförändringarna är mycket påtagliga.
              Jag har för första gången någonsin fått fira nyår utan snö, och
              jag bor 300 kilometer söder om polcirkeln.
            </seg>
            <seg xml:id="i-93da44e6cd88a3e6-0">
              Klimatutmaning är ingenting som går att enbart lagstifta bort.
              Det är ett område där både politik, forskning och industri måste
              jobba tillsammans med en blandning av lagstiftning och morötter.
              Vi behöver, som jag många gånger sagt förut, en grön industripolitik
              som åstadkommer det.
            </seg>
            <seg xml:id="i-694bd297ebf05965-0">
              Efter en vecka i USA, det land som kanske mest av alla har motarbetat
              Kyotoavtalet, är två saker uppenbara. Sverige ligger långt fram
              i en omställning, med forskning och med industriutveckling. Det
              är också mycket intressant att notera att många politiker, oavsett
              färg och nivå, inser behovet av att jobba med klimatfrågan.
            </seg>
            <seg xml:id="i-46a60edbfd1538ae-0">
              Grovt sett kan man dela in utsläppen i tre olika delar. Det är
              transporterna, uppvärmningen och industrin som står för de tre
              delarna av utsläppen. På bilmässan i Detroit kunde man se att
              utvecklingen går åt två olika håll, att det finns två parallella
              spår inom transportsektorn. Å ena sidan fanns stora trucks med
              kraftiga motorer som de manliga journalisterna flockades runt.
              Å andra sidan fanns miljöbilarna, elhybriderna, etanolbilarna,
              bioenergibilarna och de nya bensinsnåla motorerna.
            </seg>
            <seg xml:id="i-f171500cbe9f280b-0">
              Jag tror att det är viktigt att vi politiker inte bestämmer vilka
              bränslen som ska utvecklas, utan att vi använder forskning och
              utveckling till att just utveckla många olika metoder. Men vi
              ska se till att stimulera utvecklingen.
            </seg>
            <seg xml:id="i-2ebfda0bf99f569e-0">
              Vi ska som politiker sätta upp långsiktiga och ambitiösa mål,
              precis som vi har gjort. Men vi måste också se till att vi skapar
              möjligheter för de företag som vill utveckla miljövänliga produkter
              att få en marknad. Därför är det viktigt att EU skapar ett gemensamt
              regelverk på det här området så att Volvo och Saab får det enkelt
              att sälja sina miljövänliga bilar. Därför är det viktigt att Sverige
              och USA samarbetar om regelverk så att det är lättare för Volvo
              Trucks att exportera sina hybridfordon både till Europa och till
              USA.
            </seg>
            <seg xml:id="i-71540f1dcd36b4be-0">
              Jag är mycket glad över att alliansregeringen har en hög ambition
              när det gäller miljöfrågorna. Vi vill sänka koldioxidutsläppen
              med 30 %, och alltfler länder följer den målsättningen. Vi behöver
              fortsätta med den gemensamma politiken som, precis som statsministern
              sade, kommer att ge den stora effekten på klimatfrågorna.
            </seg>
            <seg xml:id="i-4be7ad9a043cc4b1-0">
              Det är ett faktum att den nya svenska regeringen vill ha en aktiv
              och mer konstruktiv roll i EU-samarbetet. Ett gott exempel på
              det är de förhandlingar som har skett när det gäller minskade
              fiskekvoter i Östersjön och i Kattegatt. Vi har lyckats med att
              minska fiskekvoterna med 10 %. Vi är på väg att få fram ett regelverk
              där vi nu med kraft bevakar och kontrollerar att reglerna följs.
              Det är första gången på mycket länge som vi äntligen har nått
              resultat med att minska fiskekvoterna.
            </seg>
            <seg xml:id="i-c1ba102a62ae39bb-0">
              Det är inte genom att sitta uppe på läktaren som vi förändrar
              EU, utan det är genom att vara med i förhandlingarna. Den här
              regeringen är otroligt stolt över att äntligen ha lyckats minska
              fiskekvoterna.
            </seg>
            <seg xml:id="i-7fdec74aa627cedb-0">
              Miljön kommer också att ge de gröna näringarna runtom i landet,
              inte minst på landsbygden, stora möjligheter. Av allt det som
              vi forskar om och jobbar med kommer svenska småföretagare, svenska
              jordbrukare, att kunna vara med och producera bränsle och energi
              för framtiden.
            </seg>
            <seg xml:id="i-47315f1abbe0b5e0-0">
              Regeringens förändring av gårdsstödet gör det möjligt för jordbrukarna
              att få en bättre ekonomi så att de kan byta produktion och se
              till att bli aktiva bränsleproducenter.
            </seg>
            <seg xml:id="i-195894074d1b7615-0">
              Regeringen har haft makten i hundra dagar. Vi har prioriterat
              jobb, miljö och tillväxt i hela Sverige. Vi kan redan se resultaten.
              Britta, Jan och alla andra löntagare i Sverige kommer att märka
              skillnad när de sprättar upp sitt lönekuvert den 25 januari. En
              heltidsarbetande undersköterska med en lön på 18 600 kr får drygt
              600 kr netto mer att röra sig med. Det motsvarar en löneökning
              på 3,7 %. Vad säger Kommunal om det?
            </seg>
            <seg xml:id="i-063f5e81b005ac89-0">
              Jag tror att det är väldigt viktigt för landets kvinnor, som
              ofta jobbar i den offentliga sektorn, att de äntligen kan få mer
              pengar kvar i plånboken.
            </seg>
            <seg xml:id="i-7ecf12cbe789922f-0">
              Det fina med den här politiken är att den inte leder till höjda
              priser utan till större utrymme för företag och enskilda att investera
              och växa. Det ger flera arbetstillfällen.
            </seg>
            <seg xml:id="i-dbb438d40484e33e-0">
              Konjunkturinstitutet har analyserat effekterna av vår politik.
              Sysselsättningen kommer att öka med 1 ½ % på bara några år, och
              då har man inte räknat in det omfattande företagsprogram som vi
              i regeringen har lagt fram.
            </seg>
            <seg xml:id="i-8eb8595a6c123c25-0">
              När vi får fart på jobben får anställda mer pengar att röra sig
              med. Vi kan förnya välfärden, och vi kan få en välfärd som passar
              flera.
            </seg>
            <seg xml:id="i-aef7045f20eb13da-0">
              Miljödriven tillväxt skapas av företag och människor. Vi ska
              se till att vi har världens bästa företagsvillkor. Nyföretagandet
              i Sverige är lågt i en internationell jämförelse, inte minst när
              det gäller kvinnor. Sverige har väldigt många soloföretagare som
              inte vågar anställa och som inte vågar växa.
            </seg>
            <seg xml:id="i-18f2c8bee4f5c44c-0">
              Vi lägger fram ett tungt förslag när det gäller satsningar på
              företagande. Vi avskaffar medfinansieringen i sjukförsäkringen,
              någonting som småföretagarna efterfrågat under lång tid. Vi har
              ett jobbskatteavdrag för dem med näringsinkomster, småföretagare
              som äntligen kan få mer pengar kvar att investera för. Vi reformerar
              3:12-reglerna. Vi gör det lättare att anställa unga genom lägre
              sociala avgifter och angriper på det sättet den höga ungdomsarbetslöshet
              som finns i Sverige i dag. Vi gör det billigare att anställa dem
              som fyllt 65 år. Vi sänker arbetsgivaravgiften för dem som har
              varit länge i utanförskap sjukskrivna, arbetslösa, invandrare
              och många unga som nu äntligen genom nystartsjobben kan få komma
              tillbaka till arbetsmarknaden.
            </seg>
            <seg xml:id="i-e8186b94d55e4273-0">
              Vi lyfter fram tjänstesektorn och hoppas att vi 2008 kan få en
              tjänsteföretagsutveckling värd namnet. Vi inför skattereduktion
              för hushållsnära tjänster. Vi avvecklar förmögenhetsskatten under
              mandatperioden så att investeringarna hamnar här hemma och så
              att det finns riskkapitalister och inte bara sådana som spekulerar
              som investerar i svenska företag. Vi vill förbättra trygghetssystemet
              också för landets småföretagare, kvinnor som föder barn och kvinnor
              som efterfrågar likvärdiga villkor vare sig man är löntagare eller
              företagare. Vi tar ledningen i att minska regelkrånglet 25 % mindre
              regler och tyngd på småföretagen fram till 2010. Alla departement
              och myndigheter är i full färd med att åstadkomma det. Vi inbjuder
              också hela Sverige och alla Sveriges företagare att vara med och
              ställa om när det gäller energi och miljö.
            </seg>
            <seg xml:id="i-c21f55bcf58e4747-0">
              Vi lägger också fram ett kraftfullt paket för att öka kvinnors
              företagande. Andelen kvinnliga företagare är mycket lägre än i
              övriga Europa. Vi ligger på 23:e plats. 100 miljoner kronor satsas
              nu på kvinnors företagande i ett omfattande program. Den offentliga
              sektorn är naturligtvis en stor potential då väldigt många kvinnor
              arbetar där. Nu öppnar vi dörrarna i de gamla monopolen. Kvinnor
              med nya affärsidéer kommer att kunna våga starta nya företag inom
              äldreomsorgen, skolan och sjukvården.
            </seg>
            <seg xml:id="i-6aa9873b0d77c5cb-0">
              Vi tänker släppa fram nya idéer inom välfärdsområdet för att
              skapa mångfald och tillgänglighet. Vi underlättar vardagen för
              många familjer, inte minst kvinnor, när vi inför avdrag för hushållsnära
              tjänster. Jag tror att det är dags att inse att kvinnor i dag
              arbetar i samma utsträckning som män. Om det ska vara möjligt
              behövs också en helt annan tjänstesektor; annars kommer vi att
              få flera kvinnor som inte orkar. Hushållsnära tjänster är naturligtvis
              inte hela svaret, men det är en viktig del för att öppna den privata
              tjänstesektorn.
            </seg>
            <seg xml:id="i-87d9e7b839493d59-0">
              Det är också en glädjande trend att flera ungdomar är intresserade
              av att starta företag. Vi vill att våra skolbarn och skolungdomar
              ska lära sig företagande precis på samma sätt som de lär sig att
              bli löntagare. Därför stöder vi kraftfullt insatserna när det
              gäller ung företagsamhet och andra delar.
            </seg>
            <seg xml:id="i-eca39ce391ae453d-0">
              Alla de här åtgärderna leder naturligtvis till ett bättre Sverige
              att flera kan få jobb, att vi får pengar till välfärden och att
              vi får ett hållbart samhälle. Det är det vi i alliansen har gått
              till val på. Det är det vi har fått väljarnas förtroende för att
              göra. Och vi gör det inte för oss själva; vi gör det för våra
              barns och våra barnbarns skull.
            </seg>
          </u>
          <note xml:id="i-25488647a3e58f5d-0">
            I detta anförande instämde Maria Kornevik Jakobsson (c).
          </note>
          <u who="maud_olofsson_d26899" prev="cont" xml:id="i-f0cfa1f3682043be-1">
            <seg xml:id="i-ee435111f5ff549f-0">
              Anf. 40 GÖRAN PERSSON i Stjärnhov (s) replik:
            </seg>
            <seg xml:id="i-7c379cde2328a722-0">
              Herr talman! Det var en imponerande katalog Maud Olofsson räknade
              upp av åtgärder som man ska vidta. Vi får väl se vad det blir
              av det där. Det man redan har gjort från Centerns sida är ju att
              kraftigt höja arbetsgivaravgifterna för de minsta företagen. Ambitionen
              är den motsatta, säger man, men det man har orkat med är en kraftig
              höjning. För den som har två tre anställda betyder det 25 00035
              000 kr i arbetsgivaravgifter som ska betalas inte sällan landsbygdsföretag
              och inte sällan jordbruk, Maud Olofsson. Nu tror jag visserligen
              på dina ambitioner, men det är lite som att börja en vit vecka
              med en sup. Det är så ni har gjort. Ni har höjt avgifterna, inte
              sänkt dem.
            </seg>
            <seg xml:id="i-01ea4a5f15a46bb7-0">
              Det viktigaste vi har framför oss i år på det ekonomisk-politiska
              området är faktiskt avtalsrörelsen. Den förs mot bakgrund av att
              de fackliga organisationerna har varit lovade att ni inte ska
              röra arbetsrätten. Jag förstår om de börjar känna oro, särskilt
              som Maud Olofsson inte har förmågan att tydligt uttala ett ja
              eller ett nej som svar på frågan: Är det bra om Sverige förlorar
              i EU-domstolen i Vaxholmsmålet? Ja eller nej. Det som sägs i den
              här talarstolen, Maud Olofsson, lyssnar man på också ute i Europa.
              Tänk till nu och svara! Kryp inte undan bakom en ny ordridå. Ett
              enkelt ja eller ett rent nej, varsågod!
            </seg>
          </u>
          <note type="speaker" xml:id="i-e83fc632e00469ce-0">
            Anf. 41 Näringsminister MAUD OLOFSSON (c) replik:
          </note>
          <u who="maud_olofsson_d26899" next="cont" xml:id="i-d4df5b4792fb5e4c-2">
            <seg xml:id="i-63f579d44476a600-0">
              Herr talman! Jag tror att svenska folket tror mer på alliansregeringen
              än på Göran Persson när det gäller företagsklimat. Alla de åtgärder
              som vi räknade upp är åtgärder som företagarna själva ville ha.
              Det handlar om borttagande av sjuklöneansvaret som har varit jättetungt,
              inte minst för alla dem i utanförskap. Det har inte varit lätt
              för dem som har varit långtidssjukskrivna att komma in på arbetsmarknaden
              när vi har haft det systemet med sjuklöneansvar.
            </seg>
            <seg xml:id="i-b402d150bee21486-0">
              3:12-reglerna är ett annat exempel där småföretagarna under lång
              tid har krävt att regeringen ska göra andra saker. Utvecklingen
              av tjänsteföretagandet och arbetsgivaravgiften är ytterligare
              saker som kommer att stimulera den privata tjänstesektorn i vårt
              land. Det är ett område där vi behöver skapa nya jobb. De stora
              företagen som vi har i Sverige i dag är jätteduktiga. De tjänar
              massor med pengar, men de anställer inga nya.
            </seg>
            <seg xml:id="i-d019be941cebc55e-0">
              Vi för den här politiken därför att vi vill att människor ska
              få jobb. Då kommer vi till svensk arbetarrörelse och fackföreningsrörelse.
              Nog är det väl lite märkligt att man under alla dessa tolv år
              inte har sett alla de människor som har varit arbetslösa, att
              svensk arbetarrörelse helt har glömt vad det är att utsättas för
              en hård global konkurrens och inte ha ett företagsklimat som gör
              att någon vill investera i Sverige?
            </seg>
            <seg xml:id="i-31f609d08793dd68-0">
              Nog är det väl konstigt om den stora striden handlar om ersättningsnivåerna
              och inte om rätten till arbete? Ja, vi ska ha rätt till ersättning
              om vi blir sjuka och arbetslösa. Men vi ska också ha rätt till
              arbete. Det är intressant att det är Allians för Sverige som är
              försvarare av rätten till arbete.
            </seg>
            <seg xml:id="i-95e4d8205f7b54dc-0">
              Det är också så vi ser på den globala utmaningen och den internationella
              konkurrensen. Vi vill ha öppna gränser. Göran Persson har slagits
              för det i Europasamarbetet, i Lissabonprocessen som han nyss nämnde.
              De öppna gränserna, ett fast regelverk där vi ska kunna se till
              att svenska företag och utländska företag ska kunna röra sig fritt
              på arbetsmarknaden och på den europeiska marknaden, är åtminstone
              någonting som den här regeringen kommer att fullfölja. Det är
              den process som jag ändå uppfattat att Göran Persson inledde i
              det europeiska samarbetet.
            </seg>
          </u>
          <note xml:id="i-ff51211087c61101-0">
            Anf. 42 GÖRAN PERSSON i Stjärnhov (s) replik:
          </note>
          <u who="maud_olofsson_d26899" prev="cont" xml:id="i-f0cfa1f3682043be-2">
            <seg xml:id="i-218427d9ae50441a-0">
              Herr talman! Återigen mångordigt om saker och ting som jag inte
              frågade om. Jag frågade enkelt uttryckt, Maud Olofsson: Tycker
              du att det är bra om Sverige förlorar Vaxholmsmålet i EU-domstolen?
              Ja eller nej.
            </seg>
          </u>
          <note type="speaker" xml:id="i-bde620611bfe04bf-0">
            Anf. 43 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-1">
            <seg xml:id="i-c02bbe06209c4bcb-0">
              Herr talman! Jag tycker att det är väldigt bra om EU-domstolen
              avgör hur vi ska kunna ha ett gemensamt regelverk på den europeiska
              marknaden. Om vi inte får ett gemensamt regelverk blir det omöjligt
              för både svenska företag och utländska företag att agera. Det
              är därför som vi har slagits för ett gemensamt tjänstedirektiv.
              Jag tycker att vi ska ha ett gemensamt regelverk. Jag har aldrig
              ifrågasatt kollektivavtalen. Jag har ifrågasatt om vi med egna
              regler ska sätta upp gränser för de företag som vill komma hit.
            </seg>
            <seg xml:id="i-303ed6ca9e84ebb4-0">
              Sedan vill jag passa på att så här i stridens hetta också få
              tacka Göran Persson. Det har varit många spännande debatter, precis
              som den här. Göran Persson är på många sätt en mycket kraftfull
              ledare som har en väldigt bra retorisk förmåga att delta i många
              debatter.
            </seg>
            <seg xml:id="i-946c8befbec30afb-0">
              Jag vill tacka också för det samarbete som vi hade om den ekonomiska
              saneringen av svensk ekonomi. Det lade grunden för en bra ekonomisk
              utveckling i Sverige.
            </seg>
            <seg xml:id="i-ed96319ed333426a-0">
              Vi har haft en och annan dust under årens lopp. Jag tror att
              det är många som nu vet vad härskartekniker är till exempel. Göran
              Persson och jag har med glimten i ögat debatterat med varandra.
              Jag kommer naturligtvis i någon mening också att sakna Göran Perssons
              debattkonst och förmåga. Men jag vill att du ska minnas mig, varje
              dag om du så önskar. Därför tänker jag ge dig en liten gåva.
            </seg>
            <seg xml:id="i-9d3055252386daa8-0">
              Det är en gåva som Reijmyre glasbruk har gjort. Det är ett litet
              fint svenskt glasbruk där de är duktiga. Det är ett Maudglas,
              ett vänskapsglas. Det är grönt. Jag tänkte få läsa några rader
              från beskrivningen av glaset:
            </seg>
            <seg xml:id="i-b39b88cd61e7977f-0">
              Glaset är verktyg för njutning av livets elixir, som Ronneby
              brunns brunnsvatten, rabarbersaft från finska Österbotten eller
              grönt iste från Sri Lanka. Glascylindern ryms i handen, och kroppens
              värme förstärker aromerna i till exempel den franska äppelspriten.
              Glaset håller gräslök i knippe i väntan på sill och nubbe. Festmiddagens
              vattenglas blir en glad färgklick på linneduken. På julbordet
              med dess dignande fröjder blir grönt komplementkontrast till den
              röda duken. Västerbottenostens lagrade rikedom och renköttets
              torkade sälta får grön svalka. Barnkalasets saft byter färg, och
              lätt greppar små händer glaset. Selleri och gul paprika i glasen
              stöder Svecians åldrande styrka. Maudglaset är enkelt och rättframt.
            </seg>
          </u>
          <note xml:id="i-eecd0391515a5898-0">
            Tack, Göran Persson!
          </note>
          <note type="speaker" xml:id="i-c0f3c898d5461f0e-0">
            Anf. 44 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-2">
            <seg xml:id="i-e9e5ecadf6c09b82-0">
              Herr talman! Sedan regeringen tillträdde har det gått fort på
              arbetsmarknadspolitikens område. Snabbt fattades beslut om att
              höja avgifter för arbetslöshetsförsäkringen. Snabbt fattades beslut
              om att försämra ersättningarna för dem som drabbats av arbetslöshet.
              Man struntade i Lagrådets invändningar. Man struntade i demokratins
              inneboende tröghet för att snabbt kunna slå mot de arbetslösa
              och lågavlönade.
            </seg>
            <seg xml:id="i-becda0baee665cf4-0">
              När det gäller miljöpolitiken är det tvärtom. Där går allt långsamt
              eller åt fel håll. Där är det inte så bråttom tydligen. Ska någonting
              göras ska det göras för att förvärra klimatproblemen. Till exempel
              har vi en ny majoritet som regerar Helsingfors nu. Och i Helsingforss
              läns landsting har man beslutat att höja kollektivtrafiktaxorna
              ganska rejält för enkelresor, lite mindre höjning för månadskort.
              Vad kommer det att leda till? Jo, självklart flera bilar, flera
              som avstår från att använda kollektivtrafik.
            </seg>
            <seg xml:id="i-647a6528ef0ece5e-0">
              Om trängselavgifterna skulle återuppstå är det väl stor risk
              att intäkterna från dem kommer att gå till byggandet av nya bilvägar
              med en nettoeffekt på sannolikt mer utsläpp än tidigare.
            </seg>
            <seg xml:id="i-428a09b7ce74a904-0">
              Den miljöbilspremie som ni pratade om i valrörelsen förmådde
              ni inte ens lägga fram i budgetpropositionen.
            </seg>
            <seg xml:id="i-6f1167df143a2cbc-0">
              På miljöområdet bildas kommissioner och arbetsgrupper. Allting
              ska ta lång tid. Det här måste ju leda till slutsatsen att det
              är mer bråttom att slå mot de arbetslösa än det är att bekämpa
              klimatproblemen. Är det så, Maud Olofsson?
            </seg>
          </u>
          <note type="speaker" xml:id="i-4640b7166d2ba237-0">
            Anf. 45 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-2">
            <seg xml:id="i-c8f7c00f5c8b75f4-0">
              Herr talman! I den här regeringen kan vi göra flera saker samtidigt.
              Vi kan både slåss för att få flera jobb och bekämpa klimathoten.
              Vi ser dessutom att just klimatområdet är ett väldigt bra område
              för att utveckla ny teknik, nya företag och nya jobb. Jag berättade
              just i talarstolen om min resa i USA. Jag ser ju att Sverige har
              stora exportmöjligheter. Vi har redan gjort överenskommelser med
              en och annan guvernör, en och annan forskningsstation som vill
              vara med och utveckla forskningen här i Sverige på det här området
              och ta hjälp av svenska företag för att ställa om på miljöområdet.
            </seg>
            <seg xml:id="i-1ee4079146f6c76a-0">
              Det är så vi vill att miljöpolitiken ska vara. Det ska inte vara
              förbud. Det ska inte vara byråkratiskt krångel. Det ska inte vara
              hinder eller att man ska längta tillbaka till någon gammal historia.
              Nej, miljöpolitiken ska ju vara någonting man längtar till, som
              är bra och positivt.
            </seg>
            <seg xml:id="i-8de5dd9d0141b7dc-0">
              Jag kan ju se, om man bara tar fordonsindustrin, vad det betyder
              om vi har Saab, Volvo och Volvo Trucks som kan utveckla nya motorer
              och nya bränslen, vad det betyder att vi har varit med och slagits
              för etanolproduktionen i vårt land, både nere i Norrköping och
              det som händer på pilotanläggningen i Örnsköldsvik, liksom det
              som händer när det gäller svartlutsgasen i Piteå. Det är otroligt
              viktigt för världsmarknaden.
            </seg>
            <seg xml:id="i-2d05a2fc841d45e3-0">
              Jag tror att svenska löntagare vill ha jobb. De vill inte ha
              bidrag. Det är därför vår jobbpolitik är så kraftfull. Jag tycker
              att det är otroligt underligt att det för Vänsterpartiet, som
              ju ändå i historien har sagt sig vara något slags arbetarparti,
              är bidragssystemen som blir det viktiga och inte rätten till jobb.
            </seg>
            <seg xml:id="i-623db92ade397e69-0">
              Är inte rätten till jobb längre en inriktning som Vänsterpartiet
              har, eller vad är det fråga om?
            </seg>
            <seg xml:id="i-701d9d9f52749eb1-0">
              Nej, Lars Ohly, jag tror att du ska få se att den här regeringen
              kommer att leverera vad den har lovat. Jag tror att också den
              svenska arbetarrörelsen avundsjukt kommer att titta på resultaten.
            </seg>
          </u>
          <note type="speaker" xml:id="i-c2ffa1b350ab40b7-0">
            Anf. 46 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-3">
            <seg xml:id="i-dc77e5bdb301dcf6-0">
              Herr talman! Rätten till arbete är det alldeles avgörande och
              grundläggande. Men alla kommer inte ens med er alldeles eminenta
              politik att alltid vid alla tillfällen ha arbete. Vad gör ni då?
              Jo, ni sänker ersättningsnivåerna för dem som har förlorat jobbet.
              Ni gör det svårare för dem att bo kvar, att överleva och att återgå
              till arbetsmarknaden. Dessutom tar ni bort arbetsmarknadspolitiska
              åtgärder i form av utbildning och praktik.
            </seg>
            <seg xml:id="i-70f3afe44ebad694-0">
              Det här går snabbt, men när det gäller miljöområdet tar det tid.
              Ni har inte gjort någonting; ni har inte ens lagt fram det enda
              förslag ni hade i valrörelsen om en miljöbilspremie. Snacka om
              byråkratiskt krångel! Det verkar vara förbud mot att stå för en
              radikal miljöpolitik. Det kanske beror på att Fredrik Reinfeldt
              försade sig tidigare i ett svar till Maria Wetterstrand när han
              sade: Ni står för en miljöpolitik som hotar jobben.
            </seg>
            <seg xml:id="i-de83c77df2635a4c-0">
              Han har inte ens förstått det mest elementära, nämligen att en
              radikal miljöpolitik ger flera jobb. Det är det som är felet med
              alliansens miljöpolitik.
            </seg>
          </u>
          <note type="speaker" xml:id="i-0cb7f2d6c0efcd18-0">
            Anf. 47 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-3">
            <seg xml:id="i-bb74ea85218a0c21-0">
              Herr talman! Jag hör att Lars Ohly tycker att alliansen har en
              eminent politik. Jag tackar för det.
            </seg>
            <seg xml:id="i-1d6a0f4edd751772-0">
              Jag tackar också för supporten för en politik som ger rätt till
              arbete för alla dem som i dag står utanför. Jag tycker att Lars
              Ohly skulle ta ett samtal med alla dem som har suttit på arbetsförmedlingarna
              och känt sig kränkta av den ena åtgärden efter den andra men aldrig
              fått rätten till ett riktigt arbete.
            </seg>
            <seg xml:id="i-72f9e3f683085e91-0">
              När vi nu ser nystartsjobben utvecklas säger många på arbetsförmedlingarna:
              Det här är en jättebra åtgärd. Vi ser också att gruppen ungdomar
              och gruppen invandrare är de som står först i kön. Äntligen står
              de först i kön.
            </seg>
            <seg xml:id="i-1e8c8060a0548f48-0">
              När det gäller miljöarbetet tycker jag att Lars Ohly ska fundera
              över varför ni aldrig fick igenom minus 30 % i utsläppsrätter
              till 2020. Varför fick du aldrig igenom det med de samarbetspartier
              som du jobbade med? Jag har fått igenom det med mina. Det är utifrån
              den målsättningen vi nu jobbar vidare inom EU-samarbetet och försöker
              få USA med på Kyoto 2-arbetet. Det är så vi jobbar. Tillsammans
              med industrin och tillsammans med forskningen räddar vi både klimatet
              och miljön.
            </seg>
          </u>
          <note type="speaker" xml:id="i-886854a59e825b9a-0">
            Anf. 48 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-2">
            <seg xml:id="i-c92f8055591f4feb-0">
              Herr talman! Man kan inte undgå att bli både lite förvånad och
              kanske lite ledsen när man hör Maud Olofsson säga att en av de
              saker man under de här fyra månaderna har prioriterat är miljön.
              Då undrar jag hur det skulle se ut om man inte hade prioriterat
              miljön om det här är det bästa ni kan komma fram med när det gäller
              miljöpolitiken. Det är så här det ser ut när en borgerlig regering
              prioriterar miljöfrågor.
            </seg>
            <seg xml:id="i-29d66bf9cc79c62c-0">
              Ni pratar högljutt numera om att man ska driva klimatpolitik.
              Så smyger ni i väg till Bryssel strax före jul då ni vet att det
              inte kommer att få så mycket uppmärksamhet, eller ni hoppas det
              i alla fall, och kräver att Sverige ska få rätt att släppa ut
              200 miljoner ton mer. Här sitter pensionärer runtomkring i landet
              och funderar över om de ska använda sina sista sparade pengar
              till att investera i en pelletpanna för att ta ansvar för framtiden.
              Tonårstjejer försöker övertyga sina pappor att ta bussen till
              jobbet, och en massa småföretagare har valt att börja köpa utsläppsrätter
              för att kompensera sina flygresor trots att de har knappa ekonomiska
              resurser. Allt detta gör de som kämpar runtomkring i landet för
              att minska sina egna utsläpp. Det måste ändå kännas ganska betydelselöst
              när man har en regering som sedan i Bryssel säger att vi vill
              öka utsläppen med 200 miljoner ton för den handlande sektorn,
              i förhållande till det EU-kommissionen har sagt att Sverige får
              släppa ut. Och inte nog med det man har gjort en hel del andra
              insatser som också kommer att öka utsläppen av koldioxid.
            </seg>
            <seg xml:id="i-6a4d2b45268d78ff-0">
              Prata om att man ska ta ett ansvar för klimatfrågor och att det
              här är viktigt för svenska företag och så vidare går bra. Men
              när det kommer till praktisk politik har man agerat i helt motsatt
              riktning och slår snarare undan benen för alla de företag på miljöområdet
              som har vuxit så de har knakat under de här fyra åren då vi har
              haft en rödgrön majoritet i Sverige.
            </seg>
          </u>
          <note type="speaker" xml:id="i-ccee9d4bde1fe67f-0">
            Anf. 49 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-4">
            <seg xml:id="i-ead97541ce377ca7-0">
              Herr talman! Maria Wetterstrand är ledsen över att vi har prioriterat
              miljön. Det är jättekonstigt. Hur känns det i dag när vi har fått
              igenom i alliansregeringen, och tillsammans med övriga europeiska
              länder kan driva, att minska utsläppen med 30 % till 2020? Du
              fick inte med Göran Persson på det. Är det inte lite avundsjukt
              som du sneglar på den här alliansregeringen med de höga ambitionerna?
            </seg>
            <seg xml:id="i-49d260c1faa5529d-0">
              Vi kräver nämligen att regelverken ska vara lika. Om vi inte
              klarar att ha samma konkurrenskraft för svenska företag som övriga
              europeiska företag kommer miljöföretagen inte att kunna konkurrera.
              Då kommer svenska företag, som är mycket mer miljövänliga än många
              andra, inte att kunna konkurrera. Vad har vi då vunnit? Vi vill
              att de svenska företagen ska ha samma konkurrenskraft. Det är
              därför som Tyskland, Sverige och andra kräver av EU-kommissionen
              att man åtminstone har rätt underlag när man bestämmer om utsläppsrätterna.
            </seg>
            <seg xml:id="i-d17e4644cd47932a-0">
              Ja, vi ska ha jättehöga ambitioner. Det är därför vi säger minus
              30 %, men vi ska ha samma konkurrenskraft. Det är därför som vi
              prioriterar det internationella samarbetet på EU-nivå.
            </seg>
            <seg xml:id="i-2753e3eb8ed6fe13-0">
              Jag förstår om det är svårt för Maria Wetterstrand att gilla
              EU, för ni tycker inte att vi ska vara med där. Men här kan vi
              så tydligt se hur EU gör skillnad.
            </seg>
            <seg xml:id="i-dc2e23a6ef835e4f-0">
              Tillsammans med representanter för Tyskland satt vi i går och
              förrgår och resonerade hur vi skulle kunna ställa om till ett
              hållbart energisystem, hur vi ska kunna få in mer biobränslen,
              hur vi ska kunna ha de här höga ambitionerna. Det är den ambitionen
              som regeringen har och som vi jobbar med tillsammans med andra
              länder.
            </seg>
            <seg xml:id="i-047162595646e571-0">
              Det andra som vi jobbar med är miljöteknikexport, aktivt och
              intensivt. Som jag sade var jag i USA i förra veckan och sålde
              miljöexport allt vad jag hann. Jag ska till Indien om två veckor
              och diskutera samma sak. Jag tror att med en aktiv regering kan
              vi hjälpa de duktiga svenska företagen att göra skillnad när det
              gäller jobb och utveckling men framför allt göra skillnad när
              det gäller klimatfrågan globalt.
            </seg>
          </u>
          <note type="speaker" xml:id="i-3e54098c9f0c1a80-0">
            Anf. 50 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-3">
            <seg xml:id="i-0977e7ec840afa7e-0">
              Herr talman! Först och främst när det gäller den europeiska unionen
              är det inte ofta som den gör någonting storslaget på miljöområdet
              eller på klimatområdet. Det kan man inte säga. Men en av de bästa
              saker EU-kommissionen har gjort var att den sade till Sverige:
              Nej, ni får inte släppa ut så mycket som ni har begärt, utan vi
              sänker nivån för era utsläppsrätter så att er industri bara får
              öka sina utsläpp lite grann i stället för ganska mycket, som ni
              hade önskat. Vad gör då den svenska regeringen som säger att det
              internationella samarbetet är så viktigt och ska prioriteras?
              Jo, man begär att vi ska få släppa ut mer. 200 miljoner ton mer
              har man begärt att få släppa ut. Detta leder inte till ökad trovärdighet
              i internationella förhandlingar.
            </seg>
            <seg xml:id="i-f482fa9562522879-0">
              Se på vad som har hänt med den svenska miljötekniken bara på
              de här månaderna. Titta på till exempel miljöbilsförsäljningen.
              Den har rasat sedan den borgerliga regeringen tog över. På vilket
              sätt är det bra för Sveriges konkurrenskraft att vi ska fortsätta
              att vara beroende av olja, bensin och diesel för våra bilar?
            </seg>
          </u>
          <note type="speaker" xml:id="i-e718b11231f1224e-0">
            Anf. 51 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-5">
            <seg xml:id="i-4d564a8e40e558c9-0">
              Herr talman! Jag tror att det är väldigt viktigt att EU har samma
              ambitioner i alla länder. Man kan se när det gäller utsläppshandel
              att några länder har gått före. Tyskland och Sverige till exempel
              har gjort bra saker. Där har Maria, det vill jag erkänna, varit
              jätteduktig i det arbetet. Men det som är viktigt är att de länder
              som inte gör det kommer med i det här arbetet. Då kan man inte
              straffa de länder som ligger längst fram eller straffa de företag
              som gör mest. Det blir helt ohållbart. Det är inte bra för miljön
              om vi åstadkommer en sådan situation.
            </seg>
            <seg xml:id="i-ffeac99b5d915ea8-0">
              Jag tycker också att det är intressant att Maria Wetterstrand
              inte kan ge ett erkännande att de höga målsättningar som gäller,
              minus 30 % i utsläpp fram till 2020, är en hög ambition. Det är
              någonting som du aldrig lyckades med i samarbete med honom som
              nyss har fått stövlar. Det viktiga är att vi sätter upp höga mål
              och har tydliga styrmedel.
            </seg>
            <seg xml:id="i-1f2f4b01e611e130-0">
              Jag tror att miljöbilsförsäljningen, även om det kommer att gå
              upp och ned därför att det är en ny marknad, kommer att ha sin
              plats i den svenska ekonomin. Men den kommer också att ha sin
              plats globalt, och det kommer vi att arbeta för.
            </seg>
          </u>
          <note type="speaker" xml:id="i-aca963d2e61a5b62-0">
            Anf. 52 Utbildningsminister LARS LEIJONBORG (fp):
          </note>
          <u who="lars_leijonborg_b0c418" next="cont" xml:id="i-d206c8573e261289-2">
            <seg xml:id="i-71e46e4f404646b3-0">
              Herr talman! Nästa år kommer de svenska statliga forskningsanslagen
              att vara mer än 2 miljarder högre än vad de var förra året. Efter
              att ha sjunkit på 90-talet och stagnerat i början av 2000-talet
              är de statliga svenska forskningssatsningarna nu på rätt väg.
            </seg>
            <seg xml:id="i-2fd65cffce7b8699-0">
              Tack vare att staten tar ett ökat ansvar för grundforskningen
              blir också andra intressenter, privata företag och stiftelser,
              intresserade av att satsa mer på forskning i Sverige. Jag tror
              att detta är mycket bra bland annat av det skäl som alla talare
              har varit inne på här i dag, nämligen att det finns en växande
              oro bland många människor i vår värld över klimathotet.
            </seg>
            <seg xml:id="i-e44418a4a70c1f57-0">
              För mig och mitt parti är inte detta någon ny oro. Argumentet
              att vi måste minska utsläppen av de klimatpåverkande gaserna i
              atmosfären fanns med redan i debatten kring folkomröstningen 1980.
              Det motivet var viktigt för vårt ställningstagande då att motsätta
              oss en förtida avveckling av kärnkraften. Det motivet har varit
              mycket viktigt för oss när vi både i Sverige och internationellt
              har engagerat oss för ett system med utsläppsrätter, alltså att
              det ska kosta att förorena. Vi fortsätter detta arbete. Men det
              är viktigt att komma ihåg att om vi ska klara denna gigantiska
              utmaning måste vi ha mer kunskap.
            </seg>
            <seg xml:id="i-dccb70d8fbcedf04-0">
              Man kan bli förargad över att det inte har gått fortare, men
              man får inte bli förtvivlad. Man får inte tro att det är kört,
              att problemet är olösligt. Det var ingenjörerna, som gav oss förbränningsmotorerna,
              som har skapat en stor del av utsläppen. Men det är också ingenjörer
              som kan hjälpa oss med de uppfinningar, upptäckter och nytänkande
              som gör att vi kan ta oss ur problemet. Därför är det rätt att
              satsa på forskning.
            </seg>
            <seg xml:id="i-ef0d54544090997c-0">
              Det är också rätt att satsa på forskning av det skälet att det
              är ett sätt att se till att vi hävdar svenska jobb i en allt tuffare
              global konkurrens. Ska vi ha välavlönade jobb kvar i Sverige måste
              vi se till att vi ligger i den absoluta framkanten när det gäller
              forskning och utveckling. Men det är naturligtvis inte så att
              det räcker med mer kunskap. Kunskapen måste naturligtvis förenas
              med politisk handlingskraft. Vi måste se till att kunskapen omsätts
              i politiska beslut.
            </seg>
            <seg xml:id="i-cf66ed8b5fdb6b02-0">
              För att ta ett exempel diskuteras det ganska mycket varför svenska
              forskningsgenombrott, som det nu är, inte leder till fler jobb
              i Sverige. Det är en gammal diskussion. Varför väljer inte svenska
              forskare att kommersialisera sina forskningsresultat här utan
              gör det utomlands? Man har konstruerat många system inom universitetsvärlden,
              forskarvärlden, för att lösa problemet. Man talar om teknikbroar
              och företagsparker i anslutning till universiteten. Allt detta
              är jättebra, och vi går vidare med detta och utvecklar universitetens
              system med holdingbolag för att utveckla företagande bland forskare.
              Men jag tror att det är viktigt att komma ihåg att om man ska
              bygga en bro från forskarvärlden till företagsvärlden, räcker
              det inte att titta på forskarvärlden. Vi måste se vilket företagsklimat
              det finns därute i samhället för dessa forskare.
            </seg>
            <seg xml:id="i-3117f3fbe0692a60-0">
              Det stora problemet i Sverige är att vi under lång tid har haft
              för dåligt klimat när det gäller arbete och företagande. Det har
              inte lönat sig tillräckligt att satsa på att utveckla idéer och
              att starta företag i Sverige. Därför krävs det nu politisk kraft
              för att verkligen ändra det som ett långt socialdemokratiskt maktinnehav
              har fört med sig. Ska forskningsresultaten, som jag tror att vi
              har anledning att hoppas på med tanke på de satsningar vi gör,
              verkligen ge jobb och tillväxt i Sverige måste vi ha ett bättre
              företagsklimat. Det är en av de stora uppgifterna för den nya
              regering som Sverige nu har fått.
            </seg>
            <seg xml:id="i-ac20515afc08b8a7-0">
              I dagarna börjar regeringens globaliseringsråd sitt arbete. Det
              jag nu har varit inne på är just huvuduppgiften för Globaliseringsrådet:
              Hur Sverige tydligt ska bli en av globaliseringens vinnare.
            </seg>
            <seg xml:id="i-081c92c2c2072fe3-0">
              Globaliseringen är inget nollsummespel. Det behöver inte vara
              så att de länder i Asien och Östeuropa som reser sig ur fattigdom
              blir de enda vinnarna på globaliseringen. Det kan mycket väl bli
              så att många fler länder i världen blir vinnare. Men det kräver
              att vi ser vad som händer och är redo att anpassa oss till det.
              Sverige måste bli attraktivt för investeringar och för människor
              som Sverige behöver för att utvecklas som samhälle. Då måste vi
              inse att Sverige har problem.
            </seg>
            <seg xml:id="i-d017e00a1a56460b-0">
              En indisk IT-ingenjör som erbjuds jobb i Sverige ska inte behöva
              bekymra sig över om hennes eller hans barn ska bli utsatta för
              diskriminering eller främlingsfientlighet på grund av sin hudfärg.
              Vi måste rensa ut sådant. På 2000-talet har vi inte råd att diskriminera
              människor.
            </seg>
            <seg xml:id="i-ea57f955fc957e6a-0">
              Vi måste få en politik i Sverige som gör att de människor som
              kommer hit har precis samma rättigheter som vi svenskfödda när
              det gäller att bli respekterade och att ha möjligheter att vara
              med och bygga sin egen och hela samhällets framtid. Självklart
              ska vi också ställa samma krav på dem som flyttar hit som på dem
              som är födda här att respektera lagarna, att respektera jämställdheten,
              att respektera barns rättigheter och vad det gäller. Det är det
              som är grunden. Ska Sverige bli attraktivt och verkligen kunna
              locka hit de människor vi behöver för att tillsammans med oss
              svenskfödda utveckla samhället måste åtskilligt i Sverige förändras.
            </seg>
            <seg xml:id="i-5f12691efca5b1b3-0">
              Jag har en present med mig, men den är inte till Göran Persson,
              utan faktiskt till Lars Ohly, som firar sin 50-årsdag i dag. Vi
              i Folkpartiet är väldigt noga med att man inte ska gå för tidigt
              från jobbet. Göran Persson har ett par månader kvar i sin nuvarande
              befattning. Det har talats mycket i dag om att man inte kan komma
              tillbaka. Jag är angelägen om att påpeka att det är ett stort
              bekymmer för Sverige att den verkliga pensionsåldern har sjunkit
              till 5859 år, som Göran Persson nu har nått upp till.
            </seg>
            <seg xml:id="i-0640d6d0b982d2a0-0">
              Jag tycker att det vore mycket bekymmersamt om det bestående
              intrycket av debatten blir att personer i Göran Perssons ålder
              ska dra sig tillbaka och njuta sitt otium på sina gårdar. Jag
              är övertygad om att Göran Persson har mycket kvar att ge i svenskt
              samhällsliv än inte bara som utövare av de areella näringarna,
              som han brukar säga, utan också för att fullfölja sitt engagemang
              som samhällsarbetare.
            </seg>
            <seg xml:id="i-acb5c636bdf42180-0">
              Vi får återkomma ännu mer påtagligt med ett tack till Göran Persson.
              Det är beundransvärt att klara av att vara statsminister så länge
              som Göran Persson har varit. Det finns få exempel i Europa under
              senare år på någon som har varit regeringschef så länge. Det är
              klart att det är ett uttryck för en förmåga som det finns anledning
              att visa stor respekt för.
            </seg>
            <seg xml:id="i-3f77a4675e7ff51c-0">
              Om det skulle vara så att det här är den sista debatt vi har
              tillsammans här i kammaren vill också jag uttrycka ett tack till
              Göran Persson för en mångårig insats i svenskt samhällsliv. Vi
              har haft många intensiva debatter tillsammans. Jag håller med
              Göran Persson om att debatten är politikens livsluft. Det är inte
              alltid så att jag har uppskattat Göran Perssons val av argument,
              statistik och vad det nu har handlat om. Men vi har företrätt
              olika ideologier och olika partier, och det är en nödvändighet
              att den debatten förs i demokratier.
            </seg>
          </u>
          <note xml:id="i-5158caa775e001a7-0">
            Anf. 53 GÖRAN PERSSON i Stjärnhov (s) replik:
          </note>
          <u who="lars_leijonborg_b0c418" prev="cont" xml:id="i-417813d5fc1d3698-2">
            <seg xml:id="i-33682d80206d8204-0">
              Herr talman! Tack för dina varma ord, Lars Leijonborg. Hav tröst.
              Jag tänker inte dra mig tillbaka från samhällsdebatt och samhällsaktivitet.
              Var fullständigt klar över det. Jag sade att jag vis av nyligen
              inträffad händelse drog slutsatsen att det nog vore oklokt att
              gamla statsministrar kom tillbaka i en regering. Det tänker jag
              stå för.
            </seg>
            <seg xml:id="i-31035c5b432572f9-0">
              Lars Leijonborg är ju i samma ålder som jag. Vem vet, kanske
              väntar frihetens timme också snart för honom. I så fall kommer
              jag på avtackningen; det kan jag försäkra.
            </seg>
            <seg xml:id="i-13bc41f4e1032f7f-0">
              Innan dess har du en sak att klara ut. Det gäller ett bestämt
              löfte från valrörelsen, nämligen Folkpartiets egen profilfråga
              på det sociala området sjukförsäkringen. Den regering du sitter
              i har ju alldeles nyss försämrat den kraftigt. Det betyder att
              en skolledare exempelvis som blir cancersjuk får 7 000 kr mindre
              i månaden i ersättning från sjukförsäkringen. Det har du genomfört
              därför att ni inte hade ekonomiska resurser för något annat. Ni
              skulle få grepp om försäkringen, som ni sade. Sedan ska det höjas,
              var Folkpartiets löfte i valrörelsen.
            </seg>
            <seg xml:id="i-ac91b9f95da9c612-0">
              Jag vill fråga dig hur det står till med det arbetet. Kommer
              Folkpartiet att lyckas höja taket i sjukförsäkringen igen? Har
              ni fått ett sådant grepp om de sociala försäkringarna eller misslyckas
              ni med den saken?
            </seg>
          </u>
          <note type="speaker" xml:id="i-0f57ebfda83442fa-0">
            Anf. 54 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" next="cont" xml:id="i-d206c8573e261289-3">
            <seg xml:id="i-0a7f029b4d7b6211-0">
              Herr talman! Jag tycker inte att Göran Persson ska uttala alltför
              kategoriska löften om en eventuell comeback. Man vet aldrig vad
              som händer. Det har funnits regeringschefer i Europa som har påbörjat
              sin politiska karriär i betydligt högre ålder än Göran Perssons.
              Vi får se vad som händer. Göran Persson kanske blir inkallad från
              godset för tjänstgöring framöver.
            </seg>
            <seg xml:id="i-4e153bfb6915ea21-0">
              När det gäller jämförelsen mellan oss har vi i och för sig samma
              födelseår, men det är en viss skillnad mellan att tillhöra ett
              regeringsalternativ som har förlorat makten och ett regeringsalternativ
              som just har vunnit makten. Jag har inga planer på att avgå. Jag
              känner att den position som regeringsinnehavet ger är en fantastisk
              möjlighet att förverkliga det jag tror på.
            </seg>
            <seg xml:id="i-bb90b5198a486e34-0">
              Det är riktigt som Göran Persson säger att en av de saker som
              jag tror på är att Sverige, och helst alla utvecklade samhällen,
              ska ha en bra sjukförsäkring som gör att människor känner trygghet.
              Jag tycker att vi har en bra sjukförsäkring i Sverige. Den kan
              behöva utvecklas ytterligare. Det stora problemet med den inträffade
              ju i slutet av 90-talet. Det är ett av Göran Perssons stora misslyckanden.
              Den havererade när sjukskrivningarna fördubblades på kort tid.
              Då gällde det verkligen att trots det försvara en sjukförsäkring
              som ger en rimlig nivå för de allra flesta.
            </seg>
            <seg xml:id="i-b42d2c1e762c8b24-0">
              Jag har uppfattningen att 80 % är en bra nivå. Jag tycker att
              det är bättre ju flera det omfattar. Jag hoppas att vi så småningom
              i Sverige kan höja det tak som alltid har funnits i försäkringen
              över vilket 80 % inte gäller. Låt oss hoppas att vi med alliansens
              politik kan få en så stark ekonomisk utveckling i Sverige att
              vi så småningom kan höja taket i sjukförsäkringen.
            </seg>
          </u>
          <note xml:id="i-013709e706b1c1cc-0">
            Anf. 55 GÖRAN PERSSON i Stjärnhov (s) replik:
          </note>
          <u who="lars_leijonborg_b0c418" prev="cont" xml:id="i-417813d5fc1d3698-3">
            <seg xml:id="i-813914f7003dabe5-0">
              Herr talman! I valet lät det så här: Vi kommer att kunna höja
              försäkringen redan 2008. Nu säger man: Jag hoppas att försäkringen
              kan höjas så småningom. Det är en viss skillnad. Det är inte särskilt
              mycket löd i de ord som nu sägs från talarstolen. Det är kanske
              eftertankens kranka blekhet. Vad vet jag.
            </seg>
            <seg xml:id="i-e592e372fe04ad2d-0">
              Att Folkpartiet inte står för det man sade i valrörelsen är alldeles
              uppenbart. Jag tycker att det är dystert. Det har funnits en allians
              i svensk politik som har gått över blockgränsen och som har varit
              ett skydd för den sociala försäkringen. Lars Leijonborg och Folkpartiet
              har böjt sig för Moderaterna. Det är uppenbart. Man har inte heller
              något stöd från de andra samarbetspartierna. Det vet vi. Deras
              tradition är en annan. Det är grundtrygghet. Vi står för inkomstbortfallsprincipen.
            </seg>
            <seg xml:id="i-212fb374e0dcd612-0">
              Det drabbar människor hårt, och det sker i en tid när vi hade
              ekonomiskt utrymme att försvara försäkringen. Jag tycker att det
              är dystert.
            </seg>
            <seg xml:id="i-95bba8fbfdfe1cbb-0">
              Lars Leijonborg ska inte vara alltför kategorisk om sin egen
              framtid. Det blir så smärtsamt när partistämman samlas. Var lite
              försiktig. Tack ändå för alla dessa år.
            </seg>
          </u>
          <note type="speaker" xml:id="i-28e7c89327608bd0-0">
            Anf. 56 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-0">
            <seg xml:id="i-b866b6935ef01cad-0">
              Herr talman! Jag vet exakt vad jag sade i fråga om sjukförsäkringen
              i valrörelsen. Vi har en uppgörelse i alliansen. Alla som röstade
              har kunnat ta del av den, även Göran Persson. Vi har enats om
              att behålla 80-procentsnivån. För att få resurser till den jobbskapande
              politik som är huvudsyftet med vårt regerande har vi enats om
              att göra en förändring när det gäller taket. Det är Folkpartiets
              uppfattning att det är önskvärt att så småningom höja det taket.
              Om det är ekonomiskt möjligt kommer vi att driva den saken. Det
              kan Göran Persson vara alldeles lugn för.
            </seg>
            <seg xml:id="i-2065caf06f56e17a-0">
              Det ska inte skymma det huvudfaktum att valrörelsen gällde vilken
              politik som är mest jobbskapande. Ni hade definierat bort den
              frågan som inaktuell. Svenska folket såg det. Arbetslösheten är
              ett jätteproblem. Därför valde man in partier med jobben högst
              på agendan. Den politiken kommer vi att fullfölja. Det kan Göran
              Persson och alla andra vara alldeles trygga med.
            </seg>
          </u>
          <note type="speaker" xml:id="i-b4022a69d6748022-0">
            Anf. 57 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-4">
            <seg xml:id="i-4de57376dead58ed-0">
              Herr talman! Att leva på studiemedel betyder att leva under socialbidragsnormen
              eller under det som kallas för en skälig levnadsnivå. Det betyder
              att vara hänvisad till att utöver studiemedel få andra inkomster,
              kanske genom arbete, vilket ju försvårar att bedriva studier på
              heltid, eller genom att rika föräldrar eller någon annan i ens
              närhet kan bidra till ens försörjning.
            </seg>
            <seg xml:id="i-cc698e965f702e62-0">
              Vi driver att studiemedlen ska höjas med 1 200 kr i månaden.
              Det är i enlighet med det krav som Sveriges förenade studentkårer
              har ställt. Det är den summa som högskolestuderande går back varje
              månad. Därför påbörjade den tidigare majoriteten förra året en
              höjning av studiemedlen för högskolestuderande. Det första steget
              blev 300 kr i månaden. Det var väl blygsamt tyckte vi, men vi
              var ändå glada för att vi fick med de andra partierna på detta
              första steg. Alla ska ha råd att plugga på universitet. Ingen
              ska behöva tigga pengar från släkt och vänner. Ingen ska tvingas
              arbeta vid sidan av studierna. Att studera är en heltidssysselsättning.
            </seg>
            <seg xml:id="i-858be9a954f6b892-0">
              Utbildningsminister Lars Leijonborg anser tydligen att studenterna
              har det bra. De får fortsätta att leva fattigt. Regeringen har
              inte föreslagit någon höjning av studiemedlen. Ni väljer att prioritera
              annat. Det är klart att det kostar att sänka skatter. Det kostar
              att ta bort förmögenhetsskatt och fastighetsskatt. Någon måste
              ju betala.
            </seg>
            <seg xml:id="i-2de48c1199347951-0">
              Förutom att arbetslösa och sjuka drabbas skulle genom er politik
              i det här fallet 300 000 studerande vid högskolor och universitet
              tvingas avstå från en mycket välmotiverad höjning av studiemedlen.
            </seg>
          </u>
          <note type="speaker" xml:id="i-c6da114a0c617f7e-0">
            Anf. 58 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-1">
            <seg xml:id="i-d8a9d08c1c7dea37-0">
              Herr talman! Lars Ohly sade: Ni har prioriterat annat. Det är
              väldigt bra att det sakta men säkert ändå äter sig in hos alla.
              Ja, vi har prioriterat jobben. Det var det vi gick till val på.
              Det är framför allt det vi har fått mandat att förverkliga.
            </seg>
            <seg xml:id="i-9ef473855ff5f7ee-0">
              Vi har inte budgetåret 2007 prioriterat en höjning av studiemedlen
              utöver den som genomfördes 2006. Däremot delar vi analysen att
              studenterna är en grupp i samhället som jämfört med andra har
              haft en sämre inkomstutveckling. Det är vår ambition att under
              mandatperioden genomföra en ytterligare höjning av studiemedlen.
            </seg>
            <seg xml:id="i-c1a944188102738f-0">
              Det beror naturligtvis ytterst på hur många som kommer i arbete
              och hur stabila de svenska statsfinanserna blir. Vi kan inte genomföra
              några ofinansierade reformer.
            </seg>
            <seg xml:id="i-98c3e8ef11ec09b2-0">
              Sedan kan jag glädja Lars Ohly lite grann därför att utvecklingen
              ändå är på rätt väg. Du lämnade i ett tidigare inlägg här uppgifter
              om arbetslösheten. Men så illa som du påstod att det är är det
              inte. Arbetslösheten sjunker. Det stämmer att den ökade under
              första veckan i januari. Men det gör den under första veckan i
              januari varje år. Det gjorde den även förra året, så det är inget
              märkvärdigt. Den långsiktiga utvecklingen går åt rätt håll. Och
              vi är övertygade om att med vår politik kommer sysselsättningen
              att öka ytterligare. Därmed ökar möjligheten att genomföra olika
              reformer, till exempel en höjning av studiemedlen.
            </seg>
          </u>
          <note type="speaker" xml:id="i-6a3459ffa3d653ce-0">
            Anf. 59 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-5">
            <seg xml:id="i-3636e743614fa32c-0">
              Herr talman! Ni prioriterar annat. Ni prioriterar att sänka skatter
              allra mest för de högavlönade. Ni prioriterar att halvera förmögenhetsskatten
              och på sikt ta bort den helt. Ni prioriterar ett borttagande av
              fastighetsskatten så småningom. Studenterna ska då närmast vara
              glada över att de inte drabbas av ytterligare försämringar och
              att de inte får lägre studiebidrag och studielån än tidigare,
              såsom arbetslösa får lägre ersättningar och såsom förtidspensionerade
              kommer att få sämre pensioner. Man ska vara glad över att man
              åtminstone inte har drabbats av några försämringar i och med den
              borgerliga regeringens budget.
            </seg>
            <seg xml:id="i-491fb7df03a2500a-0">
              När det gäller sysselsättningen är det riktigt att många kurvor
              pekar åt rätt håll. Det beror naturligtvis i första hand på den
              politik som fördes innan ni tillträdde. Och jag vill ge Fredrik
              Reinfeldt rätt när han sade att förändringarna bara har gällt
              i 17 dagar.
            </seg>
            <seg xml:id="i-94f78bed42bce402-0">
              Men ett beslut som ni har fattat har direkt påverkat arbetslösheten,
              och det är att ni har tagit bort möjligheten till praktik och
              utbildning för människor som deltog i arbetsmarknadspolitiska
              åtgärder. Det innebär en direkt ökning av den öppna arbetslösheten
              för människor som tidigare hade en meningsfull sysselsättning
              och som nu står längre från arbetslivet än tidigare.
            </seg>
          </u>
          <note type="speaker" xml:id="i-1cd45b71a4c704d6-0">
            Anf. 60 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-2">
            <seg xml:id="i-b3e28c080c142036-0">
              Herr talman! Jag träffar en del studenter, och ett mycket stort
              bekymmer bland studenter är att arbetslösheten fortfarande är
              ganska hög bland nyutexaminerade. Och jag möter stor förståelse
              för en politik som först och främst har som mål att det ska finnas
              fler arbeten ute på arbetsmarknaden, bland annat för nyutexaminerade
              akademiker.
            </seg>
            <seg xml:id="i-fde066c35974e4c9-0">
              Den politik som gjorde att vi blev valda och hamnade i Regeringskansliet
              är vi stolta över att fullfölja. Och människor där ute ser väldigt
              tydligt detta mönster. Den politiken kommer vi därför att fullfölja
              på alla möjliga sätt. Det kommer att synas i vår forskningspolitik,
              det kommer att synas i vår näringspolitik, och det kommer att
              synas i vår arbetsmarknadspolitik. Jag är glad över att Lars Ohly
              nu också börjar upptäcka att regeringen har en mycket tydlig prioritering
              jobben, jobben, jobben.
            </seg>
          </u>
          <note type="speaker" xml:id="i-d8f22c021fb7a0be-0">
            Anf. 61 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-4">
            <seg xml:id="i-c61ed8962f98aa76-0">
              Herr talman! Efter Lars Leijonborgs anförande får jag väl börja
              med att konstatera att om det fanns utsläppshandel i fråga om
              tomma ord om klimatpolitik, så skulle ganska många borgerliga
              partiledare vara tvungna att betala en hel del.
            </seg>
            <seg xml:id="i-8fddcd6f102772a3-0">
              Jag tänkte faktiskt ställa en helt annan fråga. Lönerna bland
              kvinnor och män i Sverige är fortfarande mycket ojämställda. Nu
              har Kommunal gått ut och krävt större löneökningar för lågbetalda
              kvinnor i offentlig sektor. De har mitt stöd. Även LO är engagerade
              i frågan. Organisationen Sveriges Kommuner och Landsting har också
              gått ut och engagerat sig för att man ska få mer jämställdhet
              i fråga om löner.
            </seg>
            <seg xml:id="i-b7d3a90b55ef6b04-0">
              Vi i Miljöpartiet gick till val på ett förslag om ett handslag
              för jämställda löner, där även staten skulle ta sin del av ansvaret
              för att utjämna löneskillnaderna inom den offentliga sektorn.
              Då var vår ambition att även facket och kommuner och landsting
              naturligtvis skulle vara involverade. Det vi nu ser är att kommuner,
              landsting och fack för första gången visar tydliga tecken på att
              samtidigt verkligen vilja göra någonting åt detta.
            </seg>
            <seg xml:id="i-0e028127b2370f02-0">
              Men vad gör då den svenska regeringen? Jo, man väljer att dra
              tillbaka den tidigare rödgröna majoritetens förslag om en plan
              för jämställda löner. Och det är helt i sin ordning. Detta gjorde
              man två dagar före julafton då det kanske inte fick så stor uppmärksamhet
              i medierna. Det är helt i sin ordning att man drar tillbaka ett
              gammalt förslag. Men det skulle i så fall vara på sin plats att
              man hade några som helst egna idéer om hur staten ska kunna bidra
              till att vi ska få mer jämställda löner. Eller ska detta tolkas
              som att den nuvarande regeringen har uppfattningen att vi som
              politiker inte har något som helst med denna sak att göra och
              inte något som helst ansvar?
            </seg>
          </u>
          <note type="speaker" xml:id="i-beee2aaf0a9f843d-0">
            Anf. 62 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-3">
            <seg xml:id="i-0d45c0550bbea0fd-0">
              Herr talman! Jag räds inte det minsta en debatt med Maria Wetterstrand
              om koldioxidutsläpp därför att Miljöpartiets politik att stänga
              svenska kärnkraftverk skulle ha den omedelbara effekten att svenska
              koldioxidutsläpp skulle öka kraftigt. Så länge ni behåller er
              nuvarande ståndpunkt när det gäller hälften av den svenska elproduktionen
              som nu kommer från kärnkraften så har ni, enligt min uppfattning,
              inte särskilt mycket att komma med när det gäller klimatpolitiken.
            </seg>
            <seg xml:id="i-6b0eb3cf7b0a53c3-0">
              När det gäller jämställda löner så delar jag naturligtvis Maria
              Wetterstrands engagemang för att de osakliga löneskillnaderna
              måste avskaffas. Det är helt orimligt att vi år efter år ser detta
              och inte har förmågan att göra någonting åt det.
            </seg>
            <seg xml:id="i-912868a4f414baa7-0">
              Många av dessa felavlönade kvinnor jobbar i den offentliga sektorn.
              Därför är det ett ansvar för oss som politiska beslutsfattare,
              i vår egenskap av arbetsgivare, att göra väldigt mycket för att
              utjämna dessa skillnader.
            </seg>
            <seg xml:id="i-35d74f06c62e0361-0">
              Den här regeringen har ett helt program när det gäller att främja
              kvinnlig företagsamhet och att öka möjligheterna att bekämpa diskriminering
              och annat som vi tror kommer att minska dessa löneklyftor. Ambitionen
              är möjligen densamma som Miljöpartiet har, men vi är djupt kritiska
              mot den förra regeringen som lovade att dessa klyftor skulle försvinna
              men som inte uppnådde någonting. Detta är alltså ett område där
              vi hoppas komma betydligt längre.
            </seg>
          </u>
          <note type="speaker" xml:id="i-35023b4c56bd4ff4-0">
            Anf. 63 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-5">
            <seg xml:id="i-e626460840530436-0">
              Herr talman! Man kan inte lösa ett miljöproblem genom att skapa
              ett annat, vilket Folkpartiet tycks tro. Det är inte heller så
              att vi i Sverige i någon stor utsträckning producerar el med kol.
              Det finns alltså inte någon motsättning där.
            </seg>
            <seg xml:id="i-08dd7e36f6a1f672-0">
              När det gäller frågan om jämställda löner så är det precis detta
              svar som vi har fått när vi har ställt frågan till ministrar i
              regeringen, inte minst till jämställdhetsministern, att regeringen
              har en politik för att kvinnor ska starta företag. Jag tycker
              att det är jättebra. Kvinnor behöver uppmuntras både att starta
              och att utveckla sina företag. Men det hjälper knappast en lågbetald
              ensamstående mamma som jobbar inom den offentliga sektorn när
              hon ska betala sina räkningar i slutet av månaden att man hjälper
              kvinnor att starta företag, utan här handlar det just om att få
              bort dessa osakliga löneskillnader som gör att kvinnor i dag tjänar
              84 % av vad männen tjänar. Och här har regeringen inte någon politik
              att ersätta den gamla politiken med. Och då tycker jag att man
              hellre kunde ha behållit den gamla än att vi ska vara utan helt
              och hållet.
            </seg>
          </u>
          <note type="speaker" xml:id="i-cb7b826052b8fb87-0">
            Anf. 64 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-4">
            <seg xml:id="i-c85015ca461cc4b5-0">
              Herr talman! Som regeringsledamot ska man vara försiktig med
              att lägga sig i avtalsrörelsen. Som vi har hört här i tidigare
              debatter ska vi respektera parterna på arbetsmarknaden och de
              kollektivavtal som de ingår. Vi politiker kan ha generella synpunkter.
              Och min generella synpunkt är att de osakliga löneskillnaderna
              måste bort och att offentliga arbetsgivare ska ta bestämda steg
              i den riktningen. Däremot ska vi inte gå in i detalj och ange
              procentsiffror och så vidare.
            </seg>
            <seg xml:id="i-4df7a3caf84c9430-0">
              Men nog är det det tror jag blir det sista som jag säger i denna
              debatt, i alla fall i detta replikskifte en tröst för denna lågavlönade
              kvinna att hon om några dagar kan öppna sitt lönekuvert och konstatera
              att hon på grund av jobbavdraget har fått ett antal hundra kronor
              mer, kanske 500 kr eller mer än så, att betala sina räkningar
              med. Så nog har vi i regeringen låg- och medelinkomsttagarna i
              blickpunkten för vårt arbete. Vi vill att det ska löna sig att
              arbeta. Och de som arbetar får nu jobbavdraget. Det är ett konkret
              resultat av regimskiftet.
            </seg>
          </u>
          <note type="speaker" xml:id="i-5a5fff95715d3e2d-0">
            Anf. 65 Socialminister GÖRAN HÄGGLUND (kd):
          </note>
          <u who="goran_hagglund_1439a2" next="cont" xml:id="i-e8c740784362a954-1">
            <seg xml:id="i-7375550f75315f79-0">
              Herr talman! Först några ord med anledning av att detta är en
              tack- och avskedsföreställning här i kammaren för Göran Persson.
            </seg>
            <seg xml:id="i-f56a39ced8c949ce-0">
              Under valrörelsen var det en partiledardebatt i tv som vände
              sig framför allt till yngre tittare. Där ställde programledarna
              till några av oss frågan om vi följde några dokusåpor. Det levererades
              några svar på temat vilka dokusåpor som just då gick. Göran Perssons
              svar var Korsnäsgården.
            </seg>
            <seg xml:id="i-3c936bccb29c2aaa-0">
              Den som har några år på nacken minns detta gamla fina program.
              Men det kanske ändå säger någonting om hur det kunde bli som det
              blev i valet. Man såg olika alternativ. Ett alternativ var de
              som blickade tillbaka på någonting som kändes tryggt, behändigt
              och greppbart. Det var en möjlighet. En annan möjlighet var några
              som såg utmaningarna och problemen och som levererade lösningar
              på dessa.
            </seg>
            <seg xml:id="i-c052f3c4aaff8b47-0">
              Jag tror att Göran Persson svarade med glimten i ögat, förstås.
            </seg>
            <seg xml:id="i-daca45a67681d3dd-0">
              Göran Persson är en oerhört skicklig debattör, en svårslagen
              retoriker med ett härligt, mustigt politiskt språk som jag uppskattar
              väldigt mycket. Han har politisk näsa och en förmåga att driva
              och dominera debatten. Han har en förmåga att göra smått till
              stort och att göra stort till väldigt litet. Han är målmedveten
              i sitt politiska arbete, även om målen har skiftat lite över tiden.
            </seg>
            <seg xml:id="i-870a634527ef68c7-0">
              En mycket duktig, skicklig, politiker lämnar så småningom här
              den politiska arenan och kommer, tror jag, för många att lämna
              ett tomrum efter sig. Det gäller förstås även om jag inte ska
              tala för dem särskilt för socialdemokratin.
            </seg>
            <seg xml:id="i-1bae88ce01fba631-0">
              Herr talman! Många människor som jag möter säger: Det känns bra
              nu. Luften har blivit lättare att andas. Det känns bra att Sverige
              har fått en ny regering.
            </seg>
            <seg xml:id="i-ab8df76f4a612826-0">
              Svenska folket röstade fram en ny regering, en ny politik, i
              valet för några månader sedan. Efter ett långvarigt socialdemokratiskt
              maktinnehav ville man se någonting nytt. Ett alternativ som ser
              problemen i vardagen och som levererar lösningar som känns som
              att de faktiskt bär.
            </seg>
            <seg xml:id="i-3c9f78125997a383-0">
              Det uppdrag som den nya regeringen fick var tydligt: att skapa
              förutsättningar för nya jobb. Det är därför vi ständigt återkommer
              till den frågan, för det är också nyckeln för det andra uppdraget:
              att skapa en stabil ekonomisk grund för att utveckla välfärden.
            </seg>
            <seg xml:id="i-62e393c057547a3b-0">
              Det handlar om att återföra beslutanderätt till människorna själva
              från politiska nivåer, om att skapa ett större svängrum för enskilda
              människor. Det är det som vi har gett oss i kast med.
            </seg>
            <seg xml:id="i-d7a1c85836134caa-0">
              Mycket har gjorts under den korta tid som vi har suttit i regeringen,
              men väldigt mycket återstår förstås. Nu i helgen passerade vi
              de magiska hundra dagarna, den tidpunkt som brukar användas till
              ett slags avstämning av en ny regerings insatser.
            </seg>
            <seg xml:id="i-93d09fbbdddaa14b-0">
              Väljarna röstade fram ett nytt ledarskap som står för en annan
              syn på jobb och företagande än den gamla regeringen. Bildligt
              kan det sägas att vi inte bara ville ha ström. Vi förstår att
              det också måste finnas generatorer, eller annorlunda uttryckt:
              Det måste finnas människor som är beredda att bli arbetsgivare
              eller att anställa fler om nya jobb ska komma till. Där finns
              det en stor skillnad.
            </seg>
            <seg xml:id="i-047b7f56c03cddc9-0">
              Vi vill att människor ska ha en större ekonomisk handlingsfrihet.
              När januarilönen så småningom betalas ut kommer alla löntagare
              att se att det blir mer pengar kvar när skatten är dragen. Det
              blir mer lönsamt att arbeta.
            </seg>
            <seg xml:id="i-01a8d36d65ede3bd-0">
              Vi ersätter en feltänkt stopplag med en startlag för att få fler
              aktörer verksamma inom vård och omsorg. Det kommer att öka valfriheten
              och utveckla vården, och tillgängligheten förbättras.
            </seg>
            <seg xml:id="i-b3fff0ca888180a3-0">
              I det lilla meningsutbyte som jag och Göran Persson tidigare
              hade här kom han med två grova felaktigheter. Den ena var att
              vårdgarantin fungerar väl. Men i morse sade man på nyheterna:
              Vårdgarantin är ett misslyckande alltså den som Socialdemokraterna
              införde. Läkarförbundet beskriver hur dåligt det här har fungerat.
              Det räcker alltså inte. Det behöver göras mer på det här området,
              och det gör den nya regeringen.
            </seg>
            <seg xml:id="i-bac530980cbcb520-0">
              Göran Persson hade också fel när det gäller sjukvårdsförsäkringarna,
              som har ökat dramatiskt under Socialdemokraternas maktinnehav
              eftersom den offentliga vården inte förmår att möta de behov som
              finns. Där förändrar vi så att det offentliga står bättre rustat
              att möta behoven. Vi ger också andra möjligheter att finnas på
              det här området.
            </seg>
            <seg xml:id="i-380cf663a5b24129-0">
              Vi arbetar för en skola som blir tryggare och där barnen får
              mer arbetsro och får veta vad som förväntas. Lärare och skolledning
              får bättre instrument för att ge våra barn en bättre skolgång.
            </seg>
            <seg xml:id="i-d53074680d121fda-0">
              Valfriheten för småbarnsföräldrarna ökar, och jag ser fram emot
              att ersätta en barnomsorgsmässig enkelriktning med mer av valfrihet
              som är sådan att barnens unika behov är det som är i centrum och
              som gör att föräldrar kan finna den form som bäst passar just
              deras barn.
            </seg>
            <seg xml:id="i-8d891b7c5ef630d1-0">
              Jag tror att alla som följer EU-arbetet har noterat att den nya
              regeringen är långt mer aktiv än den gamla när det gäller att
              på ort och ställe företräda vårt land. Eftersom EU påverkar oss
              måste vi vara aktiva för att påverka EU.
            </seg>
            <seg xml:id="i-c6d66f6f8d82650e-0">
              Arbetet med att avskaffa den förhatliga fastighetsskatten har
              inletts. Snart är den ett dystert minne blott eller, ska vi kanske
              säga, rött.
            </seg>
            <seg xml:id="i-f4bcbf1fd1fc6795-0">
              Småföretagare ser fram emot insatser för att begränsa det krångel
              som kringgärdar företagandet. Det ska inte längre vara ett helt
              företag att driva firma i Sverige.
            </seg>
            <seg xml:id="i-d7ee55ac8520738e-0">
              Miljöpolitiken behöver skärpas. Vi arbetar för EU:s samling kring
              ett mål om en 30-procentig sänkning av koldioxidutsläppen till
              år 2020.
            </seg>
            <seg xml:id="i-4d88e815fccb9b13-0">
              En kommission för hållbar utveckling har tillsatts liksom ett
              vetenskapligt råd för klimatfrågor, och en bred parlamentarisk
              beredning tillkallas. Det ska möjliggöra för Sverige att inta
              en ledande roll i internationella sammanhang.
            </seg>
            <seg xml:id="i-ec3ee1cdd1076e24-0">
              Många välkomnar de satsningar som äntligen genomförs för våra
              äldre, som varit en eftersatt grupp i Socialdemokraternas Sverige.
              Det gäller satsningar på förbättrad kvalitet kalla det gärna värdighet
              för våra gamla och på nya boenden som gör att man själv får möjlighet
              att bestämma hur man ska bo.
            </seg>
            <seg xml:id="i-13a8036031411250-0">
              Den kanske mest diskuterade frågan under de här hundra dagarna
              har handlat om a-kassan. Det beslut som riksdagen har fattat ökar
              det ekonomiska utbytet av arbete och förbättrar villkoren för
              företagandet.
            </seg>
            <seg xml:id="i-afac37795c0bacf0-0">
              Att administrera en allt högre arbetslöshet är inte ett alternativ
              för oss. Vi attackerar arbetslösheten genom åtgärder som gör att
              fler människor kan komma i arbete. Det är den utveckling som Sverige
              måste ta. Fler ska vara delaktiga i arbetslivet.
            </seg>
            <seg xml:id="i-19f7496efc15c778-0">
              Herr talman! Ett regeringsskifte innebär stora förändringar för
              valets vinnare en omställning, från läktaren in på planen. Men
              frågan är om tillvaron ändå inte förändras ännu mer för förlorarna,
              för dem som ska hitta sina nya platser och gå in i oppositionsrollen.
            </seg>
            <seg xml:id="i-7bec5e42cbc3043d-0">
              Regeringens hundra första dagar har diskuterats lite här. Men
              hur har den nya oppositionen, framför allt Socialdemokraterna,
              använt sina första hundra dagar? Ja, inte är det mycket av politiskt
              alternativ som formuleras. I stället tycks alla krafter ägnas
              åt den process som ska leda till att en ny partiordförande väljs.
            </seg>
            <seg xml:id="i-39c836e01f3a9ce4-0">
              Många har uppfattningar i ledarfrågan, men man får leta väldigt
              länge för att hitta någon debatt om vilken inriktning politiken
              ska ha för framtiden. Ska man vända vänsterut, eller ska man försöka
              förnya för att stå rustad för att möta framtiden?
            </seg>
            <seg xml:id="i-4bc5d2ac0ff7dbfc-0">
              Det mesta tyder nu på att Mona Sahlin kommer att vara nästa socialdemokratiska
              ledare; det visar diskussionen. Men var finns samtalet om vilken
              politisk väg detta parti ska gå? Det är också värt en egen vers.
            </seg>
            <seg xml:id="i-fc7ffb897c2e986d-0">
              Herr talman! Under de här hundra dagarna tycker jag att den nya
              regeringen har åstadkommit mycket. Mycket finns kvar att göra.
              Mycket tar lång tid att genomföra. Men vi är på rätt väg i många
              viktiga stycken.
            </seg>
            <seg xml:id="i-5161b1dcbb70b46e-0">
              För närvarande har vi en opposition som mest går fram och säger
              just det som väljarna underkände på valdagen den 17 september
              och som ännu inte har hunnit tänka om. Det ska man naturligtvis
              ha överseende med. Partierna behöver tid till formuleringar. Men,
              som sagt, som utomstående betraktare konstaterar jag att den diskussionen
              ägnas väldigt lite åt politik och väldigt mycket åt person just
              nu, så mer om politiken!
            </seg>
          </u>
          <note xml:id="i-89da490f5507a1e4-0">
            I detta anförande instämde Yvonne Andersson, Annelie Enochson
            och Ingemar Vänerlöv (alla kd).
          </note>
          <note xml:id="i-6c827bfcde9a1a2a-0">
            Anf. 66 GÖRAN PERSSON i Stjärnhov (s) replik:
          </note>
          <u who="goran_hagglund_1439a2" prev="cont" xml:id="i-e7fb788d407e5b32-1">
            <seg xml:id="i-ae285924041cb16a-0">
              Herr talman! Jag tackar för de vänliga orden. Även om de satt
              lite långt inne kröp de fram så småningom. Det är väl lite svårt
              ibland.
            </seg>
            <seg xml:id="i-c35332f37fa9663f-0">
              Jag är lite brydd när jag lyssnar till Göran Hägglund. Det finns
              något slags beskrivning av att det är först nu som jobb kommer
              i centrum. Jag noterar att år 2006 gav 80 000 nya jobb i svensk
              ekonomi. År 2007, baserat på samma politik, ger 90 000 nya jobb.
              Det är 170 000. Det är en ökning som vi får gå tillbaka till 60-talet
              för att hitta en motsvarighet till baserad på vår ekonomiska politik.
            </seg>
            <seg xml:id="i-856fd0c0efaf5830-0">
              Det gjorde vi utan att angripa de sämst ställda. Det är om just
              detta som debatten handlar. Det förvånande är att just Göran Hägglund,
              som egentligen kommer från en idétradition som utgår från tanken
              att vi ska bära varandras bördor, ska göra sig till tolk för det
              moderata systemskiftet.
            </seg>
            <seg xml:id="i-6c40b6f3876a9449-0">
              Det gäller sjukvården, som redan har diskuterats. Där har han
              fel om vårdgarantin. Den fungerar. Den kan fungera ännu bättre,
              men den har gett goda resultat inledningsvis. Det tycker jag är
              märkligt att sjukvårdsministern inte har noterat.
            </seg>
            <seg xml:id="i-f4aa48e18b41e7f8-0">
              Det som förvånar mig är att han har ett tal här i kammaren som
              egentligen går förbi våra äldre. Han sade någonting om att man
              skulle satsa på bättre bostäder. Jag har inte sett de satsningarna
              än på något sätt. De kanske kommer. Det är möjligt.
            </seg>
            <seg xml:id="i-289772dcab572d80-0">
              Ni lovade i valrörelsen från Kristdemokraternas sida sänkt skatt
              för våra pensionärer. Det blev höjd skatt jämfört med löntagarna.
              Ni lovade i valrörelsen högre pensioner. Det var också någonting
              som du var ute och talade om på gator och torg.
            </seg>
            <seg xml:id="i-3b79163e2a72d2e8-0">
              Alternativet som sådant lovade också våra pensionärer som bor
              i hyresrätter att de som var 65 år och äldre genom ett kryss på
              någon blankett skulle få 3 000 kr mer om året att röra sig med.
            </seg>
            <seg xml:id="i-c9eaaea189bb07f6-0">
              När du nu reser runt i landet, Göran Hägglund, och träffar människor,
              tala med våra pensionärer och deras organisationer om det löftesbrott
              som inte bara du utan hela din regering har stått för!
            </seg>
            <seg xml:id="i-fd7397eab07acf65-0">
              Om det inte är så att ni tänker svika löftena, när kommer i så
              fall krysset på deklarationsblanketten för dem som är 65 år och
              äldre och bor i hyresrätt? Det lovades gång på gång av din statsminister
              i partiledardebatter med mig under valrörelsen.
            </seg>
            <seg xml:id="i-183e6c2653b7db0e-0">
              Du bär dessa intressen. När kommer förslagen?
            </seg>
          </u>
          <note type="speaker" xml:id="i-62acd7ab15f11b02-0">
            Anf. 67 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" next="cont" xml:id="i-e8c740784362a954-2">
            <seg xml:id="i-ffcabc39849e32ff-0">
              Herr talman! Jag inser nu att till raden av vänliga omdömen som
              jag borde ha gjort om Göran Persson borde jag också ha fogat mod.
              Det här inlägget tyder på ett politiskt mod. Det är inte särskilt
              stor noggrannhet med fakta eller liknande eller någon sanningslidelse.
              Men det tyder på mod.
            </seg>
            <seg xml:id="i-aae981d70d14922d-0">
              Här staplas den ena felaktigheten på den andra. En del kan man
              ursäkta om Göran Persson inte har haft möjlighet att följa allt
              riksdagsarbete under senare tid eller regeringens satsningar till
              exempel på äldreomsorgens områden för fler boenden och en värdighetsgaranti
              inom vården.
            </seg>
            <seg xml:id="i-29d2772cb38aee86-0">
              Göran Persson har själv genom åren utfärdat en del löften som
              inte har kunnat infrias på området. Det gäller till exempel äldreboenden.
              Modet finns där, men minnet kanske inte fullt ut fungerar i det
              här sammanhanget.
            </seg>
            <seg xml:id="i-711092faf08b069e-0">
              Vi ska bära varandras bördor. Men vi ska också se till att bördorna
              blir så lätta som möjligt. Vi ska se till att människor som i
              socialdemokratins Sverige har stått utan arbete ska få arbete.
            </seg>
            <seg xml:id="i-8e638f00ce814a11-0">
              Konjunkturinstitutet kom nyligen med sin rapport där man säger
              att jobben kommer starkt i Sverige och att den nya regeringens
              politik innebär 30 000 jobb utöver det som annars hade skapats.
              Förändringen av politikens inriktning leder till detta.
            </seg>
            <seg xml:id="i-9aa6f006d11dcdc0-0">
              Det innebär 30 000 människor ytterligare som kan gå till arbetet
              en vanlig dag. De kan känna den stolthet som det innebär att försörja
              sig själva och vara delaktiga i ett sammanhang. Det är 30 000
              personer som inte hade haft jobbet om du hade fått fortsätta,
              Göran Persson.
            </seg>
          </u>
          <note xml:id="i-fc857606b20472eb-0">
            Anf. 68 GÖRAN PERSSON i Stjärnhov (s) replik:
          </note>
          <u who="goran_hagglund_1439a2" prev="cont" xml:id="i-e7fb788d407e5b32-2">
            <seg xml:id="i-30ea8a6f6e8d4528-0">
              Herr talman! Jag ställde en mycket enkel fråga om vart löftena
              som du ställde ut i valrörelsen tog vägen. Du skulle sänka skatten
              för pensionärerna. Du skulle höja deras pensioner. Din statsminister
              lovade mig vid upprepade tillfällen att man skulle införa ett
              kryss på någon deklarationsblankett som gjorde att de som var
              65 år skulle få 3 000 kr i rabatt från staten därför att de bodde
              i en hyresrätt. Det var väl för att kompensera för borttagandet
              av fastighetsskatten, misstänker jag.
            </seg>
            <seg xml:id="i-9e8fab68fc0a5dc3-0">
              Vart tog det vägen? Är det inte så att det en gång i tiden var
              frågor som Kristdemokraterna drev och trodde att det var vad de
              skulle profilera sig på? Väl i regeringsställning är det utförsäljningen
              av våra sjukhus och privatiseringen av vården, de moderata systemskiftesprojekten
              med galleriorna i Helsingforss läns landsting, som blir Göran
              Hägglunds signum. Jag tror inte att det är särskilt kul att vara
              kristdemokratisk gräsrot ute i landet i dag.
            </seg>
          </u>
          <note type="speaker" xml:id="i-22ef16dc30becc47-0">
            Anf. 69 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-1">
            <seg xml:id="i-73e768aa21d775ee-0">
              Herr talman! Det har gått ungefär hundra dagar sedan valdagen.
              Med mig debatterar just nu en person som har haft ett avgörande
              inflytande på svensk politik under de senaste tolv åren. Det är
              en politik som svenska folket underkände. Det underkände de vårdköer
              som skapades under din regim. Det underkände den höga arbetslöshetsnivå
              som skapades. Det underkände den svenska skolan. Det underkände
              den politik som Socialdemokraterna förde. Det såg någonting bättre.
            </seg>
            <seg xml:id="i-7f68425deebb53e9-0">
              Jag tror att svenska folket är klokt nog att se att man inte
              vänder denna skuta på hundra dagar. Vi tar steg. Vi vet i vilken
              riktning vi ska gå. Vi genomför det som svenska folket har röstat
              för av förändring, av förbättring och av utveckling. Det gäller
              arbete, ekonomisk stabilitet och att utveckla välfärden så att
              ingen behöver vara bekymrad för att bli gammal. Det görs för att
              valfriheten ska öka inom barnomsorgen, för att skolan ska bli
              tryggare och för att fler människor ska ha ett arbete att gå till.
            </seg>
            <seg xml:id="i-8e51b1258969f46d-0">
              Vi är en bit på väg. Det finns mycket kvar att göra. Det är många
              dagar som ligger framför oss av härligt arbete för att genomföra
              den förbättring som vi ska göra, till exempel för landets pensionärer.
            </seg>
          </u>
          <note type="speaker" xml:id="i-db2536a0549d97ab-0">
            Anf. 70 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-6">
            <seg xml:id="i-a4d987eaf47aa643-0">
              Herr talman! Vissa månader när avgifterna är betalda har vi ca
              1 000 kr kvar till hushållet och till hygien, mediciner, läkarvård
              med mera. Det finns ingen möjlighet att få maten att räcka i en
              månad till nästa pension på knappt 1 000 kr. Så beskriver en ensamstående
              mamma familjens situation i sin ansökan om ekonomiskt bidrag från
              en fond förvaltad av Rädda Barnen, och hon är tyvärr inte ensam.
            </seg>
            <seg xml:id="i-cc7e1438038472f5-0">
              Rädda Barnen har låtit SE-banken gå igenom hur den ekonomiska
              utvecklingen har sett ut för barn som växer upp hos ensamstående
              föräldrar. För familjer med barn där mammorna är arbetslösa fattades
              655 kr i månaden för att nå upp till skälig levnadsstandard redan
              år 2006. En sjukskriven ensamstående förälders familj hamnade
              på 530 kr minus.
            </seg>
            <seg xml:id="i-92a9c911043232cf-0">
              Förändringarna år 2007 innebär en ytterligare försämring för
              dessa familjer. Det är familjer som är beroende av försörjningsstöd
              eller som har mycket låga löner. Dessa uträkningar och rapporterna
              om barnfattigdomen i Sverige pekar på behovet av att analysera
              förändringar i trygghetssystemen ur ett barnperspektiv.
            </seg>
            <seg xml:id="i-050afbb99c40b30b-0">
              Vi i Vänsterpartiet har länge kämpat för att de som växer upp
              i fattiga familjer ska få det bättre. Förra året höjde vi barnbidraget.
              Men vi såg också att i vissa kommuner får familjer försörjningsstödet
              sänkt med lika mycket pengar som barnbidraget höjts. Det var ju
              fel.
            </seg>
            <seg xml:id="i-7ea6dafdd0e453c7-0">
              Uppenbarligen tycker inte regeringen det. Nu har socialministern
              övertygat regeringen om att frågan inte ens behöver undersökas
              i en utredning. I november fattade ni i den borgerliga regeringen
              beslut om att stoppa utredningsdirektivet som den tidigare regeringen
              lade fram på Vänsterpartiets initiativ. Det handlade om att försöka
              att förhindra en sänkning av försörjningsstödet när barnbidraget
              ökar.
            </seg>
            <seg xml:id="i-c24cc5fd0656cf6d-0">
              Det var väl en trevlig julklapp till de 250 000 barn som växer
              upp i fattigdom i Sverige i dag, Göran Hägglund.
            </seg>
          </u>
          <note type="speaker" xml:id="i-365a18f186068d3c-0">
            Anf. 71 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-2">
            <seg xml:id="i-76a43962a47f84b4-0">
              Herr talman! Jag delar Lars Ohlys oro för många barnfamiljers
              ekonomiska situation. Den undersökning som finns är visserligen
              gjord på ett underlag som ingalunda är heltäckande, utan den handlar
              om vissa familjer som har sökt pengar från en viss stiftelse.
              Men situationen för den gruppen är uppenbarligen bekymmersam.
            </seg>
            <seg xml:id="i-87ae3d4e22a9a047-0">
              Det blir lite tjatigt att under hela debatten återkomma till
              den mest centrala frågan, nämligen att det handlar om jobben.
              Den viktigaste uppgiften är att bryta en politik där människor
              inte har ett arbete att gå till.
            </seg>
            <seg xml:id="i-9b08fa6f8608a0ea-0">
              Nästa sak är att genomföra den skattesänkning som gäller från
              den 1 januari och som kommer att märkas på januarilönen. Den gör
              att människor får ett större utrymme i sin plånbok och mer pengar
              kvar efter skatt. Båda dessa förändringar, nyinriktningen på jobbpolitiken
              som gör att fler människor får arbete och skattesänkningen, är
              åtgärder som är mycket verkningsfulla och som man kanske skulle
              kunna tänka sig att ytterligare något parti kunde sluta upp bakom.
              Men Vänsterpartiet väljer att inte göra det.
            </seg>
          </u>
          <note type="speaker" xml:id="i-405748fa4a5099dc-0">
            Anf. 72 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-7">
            <seg xml:id="i-925e7500d7f97a1e-0">
              Herr talman! Om det fanns något skäl att finansiera era orättvisa
              skattesänkningar, och därigenom låta de arbetslösa få det sämre,
              skulle det finnas någon logik i er politik. Det finns inte ens
              ekonomiska skäl för att bekosta skattesänkningar eftersom svensk
              ekonomi i dag går oerhört mycket bättre än på länge.
            </seg>
            <seg xml:id="i-0c2b2739305fc91b-0">
              Det är en ren, cynisk klasspolitik som ni bedriver. Ni försämrar
              för dem som har det sämst och förbättrar för dem som redan har
              det bra.
            </seg>
            <seg xml:id="i-b47097b4366fa2ed-0">
              Inte ger det några nya jobb att ni försämrar för den arbetslösa,
              ensamstående mamman. På vilket sätt blir det fler jobb genom att
              hon får mindre att leva för, att hennes utgifter kommer att överstiga
              inkomsterna ytterligare så att hon inte har 1 000 kr kvar till
              hushållsutgifter, hygien, mediciner och läkarvård utan kanske
              800 kr eller 700 kr i månaden? På vilket sätt skapar det ett enda
              nytt jobb? Det skapar bara fler barn som växer upp i fattiga miljöer.
              Det är resultatet av er politik, Göran Hägglund.
            </seg>
            <seg xml:id="i-50ae6e2d37bf40d2-2">
              (Applåder)
            </seg>
          </u>
          <note type="speaker" xml:id="i-11d7f1be4dc31245-0">
            Anf. 73 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-3">
            <seg xml:id="i-56883e86b6404aa1-0">
              Herr talman! Jag nämnde alldeles nyss att Konjunkturinstitutet
              i sina bedömningar har sagt att regeringens politik innebär att
              ytterligare 30 000 arbeten tillkommer, i förhållande till om omläggningen
              inte hade skett. Ytterligare 30 000 personer får möjligheten att
              gå till ett arbete. Det tycker jag är betydelsefullt.
            </seg>
            <seg xml:id="i-a361ee2d7cc07fce-0">
              Det som vi föreslår, eller har genomfört, handlar om åtgärder
              för att få fler människor i arbete, men också om mer pengar i
              handen för den person som får sin lön utbetald. Detta innebär
              förbättringar.
            </seg>
            <seg xml:id="i-0a9d53918796eb10-0">
              Lars Ohly bedriver en ganska enkel demagogi som skymmer komplicerade
              samband som har effekt på det sätt som Konjunkturinstitutet har
              dokumenterat. Fler människor i arbete leder till att fler kan
              försörja sig själva. Det leder till att vi får större intäkter
              som gör att vi kan förstärka, förbättra och utveckla den välfärd
              som med en annan politik kommer att försvagas löpande om färre
              människor är i arbete.
            </seg>
          </u>
          <note type="speaker" xml:id="i-437148e2e424bf2e-0">
            Anf. 74 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-6">
            <seg xml:id="i-307d2d58076d33bb-0">
              Herr talman! Jag vill börja med att säga att det finns en hel
              del bra i den politik som den nya regeringen driver på arbetsmarknadsområdet.
              Jag tycker till exempel att det är väldigt bra att man är beredd
              att reformera arbetsförmedlingen så att den blir mer individinriktad.
              Det arbetet hade delvis inletts, men jag tror att man kan göra
              mycket mer för att människor ska kunna känna att de får den hjälp
              och det stöd som de behöver.
            </seg>
            <seg xml:id="i-b134c7694489c610-0">
              Valet står ju inte mellan att man måste ha hela alliansens politik
              eller ingenting av den. Det finns naturligtvis saker som är bra
              och saker som är dåliga.
            </seg>
            <seg xml:id="i-ac86bd81bb7da108-0">
              En sak som har kommit upp precis nyligen och som har bekymrat
              mig mycket är att Sven Otto Littorin har kommit fram med ett förslag
              där han har sagt att människor som är arbetslösa i dag redan från
              första dagen måste vara beredda att ta ett jobb på en annan ort.
              Det kan man tycka låter rimligt i första skedet. Det är klart
              att om man är arbetslös och det finns ett jobb någonstans så ska
              man sticka dit och ta det.
            </seg>
            <seg xml:id="i-dfe5b2cdc639bcf0-0">
              Men jag tror att det här kan leda till stora bekymmer, inte minst
              för barnfamiljer och för barnen i de familjerna. Det finns en
              anledning till att man har haft en viss tid under vilken människor
              inte har tvingats ta ett jobb som finns på en annan ort. Man har
              utgått just från det här att kunna hålla ihop familjerna.
            </seg>
            <seg xml:id="i-6515a54fd0fb6b76-0">
              Jag undrar hur man har gjort i regeringen. Har man analyserat
              barnperspektivet och gjort en barnkonsekvensanalys innan man lägger
              fram ett sådant förslag? Det finns en barnkonvention från FN som
              vi har förbundit oss att följa, där det sägs att man ska ta hänsyn
              till hur olika politiska beslut påverkar barnen.
            </seg>
            <seg xml:id="i-309a15283b423fde-0">
              Jag ser att det finns risker här. Antingen är den ena föräldern
              tvungen att flytta i väg långt ifrån resten av familjen eller
              så måste barnet ryckas upp från dagis och skola, kanske under
              en kort tid, och följa med på en flytt till en annan ort. Det
              kan också bli ekonomiska problem med tanke på att man kanske måste
              ha dubbla boenden och så vidare.
            </seg>
            <seg xml:id="i-cbe7894249ae9ead-0">
              Jag undrar helt enkelt om ni har gjort en barnkonsekvensanalys.
              Gäller förslaget även barnfamiljer, eller kan de på något vis
              undantas?
            </seg>
          </u>
          <note type="speaker" xml:id="i-4837573151447bf4-0">
            Anf. 75 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-4">
            <seg xml:id="i-aa63f468acd32250-0">
              Herr talman! Frågor som rör under vilka förhållanden man ska
              vara tvungen att ta ett arbete är någonting som har diskuterats
              under en lång följd av år. Det gäller till exempel vilka pendlingsavstånd
              man ska kunna tvingas att ta arbete inom. Det gäller också hur
              många gånger man kan tacka nej till ett erbjudet arbete och så
              vidare.
            </seg>
            <seg xml:id="i-1f2f6e527c9e1617-0">
              Det här är frågor som förstås ständigt måste diskuteras. När
              barn finns med i bilden är det också självfallet en oerhört stor
              kostnad om en familj inte önskar flytta. Barn rycks upp med sina
              rötter och tas bort från sina kamrater och sin trygga skolmiljö
              till ett annat sammanhang. Därför måste en ständig avvägning göras
              av de krav som ställs inom arbetsmarknadspolitiken och vad som
              är rimligt för en familj att bära, inte minst när det gäller barn.
              Detta är sådant som naturligtvis ska vägas in när man utformar
              förslag som berör barn, och för den delen även vuxna. Men det
              är särskilt ömmande när det gäller barnens situation.
            </seg>
          </u>
          <note type="speaker" xml:id="i-712c04e4a16e99f8-0">
            Anf. 76 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-7">
            <seg xml:id="i-5eeb41bf52c6f98a-0">
              Herr talman! Okej då kan man möjligen försöka göra den tolkningen
              av detta svar att du kan tänka dig att se till att diskussionen
              kommer upp i regeringen om den inte har varit uppe redan. Man
              kanske skulle kunna göra en annan bedömning när det gäller barnfamiljer
              och det här förslaget. Jag tycker att det vore bra om man kunde
              göra det.
            </seg>
            <seg xml:id="i-2522642313062cd0-0">
              Jag är också orolig över själva attityden i regeringens resonemang
              om att man ska öka skillnaderna mellan att vara arbetslös eller
              sjukskriven och att jobba. Det resonemanget, när man pratar om
              att många människor plötsligt kommer att kunna komma i jobb när
              man ökar skillnaden, bygger på att man inte tror att de som i
              dag är sjuka och arbetslösa egentligen vill ha ett jobb. Det handlar
              om en motvilja från deras sida, tror man. Det tror jag är helt
              fel.
            </seg>
            <seg xml:id="i-8dddbc59447c4602-0">
              Jag skulle gärna vilja se att man kunde byta retorik och visa
              lite mer förtroende för de människor som är arbetslösa eller sjukskrivna.
              Man ska betrakta dem med samma värdighet som man pratar om i förhållande
              till äldre. Kanske något slags värdighetsgaranti i bemötandet
              även av arbetslösa och sjukskrivna skulle vara på sin plats för
              den nya regeringen.
            </seg>
          </u>
          <note type="speaker" xml:id="i-50e8dadc9d58d543-0">
            Anf. 77 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-5">
            <seg xml:id="i-76bcb08170677a78-0">
              Herr talman! När det gäller utformningen av förslag som rör arbetsmarknaden
              är det självklart att de ska utformas också med barnens behov
              i centrum.
            </seg>
            <seg xml:id="i-36c7e33a15f72378-0">
              Detta med att öka skillnaderna mellan inkomster när man har arbete
              och när man inte har arbete är en viktig del av regeringens politik,
              men det är inte regeringens hela politik. Regeringens politik
              bygger på att det ska vara mer lönsamt att arbeta, men den bygger
              också på att vi genomför förbättringar som gör att fler företag,
              inte minst småföretag, vågar ta steget och anställa människor
              så att fler får ett jobb att gå till.
            </seg>
            <seg xml:id="i-e8a827550e4f0aa3-0">
              Det är helheten som kommer att ge effekterna, som vi sade i den
              tidigare diskussionen. Detta har också vidimerats av Konjunkturinstitutet.
              För varje ytterligare person som kan gå från arbetslöshet till
              ett arbete har vi gjort en stor vinst. Det är förstås en ekonomisk
              vinst kanske mindre viktigt och framför allt en mänsklig vinst.
              En människa får en möjlighet att försörja sig själv och bli delaktig
              i sammanhanget.
            </seg>
            <seg xml:id="i-65f9e1bcb7e88c96-0">
              Jag tror att det är rätt väg att gå. Konjunkturinstitutet visar
              att det faktiskt fungerar.
            </seg>
          </u>
          <note type="speaker" xml:id="i-c31e40ec0fc25d5d-0">
            Anf. 78 LARS OHLY (v):
          </note>
          <u who="lars_ohly_6bb860" xml:id="i-7f0d02fec59ffa3e-8">
            <seg xml:id="i-f3f6d6e8ceeea078-0">
              Herr talman! Valet var ett nederlag för oss som ville fortsätta
              att utjämna klass- och könsskillnader i Sverige. Det var ett misslyckande
              för Vänsterpartiet som gjorde ett dåligt val och dessutom hörde
              till en majoritet som förlorade makten. Det här kommer självfallet
              att få konsekvenser för hur vi formulerar politiken i framtiden.
              Vi kommer att ha en mycket öppen diskussion om hur en radikal
              vänsterpolitik ska utformas.
            </seg>
            <seg xml:id="i-5302735bff3e8204-0">
              Men alliansen vann inte valet enbart på sin egen styrka utan
              även ibland på rena lögner om sin egen politik och ibland på förtiganden
              om samma politik.
            </seg>
            <seg xml:id="i-f3868d740e633288-0">
              Den regering som bildades efter valet är inte någon alliansregering
              i ordets egentliga bemärkelse. Det är en ren högerregering. Varför
              kan jag säga så? Jo, därför att Fredrik Reinfeldts Moderata samlingspartiet
              har lagt beslag på nästan alla de tunga, viktiga positionerna
              i regeringen. Det gäller statsministerposten såklart, finansministerposten,
              utrikesministerposten, försvarsministerposten och arbetsmarknadsministerposten,
              och av någon märklig slump råkar dessutom alla dessa ministrar
              vara män.
            </seg>
            <seg xml:id="i-d083e2eb8c25ed38-0">
              Regeringen fick inte någon särskilt bra inledning. Den var snarare
              katastrofal. Det har väl aldrig hänt förut att en regering har
              börjat så dåligt med två ministrar som avgick inom tio dagar.
            </seg>
            <seg xml:id="i-d029918fe3fe65df-0">
              Sedan har man börjat, och i en del fall är jag helt överens med
              de regeringsföreträdare som säger att man gör det man skulle göra.
              Visst, ni sade att ni skulle sänka ersättningsnivåerna för arbetslösa.
              Ni sade att ni skulle höja kostnaderna för arbetslöshetsförsäkringen.
              I andra fall visar sig valresultatet i en politik som ni förnekade
              att ni skulle stå för före valet. Det gäller till exempel utförsäljningen
              av akutsjukhusen. På område efter område ser vi hur ett orättvisare
              Sverige växer fram.
            </seg>
            <seg xml:id="i-b4a245834f8b8a47-0">
              Ni sänker inkomstskatter, ni halverar förmögenhetsskatten och
              ni kommer att gå vidare med att ta bort förmögenhetsskatten och
              fastighetsskatten, och vi vet vilka som gynnas. De som redan har
              kommer att få mer. Ni ska sälja ut statliga verksamheter, statliga
              bolag och statliga företag. Det som vi i dag äger gemensamt och
              som gör oss alla lite rikare kommer att utbjudas till försäljning
              till ett fåtal rika kapitalägare som kan förmera sina inkomster
              i framtiden. Därigenom ökar klyftorna ytterligare, och dessutom
              minskar demokratins omfång i samhället.
            </seg>
            <seg xml:id="i-8123832b6f909eea-0">
              På miljöområdet har vi redan tidigare i debatten varit inne på
              den tragiska utveckling som innebär att man pratar miljö men inte
              gör något. Man har inte något konkret att komma med utan hänskjuter
              frågor om klimathoten till arbetsgrupper och kommissioner, och
              när man väl fattar beslut går de i fel riktning. Det gäller till
              exempel majoriteten i Helsingforss läns landsting som försämrar
              för kollektivtrafikresenärer, höjer taxorna för dem som använder
              buss, tunnelbana och pendeltåg och i stället gynnar biltrafiken,
              vilket naturligtvis leder till ökade utsläpp och ett värre klimathot.
            </seg>
            <seg xml:id="i-c353e8bd5269218b-0">
              Jag hade vissa förhoppningar när det gällde asyl- och flyktingpolitiken.
              Det berodde naturligtvis på att tre av de fyra partier som ingår
              i regeringen tidigare, tillsammans med Vänsterpartiet och Miljöpartiet,
              har varit kritiska till den politik som fördes av den socialdemokratiska
              regeringen med Moderata samlingspartiets stöd. Den politiken har
              många beskrivit som inhuman och ogenerös, och den fortsätter ju
              nu. Det är förvånande och deprimerande att ni tre inte lyckades
              förändra den politiken när ni nu inte bara sitter i någon form
              av samarbete utan också direkt har gått in i regeringen och är
              gemensamt ansvariga för politiken.
            </seg>
            <seg xml:id="i-16acc8c867737f17-0">
              När det gäller rättssäkerhetsfrågorna har vi till och med fått
              en minister som tycker att det är fullständigt självklart att
              den som anklagas för terroristbrott inte får veta vad han anklagas
              för. Nej, det är inte självklart för dem som tycker att rättssäkerhet
              är en princip som ska försvaras i alla lägen. Det är inte självklart
              för oss som tycker att det faktiskt är viktigt att behålla vissa
              grader av civilisation även i kampen mot terrorismen.
            </seg>
            <seg xml:id="i-feb61868dd662a47-0">
              Mina förväntningar när det gällde kultur och public service var
              väl inte så höga, men ni har negativt lyckats överträffa de förväntningar
              som ändå fanns genom att stå för en kulturpolitik där man ser
              kultur som en vara vilken som helst. Kulturarbetsmarknaden ska
              ses som en marknad vilken som helst. Det är klart att vi kan ha
              en kultursektor som helt är beroende av att människor betalar
              för den kultur som produceras. Då får de som har mest större möjlighet
              än de som har minst att styra även på det området. Men det leder
              också till en utarmning av kulturutbudet. Det är inte bara genom
              höjda entréavgifter till statliga museer som er kulturpolitik
              kommer att visa sig utan också i minskat stöd till alternativa
              kulturformer och minskat stöd till människors utövande av kultur,
              vilket leder till att de får svårt att göra det.
            </seg>
            <seg xml:id="i-621d3c376337b057-0">
              Angreppen på public service har vi väl bara sett början på. Ni
              börjar er regeringsperiod med att säga upp den sexåriga längden
              på avtalet som vi tidigare hade kommit överens om med flera av
              er partier i regeringen. Vi befarar att ni kommer att fortsätta
              angreppen på public service under mandatperioden.
            </seg>
            <seg xml:id="i-e5b94bb40f0171c8-0">
              Feminismens ställning i svensk politik är värd ett särskilt kapitel.
              För några år sedan var det sex av sju partiledare som kallade
              sig feminister. Då kan man fråga sig om det var bra eller dåligt
              jämfört med i dag när flera av er säger att ni inte är feminister.
              Var Moderata samlingspartiet bättre på att driva kampen för kvinnors
              rättigheter när Bo Lundgren svarade ja på frågan om han var feminist
              än vad ni är under Fredrik Reinfeldts ledning? Nej, det är väl
              tveksamt. Men att sex av sju svarade ja på frågan om de var feminister
              för ett antal år sedan sade någonting om det samhällsklimat i
              vilket vi levde då. Att ni nu säger nej som svar på samma fråga
              säger något om det samhällsklimat vi lever i nu. Det är nämligen
              så att kvinnors rättigheter inte längre är en självklar del av
              politikens utformning tvärtom.
            </seg>
            <seg xml:id="i-e442de526bcfd552-0">
              Nu ska man dölja skälen till kvinnors underordning. Nu ska man
              inte tala om strukturella problem utan om diskriminering, osakliga
              löneskillnader och annat. Där har faktiskt Vänsterpartiet, i samarbetet
              med de andra, tidigare kommit fram med vissa förslag som åtminstone
              skulle angripa den underordning av kvinnor som vi ser i samhället.
              Vi hade till exempel ett framförhandlat förslag om rätten till
              heltid. Ett av era första beslut var att slopa det förslaget.
              Vi hade också en handlingsplan mot lönediskriminering som angrep
              de strukturella problemen med kvinnors underordning på arbetsmarknaden
              där osakliga löneskillnader sannolikt är det minsta problemet,
              men den handlingsplanen tog ni bort.
            </seg>
            <seg xml:id="i-1a09ab89195e9942-0">
              Problemet med att ni inte kallar er feminister är att ni står
              för en politik som förstärker skillnader och minskar kvinnors
              möjligheter att kräva den makt, det inflytande och den del av
              förmögenheter och inkomster som borde tillkomma dem.
            </seg>
            <seg xml:id="i-fccbbe005631e730-0">
              Fredrik Reinfeldt sade i sitt sommartal att han var beredd att
              plussa på alla socialdemokratiska löften om förstärkningar till
              vård, skola och omsorg. Nu får vi se vad era beslut innebär för
              kommunernas möjligheter när till exempel kostnaderna för socialbidrag
              befaras öka kraftigt i samband med era sänkta ersättningsnivåer
              för arbetslösa och så småningom för sjuka. I en enkät som Sveriges
              Kommuner och Landsting har låtit göra bedömer 82 % av de 193 kommuner
              som svarade att den förändrade arbetsmarknadspolitiken leder till
              ökade kostnader.
            </seg>
            <seg xml:id="i-e9c4d98c85961bd9-0">
              Ni kommer att öka antalet privatiseringar, konkurrensutsättningar
              och försäljningar också inom kommunal sektor. Vid upphandling
              gäller det att pressa kostnaderna för att vinna. På det följer
              en slimmad organisation och press på personalen. Mänskliga värden
              riskerar att väga lätt när ekonomiska intressen och jakt på nya
              marknader att göra vinst på tillåts styra verksamheten. Att låta
              privata intressen göra vinst på människors behov av vård, omsorg
              och utbildning verkar vara viktigare för er än att få fler i arbete
              och öka kvaliteten i offentlig sektor.
            </seg>
            <seg xml:id="i-ddb99b4204707d8a-0">
              Sedan angriper ni ungdomsarbetslösheten genom att öka möjligheten
              för arbetsgivare att använda sig av visstidsanställningar. Ni
              ökar otryggheten för en grupp som redan lider av den otrygghet
              som är alldeles för vanlig på arbetsmarknaden.
            </seg>
            <seg xml:id="i-e4f926421b6dc5bb-0">
              Vad leder det här till för slutsatser? Jo, vi har fått en regering
              som gifter samman den ekonomiska makten med den politiska. Carl
              Bildt är ett exempel på det. Men om Carl Bildt avgick skulle ni
              fortfarande vara företrädare för de intressen som redan har makt
              genom sitt ägande i samhället. Det kommer att vara Vänsterpartiets
              avgörande kritik mot er under hela den här mandatperioden, därför
              att vi vet att ni står för andra intressen än dem som vi som förlorade
              valet står för, nämligen kampen för rättvisa och minskade skillnader.
            </seg>
          </u>
          <note xml:id="i-0cafb16bc4256f96-0">
            I detta anförande instämde LiseLotte Olsson och Peter Pedersen
            (båda v).
          </note>
          <note type="speaker" xml:id="i-8102fd6bdcfd2ff1-0">
            Anf. 79 Utbildningsminister LARS LEIJONBORG (fp) replik:
          </note>
          <u who="lars_leijonborg_b0c418" xml:id="i-888f4e9bf80a8aee-5">
            <seg xml:id="i-77744cc0dcabe329-0">
              Herr talman! Förr i tiden sade man att det här att fylla 50 innebär
              att befinna sig på livets middagshöjd. Jag är inte säker på att
              det är så. Nu, med den genomsnittliga överlevnadsålder som råder
              nuförtiden, kan Lars Ohly se fram emot många år på livets middagshöjd.
              Men det är väl ändå så att vid en sådan milstolpe blickar man
              tillbaka lite grann på sitt liv. Lars Ohly brukar säga att han
              började sin politiska bana i Folkpartiets ungdomsförbund men att
              han snabbt förstod att han hade hamnat fel. Det var väl väldigt
              bra att det missförståndet klarades ut.
            </seg>
            <seg xml:id="i-1b2ffbccbc52d86c-0">
              Jag såg i en insändare i en tidning i dag att Lars Ohly hade
              sagt att det som förde honom till politiken var förbittring över
              att det i Europa fanns diktaturer. Så var det ju. Han nämnde då
              Portugal, Spanien och Grekland. Men i Europa på den tiden fanns
              det ju många fler diktaturer: Estland, Lettland, Litauen, Östtyskland,
              Sovjetunionen, Tjeckoslovakien och flera andra.
            </seg>
            <seg xml:id="i-35d6093ba3f3e53f-0">
              När du nu, Lars Ohly, ser tillbaka på ditt liv, tycker du att
              du var för godtrogen när det gällde det kommunistiska förtrycket?
              Ångrar du att du hade sådana skygglappar för det förtryck som
              utövades i kommunismens namn? Är du nu, när du fyller 50, redo
              att säga att den delen av ditt politiska engagemang var ett svek
              mot förtryckta människor och ett svek mot de ideal som du står
              för i dag?
            </seg>
          </u>
          <note type="speaker" xml:id="i-94cb966394af9fa2-0">
            Anf. 80 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-9">
            <seg xml:id="i-9cefde6422c96e47-0">
              Herr talman! Ja.
            </seg>
          </u>
          <note type="speaker" xml:id="i-6a3c3310cf6cccac-0">
            Anf. 81 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-6">
            <seg xml:id="i-bba8429a546585d4-0">
              Herr talman! Lars Ohly uppehöll sig en hel del omkring etiketter
              och om hur många statsråd som kallade sig för feminister och så
              vidare. Jag tror väl att han, kanske mer än de flesta andra, har
              ångrat en del av det här etiketterandet och kommit fram till att
              det är klokt att i andra sammanhang mer diskutera politikens innehåll.
              Så tror jag att det är på det här området också. Recensera gärna
              regeringen utifrån den praktiska politik som förs och diskutera
              det, och sedan kan det där etiketterandet väl få finnas som ett
              spår. Men det faktiska innehållet i politiken är ju ändå det som
              spelar roll.
            </seg>
            <seg xml:id="i-4a7a78f879681957-0">
              Det är så att vi gör väldigt mycket, bland annat när det gäller
              åtgärder för att få stopp på mäns våld mot kvinnor, ett väldigt
              viktigt problem, och vi kraftsamlar för att åtgärda detta. Vi
              är verksamma, till skillnad från Lars Ohly och hans parti, när
              det gäller att få fler kvinnor att starta och driva företag. Vi
              ser en möjlighet för fler kvinnor som varit inlåsta i monopolverksamheter
              att själva bli företagare och kunna styra mer av sitt eget liv.
            </seg>
            <seg xml:id="i-4297261b35ff7d87-0">
              När det gäller frågan om socialbidrag och kommunerna är det så
              att det har gjorts beräkningar av detta. Även om man gör oerhört
              pessimistiska beräkningar, alltså att bidragstagandet ligger kvar
              på dagens nivå, kommer kostnaderna att öka marginellt. För Sveriges
              kommuner totalt sett rör det sig om 3050 miljoner kronor, och
              då har man gjort pessimistiska beräkningar. Man ska komma ihåg
              att de totala kostnaderna ligger på 89 miljarder kronor per år.
            </seg>
          </u>
          <note type="speaker" xml:id="i-cb3d74d7742d9d02-0">
            Anf. 82 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-10">
            <seg xml:id="i-ab1c831ea9690664-0">
              Herr talman! Jag ska avhålla mig från att vara ironisk, därför
              att jag misslyckades fullständigt med det i ett tidigare replikskifte
              med Maud Olofsson. Hon trodde att när jag använde begreppet eminent
              politik så menade jag det.
            </seg>
            <seg xml:id="i-03b78c4cc7f9f24c-0">
              Därför ska jag inte kalla er politik för någonting snällt utan
              för vad den faktiskt är. Det är en katastrofal politik, för oss
              som vill minska skillnaderna på arbetsmarknaden mellan kvinnor
              och män och som vill bryta den strukturella underordning som kvinnor
              drabbas av i vårt samhälle. Och varför är den det? Jo, just av
              sakpolitiska skäl. Jag var inne på ett par av dem. Ett skäl är
              att ni har stoppat den proposition som fanns färdigförhandlad
              och beredd att läggas fram om rätten till heltid, en av de viktigaste
              reformerna för kvinnor på arbetsmarknaden som i dag förvägras
              rätten till en heltidsinkomst och därmed till en självständig
              ekonomi. Ni har stoppat vår lönediskrimineringshandlingsplan i
              papperskorgen, men har ni kommit med någonting annat? Nej, självklart
              inte. Det är väl marknadskrafterna som vanligt som ska lösa problemet
              med kvinnors strukturella underordning.
            </seg>
            <seg xml:id="i-0d2055ccdef69346-0">
              Det handlar inte om osakliga löneskillnader, Göran Hägglund.
              I väldigt liten utsträckning handlar det om det. Det är ett problem
              som också måste åtgärdas. Nej, det handlar om en strukturell underordning,
              där kvinnors arbete värderas lägre än mäns arbete. Har man inte
              den insikten, ja, då är det klart att man inte heller gör någonting
              åt den, och så kanske man skrotar den handlingsplan som faktiskt
              var ämnad att göra något åt problemet.
            </seg>
            <seg xml:id="i-6ad81dfb82d1fa12-0">
              Det är alltså på område efter område så att ni står för en politik
              som försämrar för kvinnor. Också försämringarna av sjukförsäkringen
              och a-kassan slår i större utsträckning mot kvinnor än män, eftersom
              de i större utsträckning är beroende av de sociala försäkringssystemen
              för att kunna leva ett gott liv.
            </seg>
            <seg xml:id="i-3be13c70c465df74-0">
              Jag ska ge Göran Hägglund beröm på en punkt, och det är att du
              har gjort upp med de mörka högerkrafter inom ditt eget parti som
              ville ifrågasätta rätten till abort. I den interpellationsdebatt
              vi hade i går var du tydlig med att regeringen kommer att lägga
              fram ett förslag om att också utländska kvinnor ska ha rätten
              till att få abort i Sverige på säkra medicinska villkor. Det är
              det enda område när det gäller feminismen där jag i dagsläget
              känner att jag kan ge dig något som helst erkännande.
            </seg>
          </u>
          <note type="speaker" xml:id="i-e1401dc87c6ce8ba-0">
            Anf. 83 Socialminister GÖRAN HÄGGLUND (kd) replik:
          </note>
          <u who="goran_hagglund_1439a2" xml:id="i-1fdcae56fb278df6-7">
            <seg xml:id="i-dc874bfa3ec269f9-0">
              Herr talman! Vi diskuterar gärna det sakliga innehållet. När
              det gäller rätten till heltid tror vi inte att det är en åtgärd
              som kommer att leda till de förbättringar av jämställdheten som
              Lars Ohly tror att den ska åstadkomma. Vi tror att det är ett
              slag i luften och kommer att leda till färre arbetstillfällen
              och därmed att färre kvinnor kan ha ett arbete färre män också,
              för den delen.
            </seg>
            <seg xml:id="i-239ba2448b124abc-0">
              Vi har i regeringsförklaringen och i budgeten presenterat en
              lång räcka åtgärder som vi avser att återkomma till. Det har gått
              hundra dagar. Allting har vi inte kunnat genomföra hittills, men
              mer kommer att göras för att fler människor ska ha arbete för
              att fler kvinnor ska ha ett jobb. När det gäller löneförhandlingar
              kan vi som regering naturligtvis inte tala om att det ska bli
              si eller så, men här har vi ett väldigt viktigt opinionsbildande
              arbete att göra. Staten har ett ansvar som arbetsgivare, och inte
              minst kommuner och landsting har ett väldigt stort ansvar som
              arbetsgivare för väldigt många kvinnor som är verksamma just inom
              välfärdssektorn.
            </seg>
          </u>
          <note type="speaker" xml:id="i-10714cabc3dab6ea-0">
            Anf. 84 LARS OHLY (v) replik:
          </note>
          <u who="lars_ohly_6bb860" xml:id="i-7f0d02fec59ffa3e-11">
            <seg xml:id="i-b2b57cb736802626-0">
              Herr talman! Jag ska be Göran Hägglund att fundera på följande:
              Varför är det så att arbetsmarknaden går att organisera så att
              nästan alla manligt dominerade yrken ges rätten till heltid medan
              kvinnligt dominerade yrken förvägras denna rätt? Det är ju precis
              så det ser ut. Det är inom kvinnligt dominerade yrken som påtvingad
              deltid är ett stort problem.
            </seg>
            <seg xml:id="i-fc81d2aaf60cd547-0">
              Naturligtvis skulle det gå att organisera det utan att arbetslösheten
              ökade eller att kostnaderna blev astronomiska för arbetsgivarna.
              Det handlar helt enkelt om att kvinnors arbete värderas lägre
              än mäns arbete. Det handlar om den gamla föreställningen om att
              kvinnors arbete är till för att kanske ge en liten extrainkomst
              till hushållet inte för att kvinnor ska ha en självständig ekonomi
              och stå på egna ben.
            </seg>
            <seg xml:id="i-30aefc03cee27943-0">
              Med det synsättet, den gamla familjebildningen där mannen är
              huvudansvarig för försörjningen, fungerar kvinnors påtvingade
              deltid alldeles utmärkt. Det samhället vill vi emellertid inte
              ha. Vi vill ha ett samhälle där kvinnor och män är jämlika och
              har rättvisa villkor, men det samhället kommer vi längre bort
              från med er politik. Det är det sorgliga i dagsläget.
            </seg>
          </u>
          <note type="speaker" xml:id="i-5c880271622d5817-0">
            Anf. 85 MARIA WETTERSTRAND (mp):
          </note>
          <u who="maria_wetterstrand_c07fc0" xml:id="i-844d977b6699eb49-8">
            <seg xml:id="i-313a1a326bf18d13-0">
              Herr talman! Det vi sett av det som den regering som tillträdde
              för fyra månader sedan hittills gjort kan man inte göra någon
              annan tolkning av än att det inneburit fyra förlorade månader
              för miljöpolitiken. Det har också inneburit fyra förlorade månader
              för jämställdhetspolitiken. Den fråga som vi som är engagerade
              i dessa frågor ställer oss i dag är om det även ska bli fyra förlorade
              år.
            </seg>
            <seg xml:id="i-f51a04df190e896f-0">
              När det gäller miljöfrågorna kom regeringen fullständigt oförberedd
              till Regeringskansliet. Det fanns mycket politik förberedd. Det
              har de rätt i. Men de räknade inte med att behöva bedriva någon
              miljöpolitik. Det visade sig dock att svenska folket var intresserat
              av miljöfrågor, och regeringen var tvungen att, yrvaket, börja
              fundera. Nu är klimatet i fokus i retoriken, men i den verkliga
              politiken lyser det med sin frånvaro.
            </seg>
            <seg xml:id="i-ba798d4a4524437c-0">
              Hoppet är nu att det engagemang för klimatfrågorna som väckts
              bland människor runtom i Sverige ska fortsätta att leva vidare
              under de kommande fyra åren så att regeringen inte bara kommer
              undan med tomma ord utan faktiskt också tvingas göra något. Jag
              sätter därför mitt hopp till det engagemang som väckts hos många
              svenskar och som naturligtvis också funnits sedan lång tid.
            </seg>
            <seg xml:id="i-15fb0b6d4e9375fc-0">
              Klimatfrågan är den allra största solidaritetsfrågan i ett globalt
              perspektiv. Den som inte tar sitt ansvar för att minska utsläppen
              accepterar indirekt att människor som lever på andra sidan jorden
              får sina livsförutsättningar förstörda. Det innebär att områden
              där människor bedriver fiske i korallrev förstörs på grund av
              att temperaturen på havsvattnet stiger eller att havsvattennivåerna
              stiger så att de inte längre kan bo kvar i låglänta områden. Det
              drabbar de fattiga hårdast. Klimatförändringarna innebär också
              att vi får mer extrema väderfenomen. Det drabbar oss här hemma,
              men ännu hårdare drabbas de som inte har råd att bygga lika kraftiga
              och säkra bostäder och vägar som vi.
            </seg>
            <seg xml:id="i-e047ebfca5b38621-0">
              Klimatet är alltså en solidaritetsfråga, men det är i allra högsta
              grad även en ekonomisk fråga. Det varnas för att 20 % av världsekonomin
              kan komma att raseras på grund av klimatförändringar om vi inte
              gör någonting åt det. Om det inträffar innebär det naturligtvis
              ett oerhört hårt slag mot hela det samhälle som vi byggt upp i
              västvärlden. Det ligger alltså ett starkt ekonomiskt intresse
              i att förebygga klimatförändringar. Trots det hör vi i dagens
              debatt företrädare för regeringen säga att de inte kan göra insatser
              eftersom det hotar tillväxt och jobb. Det som hotar tillväxt och
              jobb är att inte göra någonting åt klimatförändringarna.
            </seg>
            <seg xml:id="i-668a68ae26a04c68-0">
              Vi ska inte vara rädda för att vara ett föregångsland, tvärtom.
              Den som är ett föregångsland på klimatområdet kommer att ha stora
              fördelar framöver. Om vi är mindre beroende av olja än andra när
              oljepriserna skjuter i höjden betyder det att vi kommer lindrigare
              undan. Ju tidigare vi gör insatser desto bättre.
            </seg>
            <seg xml:id="i-85adfa2cc5ba8268-0">
              Nu har regeringen i stället valt att ta en klimatpolitisk timeout
              till 2008. Då, säger man, ska det komma politiska förslag. Man
              hade helt enkelt inte förberett sig och måste därför fundera lite
              till. Under tiden, av det vi sett hittills i alla fall, har man
              valt att gå åt motsatt håll. Man har fattat ett antal politiska
              beslut som innebär ökade utsläpp. Man smög i väg till Bryssel
              strax före jul för att kräva två miljoner ton i ökade utsläppsrätter
              till den svenska industrin. Det är samma regering som i debatterna
              alltid hävdar att det är den internationella politiken som är
              viktigast på miljöområdet och att det är inom EU som vi gemensamt
              ska komma överens om vad vi ska göra.
            </seg>
            <seg xml:id="i-637190f6caae6548-0">
              När EU-kommissionen sedan för en gångs skull gör någonting bra
              och säger att Sveriges utsläpp måste minska, eller rättare sagt
              endast öka lite grann, för det var vad det handlade om, då kräver
              man att få öka dem ännu mer. Jag har svårt att se hur någon kan
              tro på talet om internationellt ansvar och internationellt samarbete
              när detta är den första stora insatsen.
            </seg>
            <seg xml:id="i-d3abdccd46922f8a-0">
              Det som hänt hittills vad gäller klimatområdet, som alltså sägs
              vara det prioriterade miljöområdet, det är tomma ord, det är ett
              och annat hittegods från den rödgröna budgeten som man inte tagit
              bort utan låter ligga kvar och nu skryter med, och det är insatser
              i fel riktning. Man har meddelat att pengar ska tas från järnvägar
              och satsas på vägbyggen. Man har valt att slopa flygskatten; flyget
              ska inte betala några miljökostnader. Man har krävt ökade utsläppsrätter.
              Man tiger som fisken i vattnet om naturgasledningar i Östersjön,
              om de ska byggas eller inte. Samma sak gäller de naturgasledningar
              som man funderar på att dra över land och som kommer att göra
              oss ännu mer beroende av fossila bränslen. Man har också försökt
              stoppa Citybanan, den just nu viktigaste järnvägsinvesteringen
              i Sverige.
            </seg>
            <seg xml:id="i-91c33a9fbaf581fd-0">
              I Helsingfors har man valt att fyrdubbla priset för många som
              väljer att åka kollektivt. Man vill ta pengarna från trängselskatten
              och lägga dem på vägbyggen. Dessutom har man halverat miljöförvaltningens
              budget i Helsingfors. Efter detta facit tror jag inte att någon
              stockholmare som bryr sig om miljön kommer att kunna rösta på
              något av de fyra borgerliga partierna i nästa val. Till dem som
              bor på andra håll i landet vill jag säga: Se detta som ett varnande
              exempel. Det är så det ser ut när borgarna prioriterar miljöfrågor!
            </seg>
            <seg xml:id="i-e9bbe704f7d3fa03-0">
              Det är emellertid inte bara beträffande miljöfrågorna man kommit
              oförberedd till Regeringskansliet, utan det gäller också jämställdheten.
              Vi har haft en diskussion om hur vi ska komma framåt när det gäller
              jämställda löner. Vi i Miljöpartiet har lagt fram ett förslag
              om att staten ska ta initiativ till ett handslag för jämställda
              löner genom att försöka få med facket och de olika offentliga
              arbetsgivarna, alltså stat, kommuner och landsting. Facket är
              intresserat, och LO är med på tåget tillsammans med Kommunal och
              kräver större löneökningar för lågbetalda kvinnor. Sveriges Kommuner
              och Landsting vill gärna ta tag i dessa frågor och göra något.
            </seg>
            <seg xml:id="i-de4073bb9dc6686c-0">
              Det regeringen gör som svar på detta, när vi för första gången
              ser ett gemensamt intresse för dessa frågor, är att dra tillbaka
              den tidigare rödgröna majoritetens förslag om en plan för jämställda
              löner. Det är helt okej att dra tillbaka ett tidigare förslag.
              Jag kan förstå om ni inte tycker att allt som står i den är utmärkt,
              men i så fall kunde ni väl ha en egen politik att ersätta den
              med men inte. Det enda svar man får är att det ska satsas på kvinnors
              företagande. Visst, det är jättebra att satsa på kvinnors företagande,
              men det hjälper inte de underbetalda kvinnorna att betala sina
              räkningar.
            </seg>
            <seg xml:id="i-c43cf18394e6879f-0">
              På ett område var regeringen däremot väl förberedd. Man hade
              nämligen både det ena och det andra förslaget som gick ut på att
              öka skillnaden mellan den som har och den som inte har ett jobb.
              Man säger att det ska skapa nya arbetstillfällen. Faktum är att
              många av de förslag som man pratat om och som skulle få i gång
              nya företag och öka anställningarna har vi inte sett röken av.
              Tvärtom har man tagit bort en rabatt på arbetsgivaravgifter för
              småföretagare utan att den ersatts med något annat. Det ska komma
              sedan, säger man, en annan gång.
            </seg>
            <seg xml:id="i-045a21a8c9e41910-0">
              Det talas också om nystartsjobb för övrigt en jättesnygg benämning,
              mycket bättre än plusjobb måste jag säga. Ni ska ha en eloge för
              det. Jag tror att det är mycket trevligare att ta ett nystartsjobb
              än ett plusjobb när man varit borta länge från arbetsmarknaden.
              Antalet nystartsjobb är emellertid lägre än det antal platser
              som fanns inom arbetsmarknadspolitiken tidigare. Jobben ska alltså
              komma automatiskt genom att man försämrar för arbetslösa, sjuka
              och förtidspensionärer. Det låter som om de människor som finns
              utanför arbetsmarknaden befann sig i den situationen för att de
              tycker att det är roligt. Som om de inte skulle jobba om de verkligen
              kunde och fick chansen; de kanske önskar det högst av allt! Just
              den attityden, att det på något vis är de som hamnat utanför arbetsmarknaden
              som ska pressas att ta jobb, tycker jag är mycket svår att acceptera
              i den nya regeringens politik.
            </seg>
            <seg xml:id="i-563896337a810a05-0">
              Jag skulle vilja att man införde en värdighetsgaranti för arbetslösa,
              sjukskrivna och förtidspensionärer. De ska garanteras att bli
              bemötta med värdighet och inte misstänkliggöras. De ska inte bemötas
              på ett sådant sätt som om det var deras eget fel, som om de själva
              har valt att vara i den situation de är i.
            </seg>
            <seg xml:id="i-39a426cb49465fb0-0">
              Det finns en stor risk att vi ser framför oss fyra förlorade
              år för miljön och jämställdheten. De fyra förlorade åren för rättvisa
              har börjat konkret för många människor. Det kommer att bli kostsamma
              år för de sjuka och arbetslösa som inte lyckas med att ta sig
              ur sin situation.
            </seg>
          </u>
          <note type="speaker" xml:id="i-94ef7b75067430d3-0">
            Anf. 86 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" xml:id="i-af235fd4dbd0a4dd-4">
            <seg xml:id="i-3572e96458b3214d-0">
              Herr talman! Den som minns tillbaka till tidernas begynnelse,
              åtminstone till början av debatten, vet att Maria Wetterstrand
              och jag hade ett längre replikskifte kring klimat- och miljöfrågor.
              Jag tänkte därför ta upp en annan fråga.
            </seg>
            <seg xml:id="i-183b8cde8c167b6d-0">
              Vi har lärt oss att det här är en ovanlig dag. Det är ovanligt
              att socialdemokratiska ledare slutar. Det ska tydligen på ett
              ovanligt sätt avslutas med att vänsterledaren Lars Ohly fyller
              50 år utan att landa i Spy Bar. Det är också ovanligt att Maria
              Wetterstrand är en miljöpartist som tänker sitta kvar. Peter Eriksson
              och Maria Wetterstrand har lite grann i brott med traditionen
              i partiet meddelat att de vill vara kvar i svensk politik över
              nästa val, som jag förstår det. Därför står en av de verkliga
              tungviktarna i vänsteralternativet i svensk politik som vi troligtvis
              kommer att ha kvar i valet 2010 framför mig just nu.
            </seg>
            <seg xml:id="i-14e0cc94a51f5ee3-0">
              Socialdemokratins strategi för vägen tillbaka till makten är
              att all makt ska till dem med hjälp av dig utan att du får något
              att säga till om. Det är en kort sammanfattning. Socialdemokraterna
              tycker att Miljöpartiet mest är i vägen och har irriterande synpunkter,
              men de ser gärna att ni röstar fram dem till makten. Det vore
              intressant att höra vad du tycker. Hur upplever du att socialdemokratin
              påverkas av Miljöpartiet? I vilka delar kommer Maria Wetterstrand
              att vara tydlig i sin kritik och i sina krav på hur socialdemokratin
              ska utvecklas för att vara en del av det tänkta regeringsalternativet?
            </seg>
            <seg xml:id="i-363b1a978f387711-0">
              Jag vill gärna ge en eloge till Miljöpartiet. Jag uppfattar inte
              att ni har ställt er upp och sagt att allt som alliansen har gjort
              är fel. Maria har också påpekat det i dagens debatt. Vi kommer
              nogsamt att följa er som en självständig part i svensk politik.
              Vi ser när ni är kritiska, och det kan vi säkert få en debatt
              om. Men vi ser också sådant där ni håller med. För mig är ni ett
              självständigt alternativ. Ser socialdemokratin er på samma sätt?
            </seg>
          </u>
          <note type="speaker" xml:id="i-77a541095c550f10-0">
            Anf. 87 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-9">
            <seg xml:id="i-821367a32db99d1d-0">
              Herr talman! Tack så mycket för den frågan. Vart Socialdemokraterna
              tar vägen framöver vet vi lite om just nu. Förhoppningsvis kommer
              vi att ha en klarare bild av det om ett antal månader när vi vet
              vilken person det blir och vilken politisk agenda den står för.
            </seg>
            <seg xml:id="i-9455dea6d1f25b6c-0">
              Jag skulle gärna se att man hade samma system som i Finland där
              olika partiledarkandidater reser runt i landet och berättar öppet
              om sina politiska ståndpunkter för sina partimedlemmar och att
              det därefter görs ett val. Då blir det en öppen diskussion kring
              de olika politiska inriktningarna. Det sker inte i något parti
              i Sverige inte ens i Miljöpartiet, även om vi ibland har flera
              kandidater.
            </seg>
            <seg xml:id="i-43b5eae3f0167590-0">
              Det går inte att riktigt svara på hur vi kommer att ställa oss
              till den politiska linje och den inriktning som Socialdemokraterna
              tar. Det vi däremot vill är att Miljöpartiet ska bli ett starkare
              och större parti. Vi har ökat vårt medlemsantal med ungefär 30
              % under förra året.
            </seg>
            <seg xml:id="i-7f0c74ad672da870-0">
              Jag vill att Miljöpartiet ska vara ett parti för alltifrån frihetliga
              vänsterväljare till socialliberaler. Jag tror att det finns goda
              möjligheter för det under mandatperioden. Jag tror att det kommer
              att finnas en och annan socialliberal som kommer att bli besviken
              på den politik som alliansregeringen driver och som kommer att
              se att det är önskvärt att det finns ett alternativ att rösta
              på i nästa val. Jag tror också att det finns många frihetliga
              vänsterväljare som inte är lika övertygade om att staten ska ha
              just så mycket makt som den har i dag i alla människors liv utan
              gärna skulle se lite förändring. Då ska Miljöpartiet vara alternativet
              för de människorna. Partiet ska vara engagerat i mänskliga rättigheter,
              för en asylpolitik värd namnet, för jämställdhet och naturligtvis
              för en uppbyggnad av ett ekologiskt hållbart samhälle där vi tar
              ett ansvar för våra barn och barnbarn.
            </seg>
            <seg xml:id="i-6a7b4af1c5a21e0c-0">
              Jag har inte för avsikt att ge något passivt stöd och skänka
              bort regeringsmakten till någon socialdemokratisk regering igen.
            </seg>
          </u>
          <note type="speaker" xml:id="i-1aac9667d6c8b9ef-0">
            Anf. 88 Statsminister FREDRIK REINFELDT (m) replik:
          </note>
          <u who="fredrik_reinfeldt_3cbc0d" next="cont" xml:id="i-594b8b28d1b39e3a-5">
            <seg xml:id="i-280574f72b54b0b0-0">
              Herr talman! Där blev det intressant till slut inte skänka bort
              makten utan att få något tillbaka. Det är i övrigt en ganska klassisk
              beskrivning av det som vi kan enas om, Maria Wetterstrand, inte
              är en tillväxtbransch, nämligen att försöka fördela 100 % av rösterna.
              Du precis som alla andra anser att du förtjänar lite fler
            </seg>
          </u>
          <note xml:id="i-f89b75f5a33bb170-0">
            (MARIA WETTERSTRAND (mp): Absolut!)
          </note>
          <u who="fredrik_reinfeldt_3cbc0d" prev="cont" xml:id="i-d84b2dc57377b885-5">
            <seg xml:id="i-eb0773d2d4d5d4a8-0">
              och gärna på andras bekostnad. Där är vi nog ganska överens var
              och en från sin utgångspunkt.
            </seg>
            <seg xml:id="i-6c525c343927157f-0">
              Vad vi har lärt oss, och som lade grunden för vår allians, när
              man är verksam i ett flerpartisystem, som syntes i inledningsanförandet
              som Göran Persson höll som ny partiledare 1996, är att vi måste
              dra slutsatser av att ingen får egen majoritet. Några av oss har
              insett det. Jag tror att Miljöpartiet har insett det. Jag tror
              att Vänsterpartiet har insett det. Det är en part kvar som inte
              förstår, som inte drar slutsatser, som inte vill berätta sanningen,
              nämligen att de låter som om de söker makten på egen hand men
              glömmer att berätta att de är beroende av andra.
            </seg>
            <seg xml:id="i-9e78bad8a3969016-0">
              Maria Wetterstrand säger att hon inte ger makten gratis. Jag
              kommer att återkomma i svensk politik under tiden fram till 2010
              och fråga om vad det Maria Wetterstrand nu har sagt innebär.
            </seg>
          </u>
          <note type="speaker" xml:id="i-34fea8b5ad21741c-0">
            Anf. 89 MARIA WETTERSTRAND (mp) replik:
          </note>
          <u who="maria_wetterstrand_c07fc0" next="cont" xml:id="i-2fb1a1804cbb4c9d-2">
            <seg xml:id="i-ca452b513ee6e6a4-0">
              Herr talman! Jag har hört Fredrik Reinfeldt vid flera tillfällen
              ställa frågan också till socialdemokratiska företrädare. Jag har
              uppskattat det varje gång. Jag tycker att det är fullt rimligt
              att de som utgör en majoritet också sitter ihop i regeringen.
              Den ståndpunkten har jag, Peter Eriksson och Miljöpartiet haft
              under alla de år jag har varit språkrör. Den åsikten kommer vi
              att fortsätta att ha.
            </seg>
            <seg xml:id="i-f625d409fdc7debe-0">
              Om det ska vara ett i längden fungerande samarbete måste man
              sitta tillsammans i regeringen och ta ett ansvar för en helhet.
              Det gäller både för att man ska veta vem som ska ställas till
              svars för den politik som bedrivs och också därför att arbetsförhållandena
              och möjligheterna att göra överenskommelser, där man inte sliter
              håret av varandra vid budgetförhandlingar en gång i halvåret,
              ska bli betydligt bättre. Man får en bättre politik, ett bättre
              samarbetsklimat och det blir mer långsiktighet. Det går att se
              betydligt mer framåt. Det skulle vara bättre för Sverige.
            </seg>
          </u>
          <note xml:id="i-0233abee9abaa5de-0">
            Anf. 90 FÖRSTE VICE TALMANNEN:
          </note>
          <u who="maria_wetterstrand_c07fc0" prev="cont" xml:id="i-283dfc4d0b28bcc9-2">
            <seg xml:id="i-0ce03b1438d16dd3-0">
              Eftersom socialdemokratins politik nämndes i dessa inlägg vill
              jag erinra om att Göran Persson i Stjärnhov inte har möjlighet
              till fler repliker.
            </seg>
          </u>
          <note type="speaker" xml:id="i-5a77bff5f6988f79-0">
            Anf. 91 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-6">
            <seg xml:id="i-2b5d74c1d94a9927-0">
              Herr talman! Vi diskuterar ofta möjligheterna att påverka. Det
              ingick också i det senaste replikskiftet. Miljöpartiet har länge
              krävt att fiskekvoterna ska minskas. Er taktik för att minska
              fiskekvoterna har varit att vara benhård i förhandlingarna. Det
              går att hysa stor sympati för att ni är så fast beslutna att göra
              saker. Bekymret uppstår när man aldrig når resultat.
            </seg>
            <seg xml:id="i-3daf467a0071b48a-0">
              När vi tillträdde åkte Eskil Erlandsson till EU och började diskutera
              problemet med utfiskningen både i Östersjön och i Kattegatt. Han
              hade som första målsättning att nå fram till ett totalstopp, men
              han lyckades inte. Men han lyckades minska fiskekvoterna med 10
              %! Han håller nu på att försöka få fram bättre kontrollmetoder
              så att fiskarna inte fiskar när de inte har tillåtelse. Det kan
              vara fråga om att få fram fler fiskedagar i stället för fiskekvoter
              så att inte död fisk slängs tillbaka i havet. Vi lyckades nå ett
              resultat!
            </seg>
            <seg xml:id="i-fdf630968aa06451-0">
              När Maria Wetterstrand och Miljöpartiet ser resultatet, känns
              det inte lite bittert att ha varit så benhård? Vad finns det för
              lärdomar att dra för Miljöpartiet när det gäller sättet att hantera
              samarbetet i EU? Jag tror att det går att koppla till de andra
              frågor vi har pratat om, det vill säga klimatmålen, den gemensamma
              energipolitiken på EU-nivå och hur vi över huvud taget jobbar
              vidare med miljöfrågorna i EU. Jag tror att Miljöpartiet behöver
              fundera över hur man når resultat. Det skulle vara intressant
              att veta vilken slutsats Miljöpartiet har dragit av att fiskekvoterna
              har minskats i Östersjön och Kattegatt. Er politik har inte sparat
              en enda fisk.
            </seg>
          </u>
          <note type="speaker" xml:id="i-ee953d979eb9c358-0">
            Anf. 92 MARIA WETTERSTRAND (mp) replik:
          </note>
          <u who="maria_wetterstrand_c07fc0" xml:id="i-844d977b6699eb49-10">
            <seg xml:id="i-0904ed620282f3fc-0">
              Herr talman! Det är en intressant anklagelse. Jag är inte direkt
              van vid att bli anklagad för att Miljöpartiet skulle vara dåligt
              på att nå resultat i förhandlingar. Det brukar snarare vara den
              motsatta anklagelsen som är den vanligaste. Jag tror att partiet
              är känt för att vara öppet för förhandlingar, att diskutera lösningar
              utifrån olika perspektiv, just för att vi vill nå ett konkret
              resultat med vår politik.
            </seg>
            <seg xml:id="i-18b66881a7277646-0">
              Vi har dock inte suttit i regeringen. Det är regeringen som bedriver
              förhandlingarna inom EU. Det är regeringens representanter som
              har möjligheter att ta kontakter med andra länders ministrar,
              föra samtal med dessa och försöka påverka ståndpunkterna i förväg.
            </seg>
            <seg xml:id="i-3fd74f2583e3e648-0">
              Det jag skulle vilja säga är det största problemet med det sätt
              som fiskepolitiken har bedrivits på de senaste åren är att man
              inte har varit hundraprocentigt med på den politiken från alla
              håll inom Regeringskansliet. Man har inte ägnat all den kraft
              som jag skulle ha önskat åt att försöka skaffa sig allianspartner
              i andra länder just för att kunna nå ett konkret resultat inom
              Europeiska unionen.
            </seg>
            <seg xml:id="i-48d0b4ae764c287f-0">
              Det vi har sagt är att Sveriges utgångspunkt i förhandlingarna
              ska vara de rekommendationer som biologerna lägger fram, detta
              därför att det är viktigt att det finns någon som tar den ståndpunkten
              att man ska hålla på de rekommendationer som är satta för att
              bestånden över huvud taget ska klara sig och överleva. Vi har
              aldrig sagt, såvitt jag vet jag har aldrig sagt det att man sedan
              när man kommer till vidare samtal inte skulle kunna diskutera
              andra sätt att få ned kvoterna. När det gäller krav på ökad kontroll
              och så vidare har det drivits under lång tid.
            </seg>
            <seg xml:id="i-19f2d690ed3b8037-0">
              Den minskning på 10 % som Maud Olofsson är så stolt över är tyvärr
              fullständigt otillräcklig. Fortfarande är de allra flesta bestånden
              av matfisk över hela världen runtomkring, överallt, men inte minst
              i Östersjön och på västkusten, hotade av överfiske och riskerar
              att kollapsa och försvinna helt och hållet.
            </seg>
          </u>
          <note type="speaker" xml:id="i-0c4e67b253a3c6cb-0">
            Anf. 93 Näringsminister MAUD OLOFSSON (c) replik:
          </note>
          <u who="maud_olofsson_d26899" xml:id="i-143449a1f869cb70-7">
            <seg xml:id="i-009e850c5ab3acea-0">
              Herr talman! 10 % mindre är otillräckligt ja, det kan jag hålla
              med om. Men bekymret är att med Maria Wetterstrands politik pågår
              följande i Sverige.
            </seg>
            <seg xml:id="i-bd095e8034a7ea5b-0">
              Fiskarna har sina fiskekvoter. Man åker ut och fiskar. Det man
              har tillåtelse att ta upp av det man får upp tar man vara på,
              och resten slänger man tillbaka. Så fungerar det i praktiken.
              Vi slänger alltså tillbaka död fisk i havet, och den fisken kommer
              inte att finnas vare sig i Östersjön eller i Kattegatt.
            </seg>
            <seg xml:id="i-7b344502d7587fd1-0">
              Det är den politik som ni har bedrivit tillsammans med Socialdemokraterna.
              Ni har tvingat Socialdemokraterna eller med ert goda minne låtit
              Socialdemokraterna åka till Bryssel och blockera. Det är bara
              en symbol för hur ni har bedrivit politiken och också misslyckats.
            </seg>
            <seg xml:id="i-04b24253463574fc-0">
              Eskil Erlandsson och vår regering har en helt annan metod. Vi
              åker dit och är konstruktiva. Vi kommer att vara det på område
              efter område och nå resultat.
            </seg>
            <seg xml:id="i-31de1d4276c2c891-0">
              I det här fallet får vi ned fiskekvoterna med 10 %. Ni har misslyckats.
              Vi räddar fisken i Kattegatt och Östersjön, och vi kommer att
              gå vidare. Vi räddar miljön.
            </seg>
            <seg xml:id="i-79f8c5e12b1e1e24-0">
              Jag tycker att Miljöpartiet ska fundera över EU:s betydelse och
              förhandlingsteknik i det sammanhanget. Vi vill alla vara med och
              rädda miljön. Jag tror att ni måste byta strategi.
            </seg>
          </u>
          <note type="speaker" xml:id="i-afe12a7b20eb5a2e-0">
            Anf. 94 MARIA WETTERSTRAND (mp) replik:
          </note>
          <u who="maria_wetterstrand_c07fc0" next="cont" xml:id="i-2fb1a1804cbb4c9d-3">
            <seg xml:id="i-c73bf36502237e8b-0">
              Herr talman! Jag tror att det allra bästa som skulle kunna hända
              på det området var att man fick gröna ministrar i en regering
              som kunde få ta del av ansvaret att bedriva förhandlingarna, bedriva
              ett arbete med opinionsbildning bland andra länders ministrar
              och ta de kontakter som krävs för att man ska kunna få ett stöd
              för en betydligt mer radikal politik än en minskning på 10 % av
              fiskekvoterna.
            </seg>
            <seg xml:id="i-fe7bb7414402cca3-0">
              Det som behövs är väldigt kraftfulla insatser, kraftfulla åtgärder,
              för att få ned fiskeansträngningen. Då kan man prata om fiskedagar
              eller fiskekvoter, men faktum är att för många av dessa arter
              krävs det totalstopp för fiske över huvud taget för att de ska
              ha en chans att växa till sådana nivåer att de kan klara sig långsiktigt.
            </seg>
            <seg xml:id="i-b6ecce7f65298371-0">
              Centerpartiet har aldrig erkänt att det skulle vara på det sättet
              att man behöver biologernas rekommendationer. Tvärtom brukar man
              ifrågasätta dem och säga att det inte är säkert att de stämmer,
              att fiskarna nog vet bättre själva hur mycket man ska fiska och
              så vidare. Den politiken tror jag är betydligt mer skadlig i längden
              än en politik där man låter biologernas rekommendationer styra.
              Jag tror att vi får en bättre ekonomi i fisket framöver med en
              sådan politik.
            </seg>
          </u>
          <note xml:id="i-e64555de4c505b63-0">
            Partiledardebatten var härmed avslutad.
          </note>
          <note xml:id="i-35370785f0d31ee1-0">
            2 § Meddelande om val
          </note>
          <note xml:id="i-fab3d4d354de5da1-0">
            Förste vice talmannen meddelade att val till Valprövningsnämnden
            skulle äga rum torsdagen den 18 januari.
          </note>
          <note xml:id="i-de7f509146b84d76-0">
            3 § Utökning av antalet suppleanter i utskott
          </note>
          <note xml:id="i-b963bb6db0bf8153-0">
            Valberedningen hade, enligt ett till kammaren inkommet protokollsutdrag,
            tillstyrkt att antalet suppleanter skulle utökas enligt följande:
          </note>
          <note xml:id="i-41f29fb2e4fd976f-0">
            Kammaren medgav dessa utökningar.
          </note>
          <note xml:id="i-6120b0aed4e7518e-0">
            4 § Val av extra suppleanter i utskott
          </note>
          <note xml:id="i-1bdfd0f3123559ae-0">
            Företogs val av extra suppleanter i utskott.
          </note>
          <note xml:id="i-79316905ef275f50-0">
            Valet av Fredrik Lundh som suppleant i miljö- och jordbruksutskottet
            utgick eftersom Fredrik Lundh redan var invald som suppleant i
            detta utskott.
          </note>
          <note xml:id="i-07805a1cda14ffce-0">
            Kammaren valde i övrigt i enlighet med valberedningens förslag
            till
          </note>
          <note xml:id="i-ff34cefbd6ed577d-0">
            suppleanter i finansutskottet
          </note>
          <note xml:id="i-0c1111b80e14823c-0">
            suppleanter i skatteutskottet
          </note>
          <note xml:id="i-513071c65b7998db-0">
            suppleant i justitieutskottet
          </note>
          <note xml:id="i-116dec3030df8a98-0">
            suppleanter i försvarsutskottet
          </note>
          <note xml:id="i-749b33dca7f6d8a3-0">
            suppleant i socialförsäkringsutskottet
          </note>
          <note xml:id="i-cf1566c59cade4a0-0">
            suppleanter i socialutskottet
          </note>
          <note xml:id="i-268e92a29c63dde2-0">
            suppleanter i kulturutskottet
          </note>
          <note xml:id="i-8f46d847988938cf-0">
            suppleanter i utbildningsutskottet
          </note>
          <note xml:id="i-dc060baeb4bdef1b-0">
            suppleant i trafikutskottet
          </note>
          <note xml:id="i-7631c3c9e4c209e3-0">
            suppleant i miljö- och jordbruksutskottet
          </note>
          <note xml:id="i-82ca6561f173429e-0">
            suppleanter i näringsutskottet
          </note>
          <note xml:id="i-d35d6c291e70672b-0">
            suppleanter i arbetsmarknadsutskottet
          </note>
          <note xml:id="i-a879c34d65af555a-0">
            5 § Hänvisning av ärende till utskott
          </note>
          <note xml:id="i-06a1804e0eb37f88-0">
            Föredrogs och hänvisades
          </note>
          <note xml:id="i-87bbe413d22fa61d-0">
            6 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-f3e575aac2ff8e88-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="maria_wetterstrand_c07fc0" prev="cont" xml:id="i-283dfc4d0b28bcc9-3">
            <seg xml:id="i-b4f60548091b9f85-0">
              KOM(2006)604
            </seg>
          </u>
          <note xml:id="i-7217d25ee30a1b96-0">
            KOM(2006)618
          </note>
          <note xml:id="i-7ee08f20f45e39db-0">
            7 § Anmälan om skriftliga svar på frågor
          </note>
          <note xml:id="i-7cb3ed6a7e0da40b-0">
            Anmäldes att skriftliga svar på följande frågor inkommit
          </note>
          <note xml:id="i-e4ca4b6a373f1459-0">
            den 17 januari
          </note>
          <note xml:id="i-03f3d323c2ca5553-0">
            Annika Qarlsson
          </note>
          <note xml:id="i-7a9111359b141bee-0">
            Mikael Oscarsson
          </note>
          <note xml:id="i-a083338b80ae1da4-0">
            Ylva Johansson
          </note>
          <note xml:id="i-d2960461421f4b58-0">
            Else-Marie Lindgren
          </note>
          <note xml:id="i-d2960461421f4b58-1">
            Else-Marie Lindgren
          </note>
          <note xml:id="i-9a38dc6a51899841-0">
            Ecodriving
          </note>
          <note xml:id="i-d2960461421f4b58-2">
            Else-Marie Lindgren
          </note>
          <note xml:id="i-37fcf82bd43251eb-0">
            Fredrik Olovsson
          </note>
          <note xml:id="i-706c5ae80778e464-0">
            Maria Lundqvist-Brömster
          </note>
          <note xml:id="i-1e58525279dc98ea-0">
            Karin Åström
          </note>
          <note xml:id="i-65e8122f29f69776-0">
            Christer Adelsbo
          </note>
          <note xml:id="i-65e8122f29f69776-1">
            Christer Adelsbo
          </note>
          <note xml:id="i-65e8122f29f69776-2">
            Christer Adelsbo
          </note>
          <note xml:id="i-79f2f02610b02186-0">
            Svaren redovisas i bilaga som fogats till riksdagens snabbprotokoll
            tisdagen den 23 januari.
          </note>
          <note xml:id="i-3691999fde527e35-0">
            8 § Kammaren åtskildes kl. 12.47.
          </note>
          <note xml:id="i-16a135e89c1aa378-0">
            Förhandlingarna leddes
          </note>
          <note xml:id="i-305ee0381acbd142-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
