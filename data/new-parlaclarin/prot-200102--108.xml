<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2001</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2001</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200102--108</head>
          <docDate when="2001-01-01">2001-01-01</docDate>
        </div>
      </front>
      <body>
        <div>
          <note xml:id="i-2a3782cba1670517-0">
            Det justerade protokollet beräknas utkomma om 3 veckor
          </note>
          <note xml:id="i-983bda866b7ac156-0">
            ------------------------------------------------------
          </note>
          <note xml:id="i-e6d1f8dc182257b7-0">
            1 § Anmälan om återtagande av plats i riksdagen
          </note>
          <note xml:id="i-5f36e05946c5c4a2-0">
            Tredje vice talmannen anmälde att Thomas Julin
          </note>
          <note xml:id="i-83c5f652df28f670-0">
            (mp) skulle återta sin plats i riksdagen fr.o.m. den
          </note>
          <note xml:id="i-0bd202df1ae2e78c-0">
            21 maj varigenom uppdraget som ersättare skulle upphöra för Lotta
            N Hedström.
          </note>
          <note xml:id="i-ae50824ecd6f35d4-0">
            2 § Meddelande om ändring i kammarens sammanträdesplan
          </note>
          <note xml:id="i-36e53faa8666231d-0">
            Tredje vice talmannen meddelade att eventuellt arbetsplenum lördagen
            den 25 maj skulle utgå.
          </note>
          <note xml:id="i-633c19c749f07aa2-0">
            3 § Jordbruk, m.m.
          </note>
          <note xml:id="i-f599b79dffd0517f-0">
            Föredrogs miljö- och jordbruksutskottets betänkande
          </note>
          <note xml:id="i-14a3ea33321f1e37-0">
            2001/02:MJU15
          </note>
          <note xml:id="i-b06faa98d28da314-0">
            Jordbruk, m.m.
          </note>
          <note type="speaker" xml:id="i-0b2c6385f1e86607-0">
            Anf. 1 ULF BJÖRKLUND (kd):
          </note>
          <u who="ulf_bjorklund_e1325b" xml:id="i-26f373eb4930769d-0">
            <seg xml:id="i-ec3c7e77f701528d-0">
              Fru talman! Det är hög tid att lyfta bonden upp ur den depression
              och pessimism som har rått under senare år. Av olika skäl har
              en pessimism drabbat jordbruket. Det har ofta handlat om svåra
              vägval för bonden - att vara eller inte vara. Det har handlat
              om konkurrensneutralitet och löften som inte har infriats fullt
              ut. Fortfarande väntar vi på en hel del som borde infrias.
            </seg>
            <seg xml:id="i-c259d21073138513-0">
              Den Björkska utredningen behandlar framtiden och det som måste
              göras för att återge bonden arbetsglädjen, styrkan och tron på
              framtiden. Att genomföra den Björkska utredningens alla förslag
              är på sin plats.
            </seg>
            <seg xml:id="i-04a7225c935b67b0-0">
              Den måste fullföljas.
            </seg>
            <seg xml:id="i-4c7a5ce9eb4f0840-0">
              Så här i vårens grönska kan vi minnas det fantastiska odlingslandskapet,
              de böljande fälten och de fina betesmarkerna. Det är bondens naturliga
              miljövård. Utan den svenska bonden, utan betesdjuren och utan
              odlingsmarkerna skulle Sverige inte längre vara sig likt.
            </seg>
            <seg xml:id="i-2bb50462670627ab-0">
              Den översyn och nödvändiga reformering som pågår både inom Sverige
              och inom EU måste ha som utgångspunkt att på alla plan stärka
              den svenska bonden, garantera en trygg och positiv framtid och
              underlätta generationsväxlingar och nyetableringar.
            </seg>
            <seg xml:id="i-5d9c76a269b00c43-0">
              Detta gäller också jordbruket i Norrlands inland och fjälljordbruket.
            </seg>
            <seg xml:id="i-8ac6a7ad3c7ac8ec-0">
              Vi vill - och vi säger - att hela Sverige ska få chansen att
              leva. Jordbruk och skogsbruk är fortfarande kanske de viktigaste
              basnäringarna i det svenska inlandet och även i fjällnära områden.
            </seg>
            <seg xml:id="i-cbc120275954b377-0">
              Det är naturligtvis viktigt att översynen och reformeringen,
              som delvis pågår hos oss och i hela det övriga Europa, får en
              seriös hantering. Det får dock inte ske bara på EU-nivå och på
              regeringsnivå i Sverige. Utskottet har glädjande nog kommit överens
              om att göra ett tillkännagivande om att tillsätta en parlamentarisk
              kommitté med uppgift att utarbeta en svensk strategi för den framtida
              gemensamma jordbrukspolitiken fr.o.m. nästa programtid 2006. Det
              är en oerhört viktig fråga.
            </seg>
            <seg xml:id="i-b8188aaa6dcf3d04-0">
              Kristdemokraterna har, som alltid i jordbruksfrågor, haft ett
              antal motioner, som nu har resulterat i ett antal reservationer.
              Det handlar om hela 14 reservationer, som vi naturligtvis inte
              fullt ut kommer att yrka bifall till. En del reservationer är
              våra egna, andra är gemensamma. Det finns hos partierna en gemensam
              grund i väldigt mycket när det gäller jordbrukspolitiken.
            </seg>
            <seg xml:id="i-2af362b1a77858a5-0">
              Jag vill nämna några av reservationerna. Främst handlar det om
              den gemensamma jordbrukspolitikens inriktning. Det är viktigt
              att tydligt markera att den svenska bonden måste få en chans att
              överleva, och att det svenska jordbrukslandskapet ska garanteras
              den biologiska mångfalden och allt det fina som vi vill ska finnas
              kvar till kommande generationer.
            </seg>
            <seg xml:id="i-e24160f61953eefe-0">
              Vi har också en reservation som berör den rent nationella inriktningen
              och en som handlar om generationsväxlingen. Om man inte klarar
              av en generationsväxling på ett acceptabelt sätt ställer man sig
              alltid frågan när man kommer upp i åren: Att vara eller inte vara?
              Har vi någon som vill ta över, eller är det slut med jordbruket
              för familjens del? Av det skälet har vi också sagt detta i en
              reservation som rör konsekvensutredning.
            </seg>
            <seg xml:id="i-562546c701750e87-0">
              Om vi gör en djupdykning i jordbrukets betydelse för det här
              landet kommer vi att förstå vidden av denna betydelse på alla
              plan. Vi har Europas och kanske världens bästa, renaste och finaste
              livsmedel -
            </seg>
            <seg xml:id="i-08282a693366360b-0">
              tack vare bonden.
            </seg>
            <seg xml:id="i-9f9ea6f4e0f85426-0">
              Vi har också en reservation som handlar om jordbrukets konkurrensvillkor.
              Vi tycker att det går alldeles för långsamt med infriandet av
              löftena om att få ryggsäcken avlastad som regeringen har gett
              bönderna. Det är inte roligt att varje gång man pratar jordbrukspolitik
              behöva prata om en ryggsäck som i själva verket borde vara borta.
              Det handlar om att lyfta fram de svenska bönderna så att de känner
              att de har samma möjligheter och konkurrensvillkor som bönderna
              i övriga Europa.
            </seg>
            <seg xml:id="i-ffca861393960254-0">
              Jag tar för givet att de löften som regeringen har givit sedan
              några år tillbaka, framför allt när det gäller dieselskatten,
              äntligen ska kunna infrias.
            </seg>
            <seg xml:id="i-466727e78bb79da2-0">
              Jag vill också säga något om Kristdemokraternas budgetalternativ.
              Vi har tidigare redovisat ett antal punkter där vi sänker dieselskatten
              till 53 öre per liter, dvs. till en nivå som är likställd den
              som gäller för övriga bönder i Europa.
            </seg>
            <seg xml:id="i-538c832157f62d8f-0">
              Vi har också nämnt att vi vill ha mer pengar till miljö- och
              landsbygdsprogrammen. Där missade ju regeringen 400-500 miljoner
              per år. I framtiden kommer det kanske att läggas mer tyngd i landsbygds-
              och miljöprogrammen i de områden som berör skogs- och mellanbygderna.
              Detta gäller inte minst jordbruket i norra Sverige, fjälljordbruket.
              Det är viktigt att även nationellt skjuta till pengar på detta
              område.
            </seg>
            <seg xml:id="i-3339d8ae19f928f4-0">
              Vi har också pekat på den sociala situation som bonden befinner
              sig i. Stödet till avbytarverksamheten har avbrutits. En bonde
              vill, precis som alla andra människor, dels ha fem veckors semester,
              dels ha möjlighet att då och då ta någon dag ledigt. Det är ur
              psykologisk synvinkel viktigt att man från statsmaktens sida ser
              detta som så viktigt att man är beredd att stödja det. Därför
              har vi från Kristdemokraternas sida i vår budget avsatt medel
              till detta.
            </seg>
            <seg xml:id="i-39dcfb3567d713cf-0">
              Vi säger också att man måste ge ett rent stöd till skördeskador.
              Man kan inte, som jordbruksministern och andra företrädare för
              regeringen, säga att det ju utgår skördeskadeersättning. Man säger
              att näringen totalt sett inte har lidit någon brist det år som
              gick, och att det trots allt gått ganska bra. Men den enskilde
              bonden, individen, kan inte några år i sträck drabbas av stora
              skördeskador och ändå överleva.
            </seg>
            <seg xml:id="i-8ee4000492762bc7-0">
              Jag har inte tänkt yrka bifall annat än till reservation nr 5
              som berör den gemensamma jordbrukspolitikens inriktning. Det är
              en huvudfråga inför framtiden som ska hjälpa jordbruket i Sverige
              att överleva och få bonden att känna sig trygg. Det är en garanti
              som vi alla borde ge den svenska bonden.
            </seg>
            <seg xml:id="i-c2a91fa2272fe7db-0">
              Sverige och EU får inte glömma tredje världen.
            </seg>
            <seg xml:id="i-5e47905b01f4657a-0">
              Det vimlar av människor och inte minst barn som ägnar hela sin
              dag och ibland natt för att få fram mat.
            </seg>
            <seg xml:id="i-2cf0bdc2829d88c1-0">
              Mat till världens hungrande människor måste bli en framtidsfråga
              både för oss här och för EU. Det måste komma upp tydligare på
              programmet. WTO-frågorna är inte oviktiga i det sammanhanget.
              Murarna måste rivas. Vi är alla bara människor i samma båt, lika
              mycket värda och med lika rättigheter. Men tyvärr har vi i dag
              inte samma möjligheter.
            </seg>
            <seg xml:id="i-be0fbd71d462eb11-0">
              Fru talman! Jag vill med detta understryka bondens viktiga roll
              för framtiden. Det pågår utredningar.
            </seg>
            <seg xml:id="i-19daa734ab164947-0">
              Jag har förhoppningen att den parlamentariska kommitté som regeringen
              nu ska tillsätta på utskottets och riksdagens initiativ ska få
              arbeta fram ett bra och fint program som ska garantera och säkra
              framtiden.
            </seg>
            <seg xml:id="i-80138330660f81d8-0">
              Bonden i Sverige kan då leva i trygghet och överlämna sitt jordbruk
              till kommande generationer och känna trygghet i det.
            </seg>
          </u>
          <note type="speaker" xml:id="i-198f0811882e574a-0">
            Anf. 2 INGVAR ERIKSSON (m):
          </note>
          <u who="ingvar_eriksson_a72fd7" next="cont" xml:id="i-d1fbc0e18ff51208-0">
            <seg xml:id="i-8b8b1b78748f1da5-0">
              Fru talman! I betänkandet vi nu behandlar tas en lång rad motionsyrkanden
              upp från bl.a. motioner som väckts under den allmänna motionstiden
              och som har stor betydelse för landsbygdens framtida utveckling.
              Det är frågor kring den gemensamma jordbrukspolitiken i EU men
              också internationell jordbrukspolitik liksom livsmedels- och landsbygdspolitik
              här hemma i Sverige.
            </seg>
            <seg xml:id="i-e1b4dcf40fadde5e-0">
              Tyvärr tar regeringen liksom tidigare under denna mandatperiod
              väldigt lite hänsyn till den borgerliga oppositionens förslag.
              Följden därav är att många reservationer har fogats till detta
              betänkande. Det är också anmärkningsvärt att jordbruksministern
              under den sista jordbruksdebatt vi har under denna valperiod inte
              deltar i kammardebatten. Jag beklagar detta.
            </seg>
            <seg xml:id="i-a051a4f24e517a9e-0">
              Med större lyhördhet från regeringens sida skulle utvecklingen
              på landsbygden och dessutom framtidstron hos alla som där arbetar
              och verkar kunna bli långt positivare än i dagens verklighet.
              Jord- och skogsbruket är basnäringar på landsbygden. Inom ramen
              för dessa verksamheter ryms mycket stora värden. Det gäller inte
              enbart det produktionsmässiga, utan det finns också stora kultur-
              och miljövärden.
            </seg>
            <seg xml:id="i-f66327f104ed45d6-0">
              Inom ramen för odling och bebyggelse på landsbygden kan man följa
              tidigare generationers arbetsinsatser och levnadsvillkor långt
              tillbaka i tiden. I detta ligger oskattbara värden. Samma sak
              gäller den biologiska miljön. Det är genom generationers odlarmöda
              som vi fått den rika biologiska mångfalden i vårt land. Detta
              är också värden som måste bevaras.
            </seg>
            <seg xml:id="i-447ddf7581299ece-0">
              Det finns samtidigt anledning att påpeka att bevarandeambitionerna
              inte får innebära att man lägger en död hand över landsbygden
              och de areella näringarna.
            </seg>
            <seg xml:id="i-47ed756978d7f24b-0">
              Endast genom ett fortsatt aktivt ägande och brukande kan värdena
              förvaltas, utvecklas och bevaras till kommande generationer.
            </seg>
            <seg xml:id="i-bdbc93b62c232708-0">
              Ibland uppfattas bevarandekraven som så stora och tunga att verksamheten
              kraftigt försvåras. Det är olyckligt. Därför är det viktigt att
              t.ex. intrång i ägande- och brukningsrätten som baseras på kultur-
              och miljöbevarande ersätts ekonomiskt fullt ut. Kostnaden för
              det allmännas intressen måste bäras av det allmänna och inte av
              den enskilde.
            </seg>
            <seg xml:id="i-5a2fecb6f9ae0394-0">
              Generellt sett måste målet vara att företagen också ska vara
              så lite beroende som möjligt av regionalpolitiska och miljöpolitiska
              beslut. Ändå pekar utvecklingen vad gäller förändringar av EU:s
              jordbrukspolitik och även kommande internationella handelsuppgörelser
              på en övergång till mer av regionalpolitiska och miljöpolitiska
              beslut och allt mindre av direkta produktionsstöd.
            </seg>
            <seg xml:id="i-72bd06a93634e5c2-0">
              Jordbrukspolitiken måste i den nu alltmer öppna marknaden även
              framgent vara gemensam. I annat fall skulle alltmer av dolda subventioner
              och högre skatter och avgifter äventyra möjligheterna att kunna
              konkurrera. Villkoren måste vara rimligt lika i en öppen marknad.
              Allt tyder på en ökad gemensam strävan att avreglera och förenkla
              samt minska stödnivåerna framöver.
            </seg>
            <seg xml:id="i-fdae5d72b3bce340-0">
              Mot den bakgrunden är det svårt att förstå regeringens långsamhet
              eller brist på vilja att anpassa svenska skatter och avgifter
              som fortfarande fem år efter Björks utredning som klargjorde detta
              belastar den svenska livsmedelsproduktionen och snedvrider konkurrensförutsättningarna.
              När, Sinikka Bohlin, ska svenska producenter få likvärdiga konkurrensförutsättningar?
              Samma fråga kan med fog riktas till
            </seg>
            <seg xml:id="i-b07438623bba302f-0">
              Vänsterpartiets och Miljöpartiets företrädare i dagens debatt.
            </seg>
            <seg xml:id="i-863132689edb640d-0">
              Fru talman! Vi moderater kräver fortfarande att skatten på dieselolja
              för drift av jord- och skogsbrukets maskiner ska sänkas till 53
              öre per liter och att skatten på handelsgödselkvävet ska tas bort.
              Vi har svårt att förstå varför man ska laborera med återbetalning
              av en skatt som inte behöver tas ut. Det är bättre att minska
              kostnaderna för den processen genom att inte ta ut den skatten.
              Vi vill däremot fortsättningsvis även ta ut skatt på kadmium och
              bekämpningsmedel, men inte på kvävet.
            </seg>
          </u>
          <note xml:id="i-0d048f2fd69f3c47-0">
            Fru talman! Jag vill yrka bifall till reservation nr 3
          </note>
          <u who="ingvar_eriksson_a72fd7" prev="cont" xml:id="i-4f6a7519587df0e1-0">
            <seg xml:id="i-eeebbd09f6d24e31-0">
              som gäller den gemensamma jordbrukspolitikens inriktning. Då
              det gäller östutvidgningen är vi klara över att arbetet med avreglering
              och marknadsanpassning av jordbrukspolitiken måste gå vidare om
              den önskvärda utvecklingen ska kunna genomföras i rimlig tid.
            </seg>
            <seg xml:id="i-c2428b788db41827-0">
              Jag vill också fråga Sinikka Bohlin om utbetalningarna av arealersättningarna
              framöver. Kommer de att ske det år pengarna avsätts till bonden?
              Vi har en reservation på det området.
            </seg>
            <seg xml:id="i-6499c298c0451f35-0">
              Fru talman! Vi moderater har i reservationer fogade till betänkandet
              vidare tagit upp ett antal viktiga frågor som vi inte får stöd
              för. Låt mig här kommentera några av dem.
            </seg>
            <seg xml:id="i-c2e9ec46e21a8b2e-0">
              Vi tycker tillsammans med övriga borgerliga partier att generationsväxlingsfrågorna
              inom landsbygdsföretagandet är synnerligen betydelsefulla. Det
              måste bli en prioriterad framtida uppgift att skapa förutsättningar
              för unga människor att ta över exempelvis familjegården. Rimligare
              ekonomiska villkor för generationsväxling måste tillskapas inom
              jordbruket om vi ska få en positiv utveckling.
            </seg>
            <seg xml:id="i-e9134a62c3cdb70d-0">
              I reservation 22 tar vi moderater upp forskningsfrågor som är
              viktiga för svensk potatisodling samt i reservation 30 reglerna
              för arealuttag när det gäller trädor. Vi efterlyser förslag som
              skulle kombinera modernt lantbruk med föredömlig miljövård. Detta
              ska företrädesvis ske i jordbruksbygder med liten andel skogsmark.
              Det är där det betyder mycket. Vi har också en motion på det området.
            </seg>
            <seg xml:id="i-9e896be762dbac03-0">
              I södra Sverige kan vi i dessa dagar njuta av vackert gula oljeväxtfält
              som berikar landskapsbilden och jordarnas produktionsförmåga.
              Tillsammans med kristdemokrater, centerpartister och folkpartister
              tar vi moderater upp oljeväxternas betydelse i reservation
            </seg>
            <seg xml:id="i-1abd5be7d1a33da6-0">
              31. Vidare beklagar vi det oförståndiga beslutet att avveckla
              det s.k. REKO-stödet och förvånas över att regeringen med samarbetspartier
              inte insett betydelsen av detta miljöskyddande system.
            </seg>
            <seg xml:id="i-4159bec0dc67510c-0">
              Jordbrukets förutsättningar i norra Sverige tas upp i ett par
              reservationer från vår sida. Vi hävdar att man bättre än hittills
              måste ta vara på de möjligheter som jordbruk och livsmedelsindustri
              trots allt har i norra
            </seg>
            <seg xml:id="i-532de960e002022c-0">
              Sverige. Vi ser hur Finland på ett betydligt bättre sätt har
              utnyttjat möjligheterna efter EU-inträdet på detta område, och
              vi beklagar att regeringen är så långsam när det gäller att inse
              betydelsen av detta.
            </seg>
            <seg xml:id="i-e0ec4789f2dac7bb-0">
              Det är naturligt att använda sig av det utrymme som finns i den
              nationella ersättningen samtidigt som ersättningarna och produktionen
              kan komma att ligga under referensnivån i anslutningsfördraget
              till EU.
            </seg>
            <seg xml:id="i-5cf1728e69e1de5c-0">
              Detta bör kunna ske för att stimulera svin- och mjölkproduktion,
              som är så avgörande viktiga för bibehållandet av sysselsättningen
              och det öppna landskapet i norra Sverige.
            </seg>
            <seg xml:id="i-324e35f991de2773-0">
              Bärodlingen är en annan resurs som behöver stimuleras i norr.
              Mycket avgörande för utvecklingen här, som i hela Sverige, är
              företagandets förutsättningar. Det måste bli lättare att starta,
              driva och utveckla företag i Sverige om jobben och välfärden ska
              kunna tryggas även i framtiden.
            </seg>
            <seg xml:id="i-9098fb343eac1882-0">
              För den ekologiska odlingens och produktionens omfattning och
              utveckling har regeringen satt upp mål som knappast kan nås utan
              väsentliga stödökningar. Utgångspunkten måste vara att det är
              konsumenternas efterfrågan på marknaden som är avgörande för produktionens
              omfattning, menar vi moderater.
            </seg>
            <seg xml:id="i-4a20ea3a454cf6c8-0">
              Vi är övertygade om att basen i det svenska jordbruket under
              överskådlig tid kommer att utgöras av den konventionella produktionen,
              som blir alltmer miljövänlig. Det är därför väldigt viktigt att
              stimulera även denna i ett miljöperspektiv. Vi tar upp detta i
              reservation nr 48.
            </seg>
            <seg xml:id="i-6c3ade9c891ac3e2-0">
              Vi och jag, fru talman, yrkar bifall till reservation nr 3 -
              den gemensamma jordbrukspolitikens inriktning. Dock står vi givetvis
              bakom samtliga reservationer som är underskrivna med moderata
              namn.
            </seg>
            <seg xml:id="i-8cb798318784a3de-0">
              Vi ser, trots de problem som jag här har berört, positivt på
              lantbruket och på landsbygdens utveckling. Men det förutsätter
              att vi skapar de möjligheter som vi politiker har uppgiften att
              göra.
            </seg>
            <seg xml:id="i-73bd3480598f5acd-0">
              Jag tycker tyvärr, fru talman, att det är lite dåligt med framsyntheten
              och ambitionen att skapa möjligheter när vi ser på den regeringspolitik
              som har förts hittills under denna period, också med stöd av Vänsterpartiet
              och Miljöpartiet.
            </seg>
          </u>
          <note type="speaker" xml:id="i-3dc7251950919b76-0">
            Anf. 3 JONAS RINGQVIST (v):
          </note>
          <u who="jonas_ringqvist_5d9520" xml:id="i-961f48a5c83d743f-0">
            <seg xml:id="i-6420cd9385605c2e-0">
              Fru talman! Det finns flera frågor som jag skulle vilja ta upp
              i den här debatten. Det gäller avvecklingen av kemiska bekämpningsmedel,
              utvecklingen av ekologisk odling, arbetsmiljön och den sociala
              situationen för jordbrukare, arbetet för att utrota svälten osv.
              Allt detta är frågor som vi berör i betänkandet och som vi ständigt
              återkommer till i den jordbrukspolitiska debatten. Det är frågor
              som kräver en lösning, och där vi tyvärr har alltför långt kvar
              för att uppnå våra mål.
            </seg>
            <seg xml:id="i-515aa35fbce4d619-0">
              Jag tänkte inrikta mig på två konkreta frågor som tillsammans
              är avgörande för jordbrukets utveckling.
            </seg>
            <seg xml:id="i-e37f31354b00f597-0">
              På initiativ från oss i Vänsterpartiet föreslår utskottet i betänkandet
              att regeringen ska tillsätta en utredning om den framtida jordbrukspolitiken.
              Med anledning av det vill jag ägna mitt anförande åt att förklara
              vår syn på hur den framtida jordbrukspolitiken bör utformas. Det
              är framför allt två delar som jag vill ta upp. Det ena är hur
              EU:s jordbrukspolitik bör förändras, och det andra är hur de svenska
              miljöstöden skulle kunna utformas för att bättre styra mot ett
              hållbart jordbruk.
            </seg>
            <seg xml:id="i-abd5ab4536b7755a-0">
              Det är nödvändigt med förändringar av EU:s jordbrukspolitik -
              det är uppenbart. EU:s politik borde styra mot en jordbruksproduktion
              som ger säkra livsmedel, en bättre miljö, goda utvecklingsmöjligheter
              för jordbrukare och framför allt tillgång till mat för alla oavsett
              var i världen man bor. Men så är inte fallet i dag. Jag behöver
              inte räkna upp jordbrukets kriser de senaste åren. Vi är alla
              väl medvetna om det europeiska jordbrukets problem och om hur
              orättvist världens resurser är fördelade, med enormt stora grupper
              som lever med svälten eller under hot om svält.
            </seg>
            <seg xml:id="i-fe31e2b6b7d94eee-0">
              EU:s jordbrukspolitik är, förutom att den styr åt fel håll, till
              stora delar ineffektiv. Exempel på ineffektiviteten är att vi
              har vissa stöd som driver på mot ett intensivare jordbruk samtidigt
              som vi har andra stöd för att gynna ett extensivare jordbruk.
              Vi har direktstöden, som är högst för dem med bäst odlingsförutsättningar.
              Sedan har vi andra stöd för att kompensera dem med sämre odlingsförutsättningar.
              Stöden gynnar i första hand ett storskaligt, industriellt jordbruk
              medan vi har andra, kompletterande, stöd för att gynna det småskaliga
              och det ekologiska. Det är inte något särskilt smart system.
            </seg>
            <seg xml:id="i-24cd4e522dc1d090-0">
              En grundläggande del av den reform som vi vill se av EU:s jordbrukspolitik
              är att vi måste formulera tydliga mål och höga krav för miljö,
              djurskydd samt säkra livsmedel. För att undvika dagens målkonflikter,
              där miljö och djurskydd t.ex. tenderar att alltid komma i andra
              hand, måste de grundläggande målsättningarna i fördraget förändras.
            </seg>
            <seg xml:id="i-4b2a8aee2711d779-0">
              När det gäller stöden vill vi se en förändring från kompensation
              för lägre priser och exportstöd till ersättningar för miljöåtgärder,
              bättre arbetsmiljö och stöd till regioner med sämre odlingsförutsättningar.
            </seg>
            <seg xml:id="i-5c7f0f2183be3c6f-0">
              En stor del av pengarna i jordbruksbudgeten måste föras över
              från generella direktstöd till miljöersättningar och stöd till
              landsbygdsutveckling. De krav som ställs från miljörörelsen på
              att minst hälften av stöden borde gå till dessa åtgärder kan vara
              ett rimligt stöd inför nästa budgetperiod. Det är också viktigt
              att direktstöden förändras så att de innehåller miljökrav och
              har samma nivå oavsett odlingsförutsättningar.
            </seg>
            <seg xml:id="i-2d2151d561466925-0">
              Det är inte rimligt att de som har bäst odlingsförutsättningar
              får mest stöd.
            </seg>
            <seg xml:id="i-70aa92ec29905d86-0">
              Vi anser också att de enskilda medlemsländerna i
            </seg>
            <seg xml:id="i-fa23566e1f034435-0">
              EU ska ges större möjlighet att själva anpassa stöden till nationella
              mål och behov. Skillnaderna inom EU
            </seg>
            <seg xml:id="i-9c76d25aac4b499e-0">
              är väldigt stora, och behovet av att utforma stöden på olika
              sätt är också stora. En sådan förändring ser vi som ett första
              steg mot att åternationalisera jordbrukspolitiken.
            </seg>
            <seg xml:id="i-c3675a86b125d930-0">
              Med dessa förändringar ges vi bättre förutsättningar att hantera
              de utmaningar vi har när det gäller miljöfrågorna och de sociala
              förutsättningarna för jordbruket samtidigt som EU upphör med att
              slå ut jordbruk i fattigare länder genom dumpning av jordbruksprodukter.
            </seg>
            <seg xml:id="i-2c05c65e8ca0e187-0">
              Fru talman! Det andra området som jag vill ta upp här är hur
              vi utformar det nationella miljöstöden.
            </seg>
            <seg xml:id="i-19d7c5236dec46a6-0">
              I dag fokuserar miljöstöden framför allt på tre olika områden.
              Dessa är biologisk mångfald, ekologisk odling samt åtgärder för
              att minska jordbrukets negativa miljöpåverkan. Det är på dessa
              områden som det krävs stöd, men de kan utformas på ett bättre
              sätt.
            </seg>
            <seg xml:id="i-cb9e78f6c9d2e411-0">
              De största problemen som jag ser gäller det tredje området, dvs.
              åtgärder som syftar till att minska det konventionella jordbrukets
              miljöbelastning. I viss mån håller jag med Ingvar Eriksson här;
              de åtgärder som i dag finns inom detta område tar inget helhetsgrepp
              kring miljöproblemen i det konventionella jordbruket. I stället
              handlar det om stöd till enskilda odlingstekniska åtgärder. Vi
              anser att man inför nästa programperiod bör undersöka möjligheten
              till en förändring av systemet så att ett helhetsgrepp kring hela
              det produktionsinriktade jordbrukets miljöproblem kan tas.
            </seg>
            <seg xml:id="i-b9bff2a78a6fae97-0">
              Vi skulle vilja ha en modell med stöd till både den ekologiska
              odlingen och till miljöåtgärder i det konventionella jordbruket.
              Detta kan utformas som ett modulsystem eller som en trappstegsmodell,
              där den som tar steg mot ett ekologiskt uthålligt jordbruk får
              stöd för de olika steg som de väljer att ta. Den som odlar ekologiskt
              får i princip stöd för samtliga steg.
            </seg>
            <seg xml:id="i-5e5e1dce4d5948bb-0">
              Man kan utforma det som ett grundsteg som innebär en miljöanalys
              av gården. Det grundsteget kan då vara en förutsättning för att
              få stöd för övriga steg. De steg mot ekologisk odling som man
              kan ge stöd för kan t.ex. vara slopad handelsgödselanvändning,
              slopad kemisk bekämpning, balanserad växtföljd samt balans mellan
              växter och djur på gården. Detta går naturligtvis att utforma
              på olika sätt.
            </seg>
            <seg xml:id="i-570f54ab5510545a-0">
              Vinsterna med ett sådant här system är flera. Programmets konstruktion
              är en stark stimulans för alla anslutna lantbrukare att gradvis
              öka sina miljöprestationer. Lantbrukare med konventionell produktion
              får bättre möjligheter att söka ersättningar för miljöförbättringar
              och påbörja omställningen mot ett ekologiskt uthålligt jordbruk
              även om de inte är beredda att ta hela steget på en gång.
            </seg>
            <seg xml:id="i-2dd78921ba7e6608-0">
              Den konstlade gränsdragningen mellan miljöprogram enbart för
              ekologiska respektive enbart för konventionella jordbruk försvinner.
              I stället premieras samtliga anslutna bönder utifrån exakt samma
              kriterier och beroende på hur långt man är beredd att gå i miljöanpassning.
              Med det här systemet frikopplas stödet till ekologisk produktion
              helt från reglerna i
            </seg>
            <seg xml:id="i-afbd1bee3aec40ce-0">
              EU:s ekologiska förordning, vilket undanröjer de växande problemen
              med ständiga villkorsändringar och överdriven detaljreglering
              på EU-nivå.
            </seg>
            <seg xml:id="i-4c88017bd1d1b7f6-0">
              Inför nästa programperiod finns det anledning att gå vidare med
              en sådan mer genomgripande förändring av miljöstöden till både
              det konventionella och det ekologiska jordbruket. Jag förutsätter
              att den utredning som utskottet föreslår ska tillsättas kommer
              att ta upp även dessa frågor. Jag är hoppfull om att vi kan hitta
              en bra lösning.
            </seg>
            <seg xml:id="i-a173a5f7a744cdec-0">
              Jag vill också passa på att kommentera lite av det som Ingvar
              Eriksson sade eftersom han ställde en direkt fråga om det här
              med lika villkor och skatterna.
            </seg>
            <seg xml:id="i-a60b31c25658f9e2-0">
              I början av sitt anförande sade Ingvar Eriksson att helst skulle
              jordbruket i Sverige klara sig utan regionalpolitiska stöd. Det
              rimmar ju rätt väl med pratet om lika villkor. Om vi ska ha lika
              villkor ska inte svenska lantbrukare få 3 miljarder kronor till
              landsbygdsutveckling, till miljöstöd och till Norrlandsstöd.
            </seg>
            <seg xml:id="i-e58c15e8d47dcdeb-0">
              Om vi ska ha lika villkor ska vi plocka bort dessa 3
            </seg>
            <seg xml:id="i-9df70f4540b0ac8f-0">
              miljarder så att vi har samma nivå på stödet som de har i t.ex.
              Danmark. Men med ett sådant system skulle vi inte ha ett jordbruk
              norr om Skara. Är det vad Moderaterna menar med lika villkor?
              Men tanke på vad Ingvar Eriksson sade i början om att svenska
              jordbrukare helst ska klara sig utan regionalpolitiska stöd är
              det lätt att tro det.
            </seg>
            <seg xml:id="i-32ca050f19e62994-0">
              Vi vill ha ett miljöskattesystem på jordbrukets område som tydligt
              styr mot miljömålen. Det är helt avgörande för om vi ska klara
              de mål vi har satt upp att vi har kraftfulla styrmedel. Men dessa
              styrmedel ska naturligtvis inte utformas så att de är konkurrenssnedvridande
              i onödan. Därför har vi tagit steg mot en återföring av handelsgödselskatten.
              Det innebär inte en konkurrenssnedvridning för det svenska jordbruket,
              men miljöstyrningen ökar med vårt förslag. Med Moderaternas och
              andra borgerliga partiers förslag skulle miljöstyrningen försvinna
              totalt. Handelsgödselskatten är en väsentlig del i åtgärdsprogrammet
              för att minska jordbrukets växtnäringsläckage. Har vi inte handelsgödselskatten
              krävs det andra åtgärder i stället. Jag är tveksam till om de
              åtgärderna skulle vara billigare för det svenska jordbruket än
              en återförd handelsgödselskatt. Det vore väldigt intressant att
              höra vilka andra åtgärder Moderaterna och Kristdemokraterna skulle
              vilja ha i stället för en handelsgödselskatt.
            </seg>
            <seg xml:id="i-47fe9bf575a8e762-0">
              Fru talman! Med det här vill jag yrka bifall till reservation
              nr 4. Vi står naturligtvis bakom våra övriga reservationer och
              våra motioner på området.
            </seg>
            <seg xml:id="i-82361e9ab761c7e2-0">
              Det finns många saker som jag skulle vilja ta upp, men de saker
              som jag tog upp, EU:s jordbrukspolitik och en ny utformning av
              miljöstöden, ser jag som två av de mest centrala delarna i hur
              vi ska skapa möjligheter för en omställning av jordbruket åt det
              håll som vi vill se.
            </seg>
          </u>
          <note type="speaker" xml:id="i-018a1f0cf631f847-0">
            Anf. 4 ULF BJÖRKLUND (kd) replik:
          </note>
          <u who="ulf_bjorklund_e1325b" xml:id="i-26f373eb4930769d-1">
            <seg xml:id="i-3e4887602cdebdcc-0">
              Fru talman! Jag uppskattar verkligen den glöd som Jonas Ringqvist
              visade för jordbrukarnas sociala situation. Den måste förbättras.
              Den utsatthet på kostnadssidan som bonden har i dag och orättvisa
              konkurrensvillkor får ju sociala konsekvenser. Men det var inte
              det jag tänkte på i första hand nu. Jag undrar vad Jonas Ringqvist
              säger om avbytarstödet.
            </seg>
            <seg xml:id="i-21e46e94dd6b3588-0">
              Borde inte en lantbrukare, precis som vilken arbetare som helst,
              känna trygghet på semestersidan? Borde de inte ha möjlighet att
              koppla av några dagar med familjen och känna tryggheten att de
              klarar det ekonomiskt? Borde inte statsmakten stödja detta på
              ett psykologiskt sätt och visa hur viktigt det är att den möjligheten
              också finns för bonden? Vad är det som gör att Vänsterpartiet
              ger så dåligt stöd just till avbytarverksamheten?
            </seg>
            <seg xml:id="i-9cb2f5ef05a5bed8-0">
              Jag skulle också kunna ta upp det här med skördeskador och katastrofstöd,
              som ju Vänsterpartiet är emot fast det drabbar den enskilde bonden
              socialt. Jag vill höra vad Jonas Ringqvist säger om detta.
            </seg>
          </u>
          <note type="speaker" xml:id="i-364f5440a46ce61d-0">
            Anf. 5 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-1">
            <seg xml:id="i-39ce9e7de035203c-0">
              Fru talman! Jag tycker att det skulle vara väldigt positivt om
              vi kunde införa ett system med avbytarverksamhet och ersättning
              för det. Jag är framför allt väldigt orolig över arbetssituationen
              för svenska mjölkbönder. De har ett väldigt hårt slit varenda
              morgon och varenda kväll, och de är ofta ensamma. Det är en helt
              absurd situation. Många mjölkbönder har inte de ekonomiska förutsättningarna
              att ta ut den semester som alla vi andra har rätt till. Nu kanske
              inte vi riksdagsledamöter har semester, men alla andra.
            </seg>
            <seg xml:id="i-a1267e2d810e7cdf-0">
              Jag ser att det finns ett stort behov där.
            </seg>
            <seg xml:id="i-c37c79b4fb76d064-0">
              Jag pratade om den reform vi vill se av EU:s jordbrukspolitik
              där vi flyttar mer pengar från direktstöd till miljöåtgärder,
              arbetsmiljöinsatser osv. Jag ser det som mycket möjligt att vi
              med en sådan omfördelning av resurser har förutsättningar att
              genomföra ett sådant program. Men i samarbetet med Socialdemokraterna
              och Miljöpartiet har vi i dag inte de ekonomiska möjligheterna
              att göra det som jag också vill göra, precis som Ulf Björklund.
              Om Ulf Björklund tänker tillbaka lite kan han nog minnas att vi
              t.o.m.
            </seg>
            <seg xml:id="i-2612ef33298dff8a-0">
              har haft en gemensam reservation om avbytartjänsten.
            </seg>
            <seg xml:id="i-f1a60c8197c254bb-0">
              Vi har i alla fall haft en sådan reservation någon gång. Det
              är en fråga som vi också arbetar för och gärna skulle vilja genomföra.
              Jag tror att vi kan lösa det inom ramen för landsbygdsförordningen
              i ett framtida system. Det är min förhoppning.
            </seg>
          </u>
          <note type="speaker" xml:id="i-9124e7dfa8f19086-0">
            Anf. 6 ULF BJÖRKLUND (kd) replik:
          </note>
          <u who="ulf_bjorklund_e1325b" xml:id="i-26f373eb4930769d-2">
            <seg xml:id="i-45639b1d5c2bd957-0">
              Fru talman! Det borde inte ha varit någon svårighet för Jonas
              Ringqvist att visa Vänsterpartiets sociala patos genom att åtminstone
              ställa upp på 15-20
            </seg>
            <seg xml:id="i-14cd1438f2d5a03b-0">
              miljoner kronor som ett psykologiskt pekfinger som pekar på att
              det är viktigt att även bonden måste få de här möjligheterna och
              rättigheterna. Det är naturligtvis inte nog. Det är bara ett första
              steg. Men det lilla första steget borde väl även Vänsterpartiet
              ha varit med på när man pratar så vackert om det hela.
            </seg>
            <seg xml:id="i-d29115293e85e7e9-0">
              Hur är det då med katastrofskyddet? Är det nog med att man, när
              det här ska delas ut, säger att det gick ju dåligt för ett antal
              bönder under några år med potatisskörden, men för näringen totalt
              sett gick det ganska bra? Kollektivet är tydligen väldigt viktigt,
              men den enskilda individen glömmer man. Borde det inte vara mer
              individuellt inriktat, Jonas Ringqvist?
            </seg>
            <seg xml:id="i-2485b64b3ead45bd-0">
              Borde inte stödet ha funnits från Vänsterpartiet även här?
            </seg>
          </u>
          <note type="speaker" xml:id="i-523bf884d0890513-0">
            Anf. 7 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-2">
            <seg xml:id="i-12a9204717ba23af-0">
              Fru talman! När det gäller avbytarverksamheten vill jag säga
              att Ulf Björklund är väl medveten om att vi är tre partier som
              har ett budgetsamarbete. Vi står för den överenskommelse vi har
              inom det samarbetet.
            </seg>
            <seg xml:id="i-ea7a090d2bf730b1-0">
              Jag kan se möjligheter att på sikt införa en avbytarverksamhet
              med stöd från staten inom ramen för landsbygdsförordningen. Jag
              tror att det vore en bättre lösning än att dutta ut lite pengar
              nu mest för att visa sitt sociala patos, som Ulf Björklund säger.
              Det är bättre att prata om konkret politik.
            </seg>
            <seg xml:id="i-611dfdfa7fb60777-0">
              Vi har behandlat frågan om skördeskadesystemet i utskottet. Jag
              står bakom den utskottsmajoritet som jag är en del av i den frågan.
              Jag tror att vi har ett fungerande system. Det kan kanske finnas
              brister i det. Vi får se hur det utvecklar sig och återkomma till
              det i så fall.
            </seg>
          </u>
          <note type="speaker" xml:id="i-7a7dd7e96e375ce2-0">
            Anf. 8 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-0">
            <seg xml:id="i-e68b7309aefe7fb1-0">
              Fru talman! Jonas Ringqvist påstår att jag har agerat på ett
              sätt som gör att vi inte skulle få något jordbruk norr om Skara.
              Han måste höra väldigt dåligt.
            </seg>
            <seg xml:id="i-99300b003e294ed2-0">
              Jag har väldigt klart uttryckt att trenden i dag är att stödsystemen
              kommer att förändras i riktning mot mer regionalpolitiska och
              miljörelaterade stöd. Jag och vi moderater står för att det kommer
              att bli så när man trappar ned de totala stöden i vårt land och
              i övriga EU-länder.
            </seg>
            <seg xml:id="i-d4892b9c0e79a869-0">
              Men, Jonas Ringqvist, på grund av den svenska inhemska politiken
              diskrimineras jordbrukare i norr i förhållande till finska jordbrukare.
              Det tycker jag är djupt beklagligt. Här borde Jonas Ringqvist
              och andra kunna påverka regeringen i rätt riktning.
            </seg>
            <seg xml:id="i-f3f7eeb52ac0be2c-0">
              Sedan sade Jonas Ringqvist att det inte är rimligt att den som
              har bäst förutsättningar får högst stöd. Då utesluter han helt
              och hållet vad det beror på. Det är nämligen så att när vi gick
              in i EU sänktes prisnivåerna i Sverige medvetet. Man ersatte sänkningarna
              med direkta statliga pengar. Egentligen har vi principiellt varit
              emot det. De flesta politiker i Sverige är det. Vi tycker att
              det är naturligare att man får betalt för produktionen. Då behöver
              man mindre stöd. Om det är en del av priset är det klart att ersättningarna
              blir högre i kronor räknat där man har större skördar.
            </seg>
            <seg xml:id="i-d4233ac8f85a3ece-0">
              Som jag sade kommer vi i framtiden att få en utveckling i riktning
              mot mindre av direktstöd och mer av regionalpolitiska och miljörelaterade
              stöd. Det gäller då att vi får lika villkor på kostnadssidan.
              Jag syftar här på dieselskatten, som jag redan nämnt, och även
              på gödselskatten, som vi menar är diskriminerande för den svenske
              bonden, oavsett om han verkar i norr eller i söder.
            </seg>
          </u>
          <note type="speaker" xml:id="i-93e451ad8f2b51eb-0">
            Anf. 9 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-3">
            <seg xml:id="i-0d8aa6562539e587-0">
              Fru talman! Jag har tidigare redogjort för vår syn på skatterna
              och behöver inte ytterligare utveckla denna. När det gäller direktstöden
              är jag mycket väl medveten om att dessa är en ersättning för sänkta
              priser och har utformats i enlighet därmed.
            </seg>
            <seg xml:id="i-1dfc471243c4ae71-0">
              Ett av de avgörande problemen med EU-systemet och med EU:s jordbrukspolitik
              är att det är fråga om ett lapptäcke. Man har gång på gång genomfört
              små reformer för att hantera akuta kriser. Detta lapptäcke får
              absurda konsekvenser av typen de motsättningar som jag beskrev
              i mitt anförande. Vi har direktstöd som ger mest till dem som
              har de bästa odlingsförutsättningarna, medan andra stöd får kompensera
              dem som har sämre odlingsförutsättningar.
            </seg>
            <seg xml:id="i-e61711bfbdf823c8-0">
              Detta är inte något särskilt smart system. Tycker
            </seg>
            <seg xml:id="i-6394875906dd8297-0">
              Ingvar Eriksson att det är ett smart system, eller skulle Ingvar
              Erikssom gå med på att det ändrades till ett som är mer rationellt
              och genomskinligt och som gör att vi tydligt ser vad vi vill gynna
              och vilka mål som vi strävar mot? Vill Ingvar Eriksson ha kvar
              lapptäcket?
            </seg>
          </u>
          <note type="speaker" xml:id="i-db5e1118676568f1-0">
            Anf. 10 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-1">
            <seg xml:id="i-a1bbe2f6fd7039cd-0">
              Fru talman! Att säga att jag inte skulle vilja göra förändringar
              är ett påhopp. Vi har varit ledande i inriktningen på att försöka
              förenkla och rationalisera
            </seg>
            <seg xml:id="i-717f764d2ad19317-0">
              EU:s jordbrukspolitik. Det är glädjande att Sveriges riksdag
              i dag är ganska enig om att det måste ske en förenkling och förändring
              framöver.
            </seg>
            <seg xml:id="i-b30d2370e68799c0-0">
              Det är också oerhört viktigt att fråga sig vad som är orsaken
              till att det är så stora problem med att göra dessa förändringar.
              Det beror på att vi är på en stor marknad med många länder som
              har olika grundförutsättningar. Man har olika traditioner. Människors
              svält under första och andra världskriget har lett till den inställningen
              att livsmedelsproduktionen är kärnan i tryggheten för länder som
              drabbas av krig. Den inställningen lever fortfarande kvar.
            </seg>
            <seg xml:id="i-8a178f4f82b7d9a8-0">
              Med tanke på att vi nu är med i en fredsunion, vilket EU verkligen
              är, ska det dock bli möjligt att steg för steg förenkla och komma
              ifrån det här komplicerade systemet. Det är den uppfattning som
              vi har, men Jonas Ringqvist och hans partisystrar och partibröder
              är ju negativa till EU. Han kommer att få leva kvar i den här
              verkligheten om han inte är beredd att bejaka de positiva saker
              som Europaunionen medför såväl när det gäller tryggheten och freden
              som när det gäller livsmedelsförsörjningen.
            </seg>
          </u>
          <note type="speaker" xml:id="i-5231e4d015aae523-0">
            Anf. 11 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-4">
            <seg xml:id="i-0b20de1d0806c195-0">
              Fru talman! Jag känner inte behov av att nu ta upp någon bredare
              debatt om EU:s framtid, EU:s utveckling och EU-medlemskapet. Jag
              har tydligt redogjort för hur vi vill förändra EU:s jordbrukspolitik.
              Vi inser att Sverige är medlem, och vi vill vara med om att utveckla
              EU:s politik trots att vi är motståndare mot
            </seg>
            <seg xml:id="i-b60834599143484f-0">
              EU.
            </seg>
            <seg xml:id="i-877e95dbab5644c4-0">
              Jag hoppas att jag kan tolka Ingvar Erikssons delvis positiva
              svar så att han skulle vilja vara med på att förenkla systemet
              och komma bort från den absurda situationen att de som har de
              bästa odlingsförutsättningarna får mest stöd, medan andra stöd
              kompenserar dem som har sämre odlingsförutsättningar. Det ligger
              i förenklingarna. Jag hoppas att Ingvar Eriksson i framtiden kommer
              att vara med på en sådan inriktning.
            </seg>
          </u>
          <note type="speaker" xml:id="i-23fa017e20a4df5a-0">
            Anf. 12 ESKIL ERLANDSSON (c):
          </note>
          <u who="eskil_erlandsson_75874e" xml:id="i-47286c4b119b95f3-0">
            <seg xml:id="i-d1ac88d7919b06b3-0">
              Fru talman! Svenskt jordbruk är en omistlig del av vårt arbete
              för att skapa ett ekologiskt långsiktigt hållbart samhälle, som
              jag hoppas att alla ställer sig bakom. Det svenska jordbruket
              likaväl som jordbruk på andra håll i världen producerar inte bara
              mat och energi utan skapar också många andra produkter och framför
              allt andra värden som mänskligheten är betjänt av.
            </seg>
            <seg xml:id="i-05494b35fd3e493c-0">
              Vad krävs för att vi ska kunna fortsätta med den här produktionen
              i vårt land? Jo, det krävs att vi får konkurrensvillkor som är
              rimliga och lika med de villkor som den svenske jordbrukarens
              konkurrenter -
            </seg>
            <seg xml:id="i-dc9cd22a250877ff-0">
              låt oss kalla dem för kolleger - har på andra håll i världen.
            </seg>
            <seg xml:id="i-6e2305fb08bc8cf3-0">
              Varför krävs då detta? Jo, därför att svenskt jordbruk nu arbetar
              på en internationell marknad. Den s.k.
            </seg>
            <seg xml:id="i-bd920b17eba81f21-0">
              ryggsäcken, som vi har pratat om i bra många år här i kammaren,
              måste lyftas av. Det svenska jordbrukets förutsättningar att konkurrera
              på den marknad som vi nu arbetar på, alltså på den europeiska
              marknaden, borde vara goda eftersom den svenske bonden producerar
              livsmedel av hög kvalitet.
            </seg>
            <seg xml:id="i-48c7d8146a7158e3-0">
              Detta borde vara en bra komparativ exportfördel, men tyvärr har
              de som styr det här landet, de som innehar majoriteten i den här
              kammaren, inte insett att Sveriges bönder belastas med extra kostnader
              som kollegerna, konkurrenterna på den marknad som man nu arbetar
              inom, inte har. Man har alltså inte skapat förutsättningar för
              arbete på lika villkor.
            </seg>
            <seg xml:id="i-65fed7b4337c079c-0">
              Vad kommer majoriteten att göra åt detta? Nu återstår en mycket
              kort tid av denna mandatperiod, men det vore intressant att för
              en gångs skull få ett klart och entydigt besked utifrån de löften
              som bl.a.
            </seg>
            <seg xml:id="i-5945f79c4159cfd7-0">
              statsministern flera gånger har framfört från denna talarstol.
              Vad kommer man konkret att göra för att
            </seg>
            <seg xml:id="i-53ca0eec1792b8b3-0">
              Sveriges bönder ska få likvärdiga konkurrensvillkor?
            </seg>
            <seg xml:id="i-53cfdeed858d7646-0">
              Fru talman! Vi har i motioner som behandlas i det här betänkandet
              tagit upp också en rad andra förslag som vi tycker är viktiga
              för att ge svenskt jordbruk och dem som jobbar med detta framtidstro,
              optimism och möjligheter att bidra till det som jag inledningsvis
              talade om, nämligen allas vår strävan att få ett ekologiskt mera
              uthålligt samhälle. Förutom rimliga villkor behövs det också en
              annan syn på jordbruksföretag. Jordbrukaren är en företagare,
              och eftersom han för det mesta är en småföretagare måste han få
              enklare regler. Som någon tidigare talare framhållit måste vi
              se till att generationsväxlingsproblematiken löses.
            </seg>
            <seg xml:id="i-f4b7bb64add4353f-0">
              Vi måste också se till att vi för denna viktiga näring bidrar
              med ökade resurser för forskning och produktutveckling. Självklart
              måste vi också eftersom jordbruksföretagen är lokaliserade i alla
              delar av
            </seg>
            <seg xml:id="i-efc828128493a9dd-0">
              Sverige se till att vi har en vettig och bra infrastruktur och
              bra kommunikationer, så att det är möjligt att bedriva företag
              i alla delar av vårt land.
            </seg>
            <seg xml:id="i-5e0c3f624e0500ab-0">
              Eftersom det i mycket handlar om småföretag måste vi fortsätta
              att satsa på exportfrämjande åtgärder, bl.a. för den nischproduktion
              som vi har på olika håll i landet. Det är med beklagande som jag
              har kunnat konstatera att den satsning som den borgerliga regeringen
              inledde i början av 90-talet - och som det fram till nu har satsats
              ungefär 20 miljoner kronor på varje år - nu är neddragen till
              nivån 4-5 miljoner kronor per år.
            </seg>
            <seg xml:id="i-5b44c490de8f5ce8-0">
              Jag kan inte förstå varför majoriteten väljer att plocka bort
              det som skulle kunna ge jobb och utkomstmöjligheter i vårt land,
              framför allt på den svenska landsbygden. Jag kan inte förstå att
              man väljer att dra in på det som är framtiden, nämligen att fortsätta
              att internationalisera och ge den svenske jordbrukaren produktions-
              och utkomstmöjligheter.
            </seg>
            <seg xml:id="i-3c3c1ab7a2dfa947-0">
              Fru talman! Vi tar i våra motioner också upp en rad andra saker.
              Min kollega Åke Sandström kommer sedermera att säga några ord
              om Norrlands- och skärgårdsjordbrukets speciella problematik,
              och jag avstår därför att gå in på de frågorna.
            </seg>
            <seg xml:id="i-46ac4b7fe4985e24-0">
              Jag skulle vilja avsluta med att ta upp det som trots allt kanske
              är allra viktigast att diskutera, nämligen vad som händer 2006,
              när den agenda vi nu följer går ut och måste omvandlas och omformas.
              Vi i
            </seg>
            <seg xml:id="i-61cc0a5988a31e48-0">
              Centerpartiet säger att EU:s jordbrukspolitik behöver omvandlas
              från en gemensam jordbrukspolitik till en gemensam mat- och landsbygdspolitik.
              Vi tror nämligen att vi inte, vilket en del talar om, kan avveckla
              alla de stöd, bidrag och liknande som finns i den agenda vi för
              närvarande arbetar under, utan vi måste omvandla den. Men det
              måste göras på ett sådant sätt att vi inte rycker undan produktionsförutsättningar
              eller utkomstmöjligheter och arbetstillfällen på svensk landsbygd.
            </seg>
            <seg xml:id="i-96a1c548eee16cea-0">
              Vi måste också se till att vi i det stora, internationella perspektivet
              - jag talar om WTO - gör förändringar parallellt med de andra
              stora aktörerna i världen, bl.a. USA, så att vi inte ensidigt
              försämrar det europeiska jordbrukets förutsättningar. Vi måste
              göra förändringar så att de som arbetar i det europeiska lantbruket
              får likvärdiga förutsättningar med konkurrenterna i andra världsdelar.
            </seg>
            <seg xml:id="i-2cf090a0663b2eab-0">
              Låt mig heller inte glömma den viktiga frågan om djurskyddet,
              där vi också har en komparativ fördel i
            </seg>
            <seg xml:id="i-f5fe44a0112b6d21-0">
              Sverige. Vi måste hjälpas åt. Nu ska vi diskutera det i en särskild
              debatt, men vi måste hjälpas åt att implementera det svenska djurskyddstänkandet
              i andra delar av Europa, så att vi kan få bort de avarter som
              vi bl.a. kan se i etermedia ibland.
            </seg>
            <seg xml:id="i-a275bbb92a839edb-0">
              Med detta, fru talman, vill jag yrka bifall till reservation
              6. Jag står självfallet bakom alla de reservationer som mitt namn
              står under, men i det här sammanhanget väljer jag att yrka bifall
              bara till reservation nummer 6.
            </seg>
          </u>
          <note type="speaker" xml:id="i-ae8b0bfa7246ba68-0">
            Anf. 13 HARALD NORDLUND (fp):
          </note>
          <u who="harald_nordlund_396359" xml:id="i-03d6c75e0df5e345-0">
            <seg xml:id="i-a154667292ecbe6a-0">
              Fru talman! Tredje världen kritiserar EU och
            </seg>
            <seg xml:id="i-3761d4d34abea0a9-0">
              USA. En förändring av jordbrukspolitiken dröjer.
            </seg>
            <seg xml:id="i-ef3a2be851be2958-0">
              EU- och WTO-processerna måste ta fart.
            </seg>
            <seg xml:id="i-6a4f114bef5995fc-0">
              En socialliberal jordbrukspolitik innebär bl.a.
            </seg>
            <seg xml:id="i-0a71d0305cf36a17-0">
              skärpta regler och utbyggda kontroller för konsumenternas säkerhet.
              Det innebär ökat stöd för bevarande av kulturell och biologisk
              mångfald. Vi socialliberaler vill se en avreglering av europeiskt
              jordbruk.
            </seg>
            <seg xml:id="i-c4531077a082911f-0">
              En avreglering som innebär slopade skyddstullar, fritt marknadstillträde
              för exportörer i fattiga länder och kraftigt minskade subventioner.
            </seg>
            <seg xml:id="i-6c4dd2a86b31378a-0">
              De problem vi ser i dag och som vi måste ägna våra ansträngningar
              åt att lösa kan man sammanfatta i tre punkter:
            </seg>
            <seg xml:id="i-b12b6072c6c81111-0">
              · överproduktion,
            </seg>
            <seg xml:id="i-148018b3c66a9039-0">
              · kraftig specialisering av jordbruksproduktionen i
            </seg>
            <seg xml:id="i-02a275e3a2377357-0">
              Europa,
            </seg>
            <seg xml:id="i-6e6ef5cfee070cd2-0">
              · slöseri med skattemedel.
            </seg>
            <seg xml:id="i-7ed90e6028cbd42c-0">
              Det är de tre stora utmaningar som vi står inför.
            </seg>
            <seg xml:id="i-75b371c5e9b34208-0">
              Överproduktionen medför dumpade världsmarknadspriser, som slår
              ut jordbruk i u-länder. Specialiseringen medför negativa effekter
              på miljön, och omfattningen av EU:s jordbrukspolitik är ett stort
              problem inte minst när det gäller östutvidgningen.
            </seg>
            <seg xml:id="i-06da68c70209d78a-0">
              De socialliberala målen är tydliga. Det första är internationell
              solidaritet, alltså större möjligheter för jordbrukare i tredje
              världen att producera mat för både sin hemmamarknad och för export.
              Vi vill se mer bistånd och snabb östutvidgning. Det andra målet
              är säker mat - säker mat av hög kvalitet till Europas konsumenter.
              Det tredje är bevarande av biologisk mångfald och radikalt minskat
              läckage av kemikalier och växtnäringsämnen. Målen handlar också
              om etisk djurbehandling och om bevarande av kulturvärden och kulturbygder.
            </seg>
            <seg xml:id="i-9d46fde525393d98-0">
              Det som vi socialliberaler nu vill se är en snabb
            </seg>
            <seg xml:id="i-eda5905002535469-0">
              WTO-uppgörelse om avreglering av Europas och
            </seg>
            <seg xml:id="i-3f1c23cfa572a285-0">
              USA:s jordbruksmarknader med slopade skyddstullar, fritt marknadstillträde
              för exportörer från fattiga länder och en minskning av jordbrukssubventionerna
              med runt 70 %. Vi vill se skärpta regler för europeisk matproduktion.
              Vi säger nej till långa djurtransporter och nej till antibiotika
              och kadaver i djurfoder. Vi vill införa avgifter på bekämpningsmedel
              med miljöpåverkan. Vi vill se fortsatt matutveckling för att få
              fram t.ex. mer smalmat, nyttigare snabbmat osv.
            </seg>
            <seg xml:id="i-b62e328e9c9d85e1-0">
              Vi menar att 30 % av den nuvarande subventionsnivån ska användas
              till bevarande av jordbruk som är viktiga för kulturell och biologisk
              mångfald. Det innebär åtminstone en fördubbling av den gröna boxen,
              EU:s nuvarande jordbrukspolitik.
            </seg>
            <seg xml:id="i-8bd8882d644bba24-0">
              De här förändringarna skulle utsätta branschen för ett starkt
              förändringstryck. De som sitter fast i ett plantänkande är övertygade
              om att mindre subventioner skulle innebära minskad produktion.
              Man är övertygad om att det skulle leda till färre sysselsatta
              och högre priser. Också kraven på mer ekologiska brukningsmetoder
              skulle pressa upp prisnivån, anser man. Men för att skapa sig
              en föreställning om de totala effekterna måste man väga in flera
              aspekter.
            </seg>
            <seg xml:id="i-408f6c1f147a3d54-0">
              Europa har goda möjligheter som livsmedelsexportör.
            </seg>
            <seg xml:id="i-ec4507bede61d4dd-0">
              Konsumenterna i Europa kommer att köpa mer mat från andra länder.
            </seg>
            <seg xml:id="i-a8a3c3516ff07e46-0">
              Resultaten av de här förändringarna - kraftig subventionsminskning,
              stor exportökning, stor importökning, betydande omläggning av
              brukningsmetoder i ekologisk riktning och en viss övergång till
              nya grödor - skulle, menar vi, paradoxalt nog kunna leda fram
              till ett ungefär oförändrat antal sysselsatta i jordbrukssektorn
              och en ungefär oförändrad prisnivå om man ser till konsumenternas
              hela matkorg.
            </seg>
            <seg xml:id="i-6e809895821d190e-0">
              Men visst behövs det kortsiktigt nationella åtgärder. Jag tänker
              t.ex. på att det är viktigt att finna former för återföring av
              miljöavgifterna, som ju handlar om både konkurrensneutralitet
              och miljöinriktning.
            </seg>
            <seg xml:id="i-494ba95bfb62c17c-0">
              Visst är det viktigt att vi fortsätter att driva på småföretagarpolitiken.
              Jag är förvånad över att vi inte är beredda att i våra jordbrukspolitiska
              debatter se småföretagarfrågorna bredare. Man ser bara vissa mindre,
              begränsade frågor. Jordbrukarna är småföretagare. Låt oss tala
              om småföretagarpolitiken bredare!
            </seg>
            <seg xml:id="i-ac3ed3d6cdc77c36-0">
              När det gäller de kortsiktigt nationella åtgärderna tänker jag
              också på nyrekryteringen till jordbruket.
            </seg>
            <seg xml:id="i-2fda4d12aa7b55c1-0">
              Det är ett bekymmer. Vi behöver mera diskutera vilka politiska
              åtgärder vi behöver nationellt och på kort sikt för att komma
              åt de problemen.
            </seg>
          </u>
          <note xml:id="i-51e99ebc32886d75-0">
            Med detta, fru talman, vill jag yrka bifall till reservationerna
            7 och 12.
          </note>
          <note type="speaker" xml:id="i-349a622ce5d7969a-0">
            Anf. 14 GUDRUN LINDVALL (mp):
          </note>
          <u who="gudrun_lindvall_9b7db5" xml:id="i-42e28ff54b804b59-0">
            <seg xml:id="i-1a6f1ce29528a712-0">
              Fru talman! Det är glädjande att vara ute och tala med bönder
              i dag. Det finns en enorm framtidstro i många fall. Det finns
              en stor entreprenörsanda, en stor vilja till utveckling, ett intresse
              för ny teknik och för nya odlingsmetoder. Det finns utan tvekan
              en vetskap om att det här finns någonting att satsa på som man
              kan försörja sig på och som kan ge vinst och som dessutom kan
              vara ett oerhört stimulerande yrke.
            </seg>
            <seg xml:id="i-75d972a580975621-0">
              Men man kan också hitta precis motsatsen när man är ute och talar
              med bönder, nämligen en arrogans mot oss politiker som inte förstår
              hur det är att sitta och harva just precis den egna fåran, en
              nonchalans över de åtgärder som vidtas och ett ointresse att utveckla
              företagen.
            </seg>
            <seg xml:id="i-13fdfd8ac488492b-0">
              Jag tycker att den skillnad som finns beroende på vilka kategorier
              bönder som man talar om i dag är slående. Ni har säkert alla mött
              den. Men den är också oroande. Dessa positiva bönder är de ekologiska
              lantbrukarna som ofta samlas och diskuterar, utvecklar sina företag
              och vill någonting. Och det känns som en enormt positiv potential
              i Sverige. De andra är de som kanske gör som pappa har gjort och
              som inte riktigt ser en framtid i det som de håller på med.
            </seg>
            <seg xml:id="i-eb0e476febbc3e87-0">
              Jag ska läsa upp några pratminus ur en artikel.
            </seg>
            <seg xml:id="i-f98065525bbdc626-0">
              En person säger följande:
            </seg>
            <seg xml:id="i-f60de50676340d16-0">
              I dag är lantbrukets egna tidningar de som är värst när det gäller
              att sabla ned lantbrukets och köttets framtid.
            </seg>
            <seg xml:id="i-f1e653eebe26d9d5-0">
              Han säger också:
            </seg>
            <seg xml:id="i-e9a7d9a47cd96e69-0">
              Det enda som svenska lantbrukare talar om är dieselskatt och
              LRF, två helt irrelevanta begrepp för ekonomin i deras enskilda
              företag.
            </seg>
            <seg xml:id="i-4c31108a8d3cab1d-0">
              Denna person säger vidare:
            </seg>
            <seg xml:id="i-f7479c133d0eeebd-0">
              I stället är det viktigt att koncentrera sig på styrkan i svensk
              köttproduktion för att vända den negativa utvecklingen där produktionen
              inte alls håller takten med den konsumtionsökning som sker.
            </seg>
            <seg xml:id="i-641224e390272ab6-0">
              Han fortsätter:
            </seg>
            <seg xml:id="i-7bbc5b5a838e9335-0">
              Det finns en massa positiva förutsättningar här, och det finns
              massor av marknader, och det gäller alla djurslag, såväl nöt,
              gris som fjäderfä.
            </seg>
            <seg xml:id="i-5fa208f17160d04e-0">
              Vem är då denna person? Jo, det är den nya direktören i Swedish
              Meats, Peter Rasztar, som kommer från Danmark. Han skulle kunna
              lägga till de gnälliga politikerna också som står här och talar
              om denna erbarmliga ryggsäck, dvs. om dieselskatten som är helt
              irrelevant när det gäller ekonomin för de enskilda företagen.
              Vi måste sluta med dessa diskussioner.
            </seg>
            <seg xml:id="i-f5d3444bfdef6a70-0">
              Den svenska ryggsäcken har knäckt en bondeledare och fått en
              partiledare att lämna in, och den är irrelevant för de enskilda
              företagens ekonomi. Det är inte det som vi ska diskutera. Vi ska
              diskutera det som de ekologiska lantbrukarna diskuterar, den framtidstro
              som kan finnas i svensk lantbruk. Det är nämligen precis som Peter
              Rasztar säger, att det finns en massa positiva förutsättningar
              här. Låt oss diskutera dem.
            </seg>
            <seg xml:id="i-ecef41cedfc7c06f-0">
              Det är utan tvekan så att de 10 miljarder som EU-
            </seg>
            <seg xml:id="i-fc6d9d12d6ba807f-0">
              medlemskapet har tillfört svensk lantbruk syns. Vi har världens
              mest moderna traktorpark. Åk ut nu under vårbruket och titta hur
              det ser ut på åkrarna.
            </seg>
            <seg xml:id="i-201122238282600b-0">
              Det är stora maskiner med breda hjul, nytt och modernt. Dessutom
              har det under senaste två åren investerats i ladugårdsbyggnader
              i Sverige som aldrig förr. Och det intressanta är att det har
              skett ett generationsskifte i lantbruket, och de som tar över
              investerar för de kan räkna pengar.
            </seg>
            <seg xml:id="i-ec5acc9d615f7bf7-0">
              Jag skulle därför verkligen önska att vi kommer ifrån allt detta
              gnäll. Det är svårt att knäcka dessa myter om att det är så negativt.
              För vissa partier kanske det är en livsluft, men det är definitivt
              inget som skapar en framtid. Och vad det åstadkommer är att många
              unga människor i dag inte vågar söka till lantbruksskolorna därför
              att de tror på gnället. De tror att det inte finns en framtid
              i lantbruket, vilket innebär att många lantbrukare i dag har svårt
              att hitta människor som vill jobba hos dem. Det finns t.o.m. fall
              där lantbrukare får lägga ned mjölkproduktionen därför att de
              inte hittar någon som vill arbeta hos dem. Och de som jobbar i
              lantbruket säger att det i dag går att välja, och då väljer de
              vem de arbetar hos. Och det är naturligtvis riktigt. Det är en
              marknad vi har.
            </seg>
            <seg xml:id="i-dd4add6a497c0039-0">
              Det ekologiska lantbruket har ingen ryggsäck. En av de ekologiska
              lantbrukare som finns i min närhet brukar åka ut på LRF-mötena
              och säga:
            </seg>
            <seg xml:id="i-c7f7afad11cbfb28-0">
              Min förtjänst ökade med 25 % sedan jag ställde om mitt lantbruk
              till ekologiskt lantbruk. Jag har
            </seg>
            <seg xml:id="i-1ac462c4aa1e0ff3-0">
              25 % högre vinst i dag. Så kan ni också göra.
            </seg>
            <seg xml:id="i-d41e556765983bd5-0">
              Det är naturligtvis ganska provocerande. Nu är han en duktig
              lantbrukare och hade säkert en bra ekonomi även som konventionell
              lantbrukare. Men de ekologiska lantbrukarna har ingen ryggsäck.
              De har inte den ryggsäck som ni talar om när det gäller skatter
              på bekämpningsmedel och handelsgödsel. De tar ut ett högre pris
              på sina produkter, och de har en bättre ekonomi i sitt lantbruksföretag.
              Det är ett faktum.
            </seg>
            <seg xml:id="i-4755382b1cd489d7-0">
              Denna marknad ökar dessutom i EU. Om vi är med i EU måste vi
              försöka hitta de nischer som gör att det svenska lantbrukets fördelar
              kan utnyttjas. Det kommer nu en ekologisk kyckling till Sverige.
              Den har börjat produceras. Den ska börja säljas i Konsumaffärer,
              och konceptet kommer från Frankrike. Vi ligger alltså inte alltid
              först i alla lägen fast vi låtsas det.
            </seg>
            <seg xml:id="i-9bdb8a89ec30e94f-0">
              Det talas mycket om att vi i Sverige har fått en sänkt prisnivå.
              Och som åhörare kan man tro att vi här i riksdagen sitter och
              bestämmer priser på lantbruksprodukter. Men det gör vi inte. Vi
              har inte en planekonomi. Vi har en marknadsekonomi. Och kan bönder
              vara duktiga och sälja sin havre till USA för höga priser är det
              fullt tillåtet. Kan man gå ihop med danskarna som man också gör
              och sälja korn dyrt är det fullt tillåtet, och det gör man också.
              De priser som det handlar om är de garanterade priserna som bönderna
              får om de vill sälja till staten. Men sedan är det fullt möjligt
              för bönderna att ta ut precis de höga extrapriser som de över
              huvud taget kan få. Och naturligtvis ska de göra det. Naturligtvis
              ska de se till att de producerar så goda produkter att de kan
              få ut ett merpris.
            </seg>
            <seg xml:id="i-5b1ff1a0a7102892-0">
              Ibland blir man förvånad när man hör hur det ser ut. Jag har
              kontakt med en lantbrukare som numera återtar allt kött. Det handlar
              om en bonde som har ett stort ekologiskt lantbruk och som skickar
              sina djur för slakt på närmaste slakteri, men han tar tillbaka
              allting och säljer direkt till affär. Han får då ut ett merpris
              på betydligt mer än det dubbla. Detta innebär naturligtvis att
              han nu kommer att bygga ett eget slakteri. Han inser att om han
              tar in flera led i sin egen regi så tjänar han pengar på det.
              Men han menar också att han bara genom att återta alla djur så
              har han förändrat sin situation radikalt. Det måste alltså till
              lite annat tänkande. Man kan inte alla gånger göra som far och
              farfar gjorde.
            </seg>
            <seg xml:id="i-69a6a28df8cbbec7-0">
              Det påstås också i Sverige att många jordbruk läggs ned. Och
              som i många andra fall måste man fråga sig varför det läggs ned
              jordbruk. Små jordbruk läggs ned. Ett av skälen är EU. Det är
              nämligen så att de bidrag som kommer har gjort att markpriserna
              har ökat, vilket innebär att om man inte kan ärva sitt lantbruk
              utan måste köpa det, då måste det vara en tillräckligt stor gård
              för att man ska kunna få in så mycket pengar att man klarar lånen
              eftersom priset har blivit högre. Därför finns det i många fall
              inte avsättning för små gårdar i udda bygder. Norra Uppland är
              ett typexempel på det. Men det som händer är inte att gården läggs
              ned utan att bondens granne tar över gården. Och samma areal odlas
              i Sverige som när vi gick in i EU. Det produceras precis lika
              mycket som tidigare, och där är det produktionsbegränsningar i
              EU. Vi producerar så mycket mjölk vi får, och vi producerar så
              mycket nötkött vi får, dvs. vi utnyttjar de möjligheter som finns
              fullt ut. Vi tar ut nästan exakt det antal handjursbidrag som
              finns.
            </seg>
            <seg xml:id="i-52641170e45911e2-0">
              Jag skulle verkligen önska att det blev en hyfsning i debatten.
              Det är inte negativt att vara bonde i Sverige. Det finns enorma
              potentialer och möjligheter, och det går att tjäna pengar.
            </seg>
            <seg xml:id="i-1026568d86116492-0">
              När det gäller lika villkor kan vi se att Danmark har tio gånger
              lägre miljöstöd och tio gånger högre skatt på bekämpningsmedel.
              Och ett av skälen till att
            </seg>
            <seg xml:id="i-e52447a0c49c61d7-0">
              Miljöpartiet är intresserat av en återföring av miljöavgifterna
              på handelsgödsel och bekämpningsmedel är just detta, att det därigenom
              finns en möjlighet att öka skatten på bekämpningsmedel och återföra
              dessa pengar till lantbruket och se till att vi ökar miljöstyrningen
              på det sättet. Vi hoppas att det kommer att hända. Danmark har
              gjort så. Man har sett till att höja skatten på bekämpningsmedel
              rejält och återfört pengarna till lantbruket. Man får därmed en
              starkare styrande miljöeffekt, och man börjar se effekter.
            </seg>
            <seg xml:id="i-5fc9cb6ee7d66f3a-0">
              Alltfler slutar använda bekämpningsmedel i Danmark. Där är naturligtvis
              skälet att man har mycket lättare jordar och ser direkt att det
              rinner ned i grundvattnet. Man har alltså problem.
            </seg>
            <seg xml:id="i-e20773a1c7eb1f8e-0">
              Jag måste också säga att lantbruket har påverkat den biologiska
              mångfalden, i alla fall fram till 50-
            </seg>
            <seg xml:id="i-8219a5c1883f3edb-0">
              talet. Sedan skedde det en förändring. Det kan man se inte bara
              i Sverige utan även på många andra håll där det kemikaliserade
              lantbruket i dag gör att den biologiska mångfalden i odlingslandskapet
              har det mycket svårt.
            </seg>
            <seg xml:id="i-5f08d999a0a3d640-0">
              Det finns en känd naturvårdare som brukar hävda att en spannmålsåker
              är lika fattig på biologisk mångfald som en asfalterad parkeringsplats.
              I dag är det ekologiska lantbruket som gör att många av de arter
              som är beroende av ett odlingslandskap har en chans att finnas
              kvar.
            </seg>
            <seg xml:id="i-1c815999cffa4d97-0">
              Från Miljöpartiets sida har vi många reservationer i det här
              betänkandet. Jag vill yrka bifall till reservation 10, men naturligtvis
              står vi bakom samtliga våra reservationer.
            </seg>
            <seg xml:id="i-5c9a4aedb1d43df4-0">
              Jag vill bara kort säga att det som verkligen behöver tas bort
              av EU:s stöd är exportstöden för djur. En halv miljon djur skeppas
              med exportstöd till norra
            </seg>
            <seg xml:id="i-b98d2c81fff88f71-0">
              Afrika och Mellanöstern i transporter som ibland tar upp till
              en vecka till en slakt som är fruktansvärt grym. Om de exportstöden
              för levande djur försvinner har EU tagit ett steg framåt när det
              gäller djurskyddet. Där börjar Sverige bli omsprunget. De inredda
              burar som vi tagit ett beslut om och som de investeras i nu kommer
              inte att godkännas av Tyskland, Holland väntas gå efter och även
              Belgien.
            </seg>
            <seg xml:id="i-6dc8b2d6f18d8083-0">
              Ibland måste vi nog fundera på vad vi gör för någonting. Vi får
              höra att det konventionella lantbruket blir allt miljövänligare.
              Det är tyvärr inte sant. Användningen av bekämpningsmedel ökar.
            </seg>
            <seg xml:id="i-f0e97ed18d667c59-0">
              Vi har två divergerande strömmar i lantbruksutveckling i dag.
              Vi har en som är positiv och med framtidstro som inte använder
              kemikalier och som hittar möjligheter, som är innovativ och vill
              göra förändringar, som tjänar pengar. Så har vi en annan, som
              säkert också tjänar en del pengar, där man reinvesterar, och det
              är naturligt att man gör så. Det är som med pensionsförsäkringen
              att man inte vill behöva skatta pengarna. Det gäller att öka investeringen
              i sitt lantbruk. Det finns naturligtvis pengar även där att tjäna.
              Men vi måste, som Peter Rasztar säger, sluta med den självkritik
              som tyvärr bara är negativ.
            </seg>
          </u>
          <note type="speaker" xml:id="i-1c11398224045ad1-0">
            Anf. 15 ULF BJÖRKLUND (kd) replik:
          </note>
          <u who="ulf_bjorklund_e1325b" xml:id="i-26f373eb4930769d-3">
            <seg xml:id="i-0e16c0ad9cf6a349-0">
              Fru talman! Jag vill ställa några frågor till Gudrun
            </seg>
            <seg xml:id="i-4f982322b09e996c-0">
              Lindvall som jag ställt till Vänsterpartiet tidigare.
            </seg>
            <seg xml:id="i-c3a58aebd2f36b85-0">
              Först vill jag instämma i att framtidstron finns naturligtvis.
              Vi har ju sett en tendens till att också investeringarna ökar
              i vissa delar av landet, framför allt att yngre tar över. För
              övrigt tycker jag att löften trots allt ska hållas, att i överenskommelser
              hålla det man har lovat.
            </seg>
            <seg xml:id="i-430433ea389e37b7-0">
              Min fråga gäller Miljöpartiets inställning. I livskvalitetsfrågor
              vet vi att den är att leva nära naturen, att människor ska trivas
              med tillvaron. Men jag tänker på mjölkbönderna, som Gudrun Lindvall
              själv nämnde. Mjölkbonden är lite utsatt genom inlåstheten. Det
              är inte så enkelt att ta ledigt ibland. Man är väldigt bunden
              till marken, jorden och till mjölkningen. Avbytarstödet är en
              fråga som man skulle kunna hitta bra lösningar på och där man
              psykologiskt visar att det här är någonting som ska gälla också
              mjölkbonden som alla andra. Då kan man undra varför
            </seg>
            <seg xml:id="i-41b83118fc899885-0">
              Vänsterpartiet tillsammans med Miljöpartiet inte har lyckats
              övertala regeringen och sagt: Peka på att detta är viktigt. Låt
              oss börja med en mindre insats och kanske bygga ut senare när
              vi gör omläggningen av programmet och möjligen baka in det i miljö-
              och landsbygdsstödet. Hade det inte varit någonting att satsa
              på?
            </seg>
            <seg xml:id="i-31f82e836a4d0914-0">
              Vad är Miljöpartiets inställning till detta? Det är människor
              det handlar om.
            </seg>
          </u>
          <note type="speaker" xml:id="i-f60d2d4cecea061f-0">
            Anf. 16 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-1">
            <seg xml:id="i-3f951348c1287a16-0">
              Fru talman! Det finns ett ganska enkelt svar på det: Bondeorganisationen
              vill inte det. Vi anser nämligen att det är väldigt viktigt att
              lyssna på brukarna.
            </seg>
            <seg xml:id="i-cdfb7b82944e555f-0">
              Vi hade under flera år det som ett krav vi skulle öka avsättningarna
              till avbytartjänst. Så tog vi kontakt med LRF om hur vi skulle
              utforma det. Då sade LRF:
            </seg>
            <seg xml:id="i-b46f35c43f065250-0">
              Kan ni inte släppa det kravet? Vi vill inte. LRF valde att ta
              över verksamheten. Nu har man fått i gång den verksamheten och
              vill inte ha en statlig inblandning igen. Det är skälet.
            </seg>
            <seg xml:id="i-1dc7cfa4302f9eb1-0">
              Jag tycker att det är viktigt att man lyssnar på lantbrukarnas
              organisation LRF i det här fallet. De ser att det fungerar i den
              organisation som de själva har skapat. Det finns ingen anledning
              att av politiska skäl
            </seg>
            <seg xml:id="i-94768b522669efb7-0">
              - ska vi kalla det valfläskskäl - kräva ut någonting som lantbrukarna
              själva inte vill ha. Det fungerar.
            </seg>
            <seg xml:id="i-a715d3228da0dd83-0">
              Dessutom kan man se att detta ökar snabbt på de flesta mjölkgårdar
              i dag beroende på hur många kor de har, och många mjölkgårdar
              har i dag anställda.
            </seg>
            <seg xml:id="i-ebf8fe1f5043f370-0">
              Det innebär att det här för många mjölkbönder inte är något problem.
              Det problem som mjölkgårdarna har haft är att hitta folk som vill
              arbeta.
            </seg>
            <seg xml:id="i-a5ab4bd5c4c91e54-0">
              Det var en mycket intressant artikel i en av lantbrukstidningarna
              som visar att alltfler kvinnor i dag söker sig till lantbruksgårdarna,
              och de är just intresserade av mjölkproduktion. Vi kanske kommer
              tillbaka dit där vi var för 50-100 år sedan där det är kvinnorna
              som har hand om kor och mjölkning. Det intressanta var att en
              lantbrukare som hade tre fyra kvinnor anställda menade att kvinnorna
              är duktigare när det gäller kor än män. Det är möjligt.
            </seg>
            <seg xml:id="i-dac2357473282118-0">
              Vi hade hemskt gärna varit med om att få fram pengar till en
              avbytartjänst, men lantbrukarna ville inte.
            </seg>
          </u>
          <note type="speaker" xml:id="i-b6fd125283a07960-0">
            Anf. 17 ULF BJÖRKLUND (kd) replik:
          </note>
          <u who="ulf_bjorklund_e1325b" xml:id="i-26f373eb4930769d-4">
            <seg xml:id="i-4012e2905dd995f3-0">
              Fru talman! Det Gudrun Lindvall säger är ganska anmärkningsvärt.
              Jag har pratat med många bönder, inte minst de senaste veckorna.
              De anser det här vara en mycket viktig fråga. Det är viktigt att
              få känna det psykologiska stödet. Då pratar jag om enskilda lantbrukare.
              Vad LRF i det här sammanhanget tycker är väl inte så viktigt -
              höll jag på att säga. Det är inte i alla lägen som bönder och
              LRF är överens i alla frågor. Det gäller att lyssna på den enskilda
              människan, individen, om hur situationen är. Visst varierar det.
            </seg>
            <seg xml:id="i-075915ec16ea0c75-0">
              Vi har olika krav i livet. Men frågan är om det ska finnas en
              möjlighet även för bonden att hitta en modell. Vi från statsmaktens
              sida kan hjälpa till att hitta en sådan modell.
            </seg>
            <seg xml:id="i-40c7159974544f70-0">
              Det gäller för övrigt även skördeskade- och katastrofersättningarna.
              Det går inte att bara se till en näring som sådan och säga att
              det gick ganska bra, inte lika bra som det brukar, här behövs
              inget stöd när den enskilda bonden, kanske som potatisodlare,
              drabbas flera år i sträck. Man måste från statsmaktens sida, när
              man hjälper till att producera våra fina livsmedel, vara med och
              ta ett ansvar också för individen och säga att vi är beredda att
              hjälpa till, det är viktigt att bönderna finns. Då känner sig
              bonden sig trygg i sin produktion och känner stöd från statsmakten.
            </seg>
            <seg xml:id="i-9c8a2023dc4841fd-0">
              Uppenbarligen är det ingenting som Miljöpartiet känner för, utan
              här kan man skylla på LRF.
            </seg>
          </u>
          <note type="speaker" xml:id="i-95685453538b9544-0">
            Anf. 18 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-2">
            <seg xml:id="i-84139fc842f631b5-0">
              Fru talman! Återigen: I de här fallet måste det naturligtvis
              vara LRF som organisation som talar.
            </seg>
            <seg xml:id="i-b96888d315287b37-0">
              Man har byggt upp en avbytartjänst och sett till att det har
              kommit i gång många enskilda företag för att bedriva avbytarverksamhet.
              Man tycker att den verksamheten är positiv. Den har nämligen skapat
              arbeten på landsbygden, framför allt för kvinnor. Den situationen
              är så positiv. Om statsmakten skulle gå in skulle det vara negativt
              och till förfång.
            </seg>
            <seg xml:id="i-56f39d5e3ca00a20-0">
              Jag kan förstå att det finns en del bönder som skulle önska att
              man fick avbyteriet gratis. Men det säger sig självt att avbytarföretagen,
              som ju är småföretagare, måste jobba på marknadsmässiga villkor.
            </seg>
            <seg xml:id="i-df0f9789a426c1e8-0">
              Det är också människor vars företag måste ges en möjlighet.
            </seg>
            <seg xml:id="i-62babfe4e0e254e0-0">
              När vi tittade på hur stöden skulle fördelas valde man från LRF:s
              sida, och vi får förutsätta att de talar för bönderna, att i stället
              ha stöden till annat. Man ansåg att det var bättre att lägga in
              de här pengarna i miljöstöden.
            </seg>
            <seg xml:id="i-37bd42e9aa80b6f7-0">
              Detsamma gäller faktiskt skördeskador. Det var också en diskussion
              om det skulle finnas kvar eller gå till någonting annat. LRF valde
              att självt ta hand om det och ansåg att de stöd som gick ut via
              statsmakterna ändå inte gick rätt. Då var det bättre att de pengar
              som fanns gick till sådant som kändes som angelägnare. Man förhandlade
              bort dem. Har man en gång förhandlat bort de pengarna för att
              lägga dem till något annat kan man sedan inte komma och säga att
              man vill ha det också - det måste vi acceptera. Man måste ha en
              trovärdighet i sin argumentation. Jag tycker inte att man har
              det om man från talarstolen säger att man vill ha pengar till
              avbytare och skördeskador. Det är någonting som LRF i förhandlingar
              med regeringen har valt att inte ha.
            </seg>
          </u>
          <note type="speaker" xml:id="i-6cfdd5658c766589-0">
            Anf. 19 ESKIL ERLANDSSON (c) replik:
          </note>
          <u who="eskil_erlandsson_75874e" xml:id="i-47286c4b119b95f3-1">
            <seg xml:id="i-c336ca3ffcdb81b8-0">
              Fru talman! Först skulle jag vilja instämma med
            </seg>
            <seg xml:id="i-05c36bc4c944fe8b-0">
              Gudrun Lindvall genom att säga att det är lite tråkigt att vi
              inte har kunnat skapa en majoritet i kammaren för att från svensk
              sida ställa krav på att exportstöden till levande djur från EU
              ska tas bort. Det är tråkigt att vi i Centerpartiet och Miljöpartiet
              - och några ytterligare - gång efter annan ska behöva reservera
              oss i den frågan.
            </seg>
            <seg xml:id="i-2afcc22eb27af926-0">
              Så till min fråga. Jag måste respektera att Miljöpartiet bara
              vill ställa upp på en återföring av bekämpningsmedelsavgifterna
              till lantbruket. Men när kommer återföringen? Gudrun Lindvall
              har suttit i den inre kretsen och förhandlat år ut och år in,
              efter vad jag har förstått, i just den här frågan som Gudrun
            </seg>
            <seg xml:id="i-8ab6f931b09899cc-0">
              Lindvall säger sig ha fått igenom. Men när konkret kommer denna
              återföring? Bönderna frågar.
            </seg>
          </u>
          <note type="speaker" xml:id="i-5447375edf8d4f5f-0">
            Anf. 20 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-3">
            <seg xml:id="i-ad0502f44754e025-0">
              Fru talman! Den här återföringen har inte varit någon hjärtefråga
              för oss i Miljöpartiet. Vi har tillsammans tagit och givit i förhandlingarna.
              Formen för återföringen har drivits mycket hårt från lantbrukshåll,
              och vi har accepterat den eftersom vi ser fördelar med en återföring.
              Vi ser t.ex. den fördel som
            </seg>
            <seg xml:id="i-4f82381d85470911-0">
              Danmark har utnyttjat, nämligen att inom denna återföringsmodell
              höja skatterna för att få en rejäl miljöprofil. Det har varit
              ett sätt och en påtryckning för att få en bättre miljö.
            </seg>
            <seg xml:id="i-df2ba3286c36f3f3-0">
              Som Eskil Erlandsson vet mal Bryssels kvarnar ganska långsamt.
              Han kanske ska ställa sin fråga i
            </seg>
            <seg xml:id="i-cd0d92aeaa667cb6-0">
              EU-parlamentet. När tänker Bryssel svara?
            </seg>
          </u>
          <note type="speaker" xml:id="i-471d60ed7cecbf0c-0">
            Anf. 21 ESKIL ERLANDSSON (c) replik:
          </note>
          <u who="eskil_erlandsson_75874e" xml:id="i-47286c4b119b95f3-2">
            <seg xml:id="i-481a4c8c2b6566e3-0">
              Fru talman! Men Gudrun Lindvall måste väl ändå ha en uppfattning
              i frågan. Hon måste väl själv ha ställt frågan. Gudrun Lindvall
              måste väl ha en uppfattning om det är innevarande års avgifter,
              nästkommande års eller möjligen 2004 års avgifter som ska betalas
              tillbaka.
            </seg>
          </u>
          <note type="speaker" xml:id="i-f5faf0e43255f54a-0">
            Anf. 22 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-4">
            <seg xml:id="i-1ea7bd4c1151011e-0">
              Fru talman! Svaret på den frågan kan naturligtvis utläsas ur
              budgeten. Vi förutsätter att Bryssel kan hantera sin byråkrati
              på ett sådant positivt sätt att det kan bli fråga om 2001 års
              avgifter. Medel för det finns också avsatta i budgeten. Så fort
              det kommer ett okej från Bryssel sker det en återföring. Det finns
              pengar avsatta i budgeten.
            </seg>
            <seg xml:id="i-ec7c82a28f9583d9-0">
              Jag har naturligtvis ställt samma fråga till departementet, vilket
              jag förutsätter att även Eskil Erlandsson har gjort. Men det är
              svårt att få ett svar. Öppenheten i EU-byråkratin är inte så stor
              precis.
            </seg>
          </u>
          <note type="speaker" xml:id="i-3ea164a758cc9127-0">
            Anf. 23 HARALD NORDLUND (fp) replik:
          </note>
          <u who="harald_nordlund_396359" xml:id="i-03d6c75e0df5e345-1">
            <seg xml:id="i-17ce1a8fa9f65668-0">
              Fru talman! Jag vill tacka Gudrun Lindvall för att hon förde
              in en ny fråga i jordbruksdebatten. Jag tycker att det är bra
              att vi diskuterar den svenska bondens situation på ett annat sätt
              än vi har gjort tidigare. Det är bra att Gudrun Lindvall inledde
              denna nya diskussion.
            </seg>
            <seg xml:id="i-c0732fe866824a9a-0">
              Jag har samma frågeställning som Eskil Erlandsson tog upp. För
              snart två år sedan var det en stor nyhet att miljöavgifterna skulle
              betalas tillbaka till bönderna. Jag vet att frågan ligger inom
              EU, men formerna för återbetalningen kan vi från svensk sida ändå
              ha åsikter om.
            </seg>
            <seg xml:id="i-de0679718782ea43-0">
              Gudrun Lindvall talade om avgifternas miljöstörande effekter
              och sade att det är viktigt att man åstadkommer sådana effekter.
              Det lilla som vi har fått höra om återbetalningen är att den ska
              vara arealrelaterad. Handlar den hemställan som vi har gjort om
              en miljöstyrande återbetalning?
            </seg>
          </u>
          <note type="speaker" xml:id="i-8c4fdce17bdb8000-0">
            Anf. 24 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-5">
            <seg xml:id="i-ce7c8548796cf331-0">
              Fru talman! Jag kommer inte riktigt ihåg, om jag ska vara ärlig.
            </seg>
            <seg xml:id="i-16609e7e1ea3fb3c-0">
              Tanken är naturligtvis att pengarna ska återföras på ett sådant
              sätt att det inte missgynnar de som inte använder bekämpningsmedel.
              Vi har diskuterat en rak återföring baserad på areal. Men vi har
              också diskuterat om det finns möjlighet att göra en återföring
              baserad på betesmark, men det ville man inte göra, utan det ska
              vara en rak återföring relaterad till åkerkmark, oavsett vilken
              odlingsform som bedrivs.
            </seg>
            <seg xml:id="i-3ccd3d5547d12323-0">
              Man får alltså stöd per areal, oavsett om man använder bekämpningsmedel
              eller inte. Det är på det sättet som man får en miljöstyrning.
              Man kan alltså få en återföring genom att minska kostnaderna för
              bekämpningsmedel och handelsgödsel. Det är det som är miljöpotentialen
              i det hela.
            </seg>
            <seg xml:id="i-b91f7feb89338e82-0">
              Det kan naturligtvis inte gå till så att man tar in avgifter
              och sedan ger tillbaka pengarna bara till samma bönder. Då skulle
              det inte bli den miljöprofil som man eftersträvar, utan avgiften
              måste återföras på all åkerareal.
            </seg>
          </u>
          <note type="speaker" xml:id="i-3af51acf4c4fc514-0">
            Anf. 25 HARALD NORDLUND (fp) replik:
          </note>
          <u who="harald_nordlund_396359" xml:id="i-03d6c75e0df5e345-2">
            <seg xml:id="i-ec109ec02498b4a9-0">
              Fru talman! Nej, det är klart att man inte kan återbetala på
              det sättet. Då ökar ju bara byråkratin. Man kan inte ta in pengar
              och sedan betala tillbaka dem på samma grunder som man tog in
              dem. Det kan inte vara meningsfullt.
            </seg>
            <seg xml:id="i-2355733704244327-0">
              Men jag blev ändå förvånad över svaret från Gudrun Lindvall.
              Inte är det mycket till miljöstyrning i den konstruktion som hon
              nu presenterade.
            </seg>
            <seg xml:id="i-a59e723d07ea28a1-0">
              Jag trodde att syftet från svensk sida var att få till stånd
              en ordentlig miljöstyrning. Återföringen är ju ändå arealrelaterad,
              men att döma av svaret är miljöstyrningen minimal.
            </seg>
          </u>
          <note type="speaker" xml:id="i-93497c9d70baf3ea-0">
            Anf. 26 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-6">
            <seg xml:id="i-75baab9278aa9227-0">
              Fru talman! Det är naturligtvis beroende av vad
            </seg>
            <seg xml:id="i-7e54f03f7496414c-0">
              Bryssel går med på. Om man gör en återföring måste den ske på
              ett acceptabelt sätt. Om jag inte minns fel påminner det här ganska
              mycket om den återföring som Danmark. Det som är miljöstyrande
              är inte bara att återföringen baseras på areal, utan det är också
              hur stor skatten är.
            </seg>
            <seg xml:id="i-098ade0c4af3ef7b-0">
              Danmark har valt att ha en sådan här återföring, men man har
              sett till att skatten är hög. För att det ska bli reella fördelar
              måste också användningen av bekämpningsmedel minskas eller helt
              upphöra. I ett ekologiskt lantbruk där man inte har kostnader
              för handelsgödsels- och bekämpningsmedelsskatt får man ett bidrag
              genom återföringssystemet.
            </seg>
            <seg xml:id="i-f45c7ba69584c1bd-0">
              Vi från Miljöpartiet hoppas att Sverige ska våga göra så som
              man har gjort i Danmark. Genom att höja skatterna rejält, framför
              allt på bekämpningsmedel, och ha en återföring kan miljöstyrningen
              ökas i systemet.
            </seg>
            <seg xml:id="i-5fe45b8f7b62e18c-0">
              I dag har skatterna på handelsgödsel och bekämpningsmedel egentligen
              inte någon miljöstyrande effekt i Sverige. Skatterna är för låga.
              I dagsläget är det väldigt svårt att höja dessa skatter utan ett
              återföringssystem. Men i och med att vi får ett sådant system
              öppnas en helt annan möjlighet att höja skatten på handelsgödsel
              och bekämpningsmedel. Därmed ökar incitamenten för att inte använda
              dessa ämnen.
            </seg>
          </u>
          <note type="speaker" xml:id="i-efc27ffa9d860d46-0">
            Anf. 27 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-2">
            <seg xml:id="i-7f59fa687a100145-0">
              Fru talman! Gudrun Lindvall säger att det ekologiska jordbruket
              inte har någon ryggsäck. Det är sant.
            </seg>
            <seg xml:id="i-0551917e451581f5-0">
              Men man har också ett väsentligt högre statsstöd som stimulans
              för denna produktionsgren. Så länge marknaden efterfrågar varorna
              går det att hålla ett högt pris på dessa produkter. Men betänk
              om det hade varit tvärtom, att allt hade varit ekologiskt producerat
              i
            </seg>
            <seg xml:id="i-a53af27d71c10676-0">
              Sverige. Då skulle inte prisnivån och inte heller statsstödet
              kunna hållas uppe. Så det hade varit lite mer klädsamt om Gudrun
              Lindvall hade varit mer realistisk och ödmjuk i den här frågan.
            </seg>
            <seg xml:id="i-a78202cac81fc8f6-0">
              Vi hävdar att det är bra med mångfald. Vi ska ha ett ekologiskt
              lantbruk som växer i den takt som efterfrågan ökar. Då klarar
              man dessa odlares ekonomi och också en positiv utveckling. Ett
              jordbruk som drivs alltmer miljövänligt ska även ha en stimulans
              för att ytterligare öka takten i den riktningen, men det vill
              ni inte medverka till, vilket jag beklagar.
            </seg>
            <seg xml:id="i-9662ca9d09098f4a-0">
              Det är inte som Gudrun Lindvall påstår, att det konventionella
              jordbruket inte har blivit miljövänligare. Jag har själv sedan
              barnsben växt upp och sett hela utvecklingen från 40-talets slut
              till i dag. Jag har själv som aktiv bonde sedan 1960-talets början
              medverkat och känt av hur trenden har varit.
            </seg>
            <seg xml:id="i-bb7ed2beded3ff51-0">
              Vi har haft ett jordbruk som har gått från ett ekologiskt jordbruk
              till ett mer industrialiserat jordbruk där man använder mer handelsgödsel
              och dragit nytta av bekämpningsmedel. Jag har också sett att man
              på ett helt annat sätt i dag använder dessa hjälpmedel på ett
              positivt sätt. Därmed påstår jag - tvärtemot vad
            </seg>
            <seg xml:id="i-64df251e4f6027f1-0">
              Gudrun Lindvall säger - att det konventionella jordbruket har
              blivit miljövänligare. Så jag anser att den argumentationen är
              mycket svag, Gudrun Lindvall.
            </seg>
          </u>
          <note type="speaker" xml:id="i-013af044ecf36a1f-0">
            Anf. 28 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-7">
            <seg xml:id="i-cd0035e62504ee74-0">
              Fru talman! Jag skulle önska att det var så att det konventionella
              jordbruket hade blivit mer miljövänligt. Bekämpningsmedelsanvändingen
              har halverats därför att volymen har halverats. De ämnen som används
              i dag är mycket giftigare. Det har inte skett någon reell minskning.
              Dessutom ökar besprutningen på de hektar som besprutas.
            </seg>
            <seg xml:id="i-c119e2356d28b86e-0">
              Det finns många hektar som inte besprutas. Den vinning vi har
              haft är att alltfler har gått över till ekologiskt lantbruk. Hade
              man inte gjort det hade ökningen varit närmast gigantisk - det
              gäller t.ex.
            </seg>
            <seg xml:id="i-6f98f7ffb938b894-0">
              Round up när man bryter träda i dag - vilket bl.a. har att göra
              med EU:s regler naturligtvis, men det sker de facto.
            </seg>
            <seg xml:id="i-13f1f0e1f8bebc07-0">
              Peter Rasztar säger alltså att det finns massor av marknader
              när det gäller alla djurslag, såväl nöt, svin som fjäderfä. Är
              man på en marknad, Ingvar Eriksson, måste man producera vad marknaden
              kräver.
            </seg>
            <seg xml:id="i-0674b9bc5f674152-0">
              Man måste se till att man kan marknadsföra på ett sådant sätt
              att man får upp priserna. Där tycker jag att det helt klart finns
              stora brister i Sverige i dag.
            </seg>
            <seg xml:id="i-d1a7978aed01402b-0">
              När det gäller ekologiskt stöd är det enda miljöstöd som krävs
              i EU just ett stöd till ekologiskt lantbruk, därför att man gemensamt
              i EU, tydligen förutom Moderaterna, anser att det är nödvändigt
              att få alltfler bönder att ställa om till en ekologisk produktion
              för att få en ekologisk långsiktigt hållbar utveckling. Det krävs
              i EU ett stöd till ekologisk produktion.
            </seg>
            <seg xml:id="i-665c7793b4b3b0c9-0">
              Det finns skäl för det, därför att man ser att den användning
              av kemikalier som har accelererat sedan 50-
            </seg>
            <seg xml:id="i-bc5acbc3715123e7-0">
              talet inte skapar långsiktigt hållbar utveckling. Det här är
              en parentes i lantbruket. Det har varit en kemisk parentes de
              senaste 50 åren som inte kommer att kunna fortsätta, för den skapar
              så mycket miljöproblem att vi inte kan acceptera det.
            </seg>
            <seg xml:id="i-26cfcc485d8f7752-0">
              Om lantbruket skulle betala alla de miljöproblem man skapar,
              då skulle det vara svårt att vara lantbrukare. Jag tycker att
              vi måste vara ödmjuka inför det och våga erkänna att i dag betalar
              inte lantbruket sina miljöproblem, det gör vi andra.
            </seg>
            <seg xml:id="i-1d2caf715fa32e0e-0">
              Dessutom är det en myt att påstå att lantbruket i
            </seg>
            <seg xml:id="i-be74620030e630ea-0">
              Sverige ställer om till ekologisk produktion när efterfrågan
              ökar. Det gör man inte. Vi importerar i dag ekologiska produkter,
              bl.a. mycket från Danmark.
            </seg>
          </u>
          <note type="speaker" xml:id="i-a672928573740605-0">
            Anf. 29 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-3">
            <seg xml:id="i-74c8a641aa256ccb-0">
              Fru talman! Självklart jobbar vi på en marknad.
            </seg>
            <seg xml:id="i-28fd1954e4559d63-0">
              Just på grund av att marknaden i Sverige fortfarande efterfrågar
              mer ekologiskt producerade livsmedel ska de givetvis produceras.
              De kan produceras till ett så högt pris som i dag på grund av
              marknadens efterfrågan, annars hade det inte varit möjligt. Det
              är därför jag menar att det är viktigt att vi höjer hela miljönivån
              i jordbruket, också på den konventionella sidan.
            </seg>
            <seg xml:id="i-5066177893b6b3a4-0">
              Jag motsätter mig helt klart Gudrun Lindvalls uppfattning att
              det inte har skett något i miljövänlig riktning. Det är rent nys,
              för att använda Gudrun
            </seg>
            <seg xml:id="i-23ec0acff6514379-0">
              Lindvalls egna ord, att det inte sker något i positiv riktning.
            </seg>
            <seg xml:id="i-50a53e7c4dfa4d20-0">
              Det är inte heller belagt att ekologiskt producerade livsmedel
              är nyttigare för människor att äta. Jag vill gärna upprepa, för
              att inte missförstånd ska uppstå, att vi moderater vill ha mångfald.
              Vi vill ha ekologiskt jordbruk med en produktion som är i takt
              med marknadens efterfrågan, för då får vi möjlighet att hålla
              en bra prisnivå och god lönsamhet i produktionen. Men huvuddelen
              av produktionen som konsumeras i dag kommer från konventionellt
              miljövänligt jordbruk, och vi måste också utveckla detta.
            </seg>
            <seg xml:id="i-b5a3a46e55d5368f-0">
              Sedan var det en sak som Gudrun Lindvall nonchalerade. Hon säger
              att vi ska sluta tala om dieselskatter och liknande pålagor som
              vi har i Sverige men som det är mindre av i andra länder. Varför
              det? Inte minst det miljövänliga ekologiska jordbruket är ju beroende
              av dieselanvändning. Då vore det väl intressant också för den
              delen av jordbruket att minska sina kostnader. Jag tror att vi
              i framtiden kommer att bli tvungna att sänka dieselskatten om
              vi ska få den positiva utveckling som Gudrun Lindvall vill ha
              på det här området.
            </seg>
            <seg xml:id="i-f39b50dd1b284fe1-0">
              Alltså: För mångfald, men också för realism och saklighet i debatten.
            </seg>
          </u>
          <note type="speaker" xml:id="i-19ac785eb526194d-0">
            Anf. 30 GUDRUN LINDVALL (mp):
          </note>
          <u who="gudrun_lindvall_9b7db5" xml:id="i-42e28ff54b804b59-8">
            <seg xml:id="i-1cfef87c6f76f6ba-0">
              Fru talman! Det innebär att om alla svenska lantbrukare skulle
              vilja ställa om till ekologisk produktion därför att man tycker
              att det är bättre och ger en högre lönsamhet, ska alltså Ingvar
              Eriksson tvinga somliga bönder att fortsätta odla konventionellt.
              Jag tycker faktiskt att man ska få välja själv. Även om det blir
              den enfald som Ingvar Eriksson anser att det skulle bli om alla
              bönder ställde om till ekologisk produktion, tycker jag att de
              ska få göra det. Det tycker jag vore bra dessutom. Men de måste
              själva få bestämma.
            </seg>
            <seg xml:id="i-89069dd609f8263c-0">
              Det förs nu en intensiv kampanj från det konventionella lantbruket
              mot det ekologiska som är ganska förskräcklig. Den innehåller
              väldigt många lögner.
            </seg>
            <seg xml:id="i-b7ae2936ae72384c-0">
              Det visar att man börjar bli rädd för att det ekologiska lantbruket
              inte kommer att vara någon sorts liten nisch när alltfler börjar
              vilja köpa de här produkterna och vill betala ett merpris därför
              att de tycker att det finns så pass stora fördelar. Det handlar
              inte i första hand om hälsan. De köper ett odlingssystem och ett
              sätt att hantera djur, natur, miljö och jord, och de är beredda
              att betala ett merpris för det.
            </seg>
            <seg xml:id="i-87944b17a7b96a69-0">
              När det gäller produktion i takt med efterfrågan sker ingen sådan.
              Det är sorgligt att se att det finns svenska bönder som i stället
              väljer att föra en kampanj mot det ekologiska lantbruket med lögner
              i stället för att fundera på hur de själva ska ställa om för att
              kanske ta del av det här som gör att man faktiskt går med mer
              vinst.
            </seg>
            <seg xml:id="i-ed77aff607edad89-0">
              I dag importeras mycket grönsaker från Danmark.
            </seg>
            <seg xml:id="i-6e4c90a84d7a6c09-0">
              Men det exporteras också ekologiska produkter. Det är intressant
              att se att det finns en stor efterfrågan på svenskt ekologiskt
              producerat. Därför tror jag att det finns en stor, viktig och
              lönsam nisch för det svenska lantbruket, om man vågar hoppa på
              det tåget. Annars gör andra länder det. Frankrike håller på att
              ställa om stort i dag. Det är massor av franska bönder som ställer
              om till ekologisk produktion. I Tyskland är man långt framme liksom
              i Holland och Belgien.
            </seg>
            <seg xml:id="i-cc8f5d5612534d48-0">
              Sverige håller på att missa tåget, bl.a. på grund av den gnälliga
              diskussion som vi har i kammaren och på andra håll.
            </seg>
          </u>
          <note type="speaker" xml:id="i-a05d0583c2743624-0">
            Anf. 31 SINIKKA BOHLIN (s):
          </note>
          <u who="sinikka_bohlin_872b4d" xml:id="i-a07ad2fbc9921c8e-0">
            <seg xml:id="i-517c1dd067b81f4f-0">
              Fru talman! Denna vackra vårdag känns denna debatt ganska dyster.
              Den är lika gammal som EU:s jordbrukspolitik, 50 år. Och när jag
              som är drygt 50
            </seg>
            <seg xml:id="i-915e7ff3c1adcef0-0">
              år ser mig själv i spegeln känner jag att jag skulle behöva ett
              ansiktslyft. Det kanske också skulle behövas ett lyft i den här
              debatten, men kanske även i jordbrukspolitiken som vi diskuterar
              i dag.
            </seg>
            <seg xml:id="i-37847887300522ce-0">
              Sedan 50-talet då EU fick en gemensam jordbrukspolitik - vi har
              själva varit med några år - har det runnit mycket vatten under
              broarna. Världen har förändrats, men inte jordbrukspolitiken.
              Befolkningen har ökat, men avstånden har minskat på grund av snabba
              kommunikationer. Våra värderingar har förändrats. Kunskapen ökar,
              och vi ställer andra krav på våra livsmedel. Då måste kanske också
              politiken förändras.
            </seg>
            <seg xml:id="i-63a5ca9ccc585d77-0">
              Egentligen är det självklart att livsmedelsproduktionen hör framtiden
              till. Äta måste vi. Ca 90 % av vår föda kommer från jordbruket.
              Åkern och betesmarken kommer inom överskådlig framtid att utgöra
              de viktigaste ekosystemen på vår jord. Vad gör vi för att de ska
              fungera?
            </seg>
            <seg xml:id="i-88659e6bc83b08d0-0">
              I framtiden har livsmedelssektorn, jordbruket och förädlingsindustrin
              flera viktiga uppgifter. Diskussionen bör därför utvidgas till
              att även omfatta konsumentfrågor, som ingen har nämnt i kammaren
              i dag, miljö, djurhälsa och regional utveckling.
            </seg>
            <seg xml:id="i-4694215cc17d6ec9-0">
              Fru talman! Alla dessa frågor - den globala utvecklingen, EU:s
              jordbrukspolitik, det nationella jordbruket och miljöfrågorna
              - behandlas i ett och samma betänkande. Betänkandet kanske också
              beskriver dilemmat att EU "äger" jordbruksfrågorna och att de
              nationella parlamentens roll i utvecklingsarbetet blir mer och
              mer svårhanterlig i ett demokratiskt perspektiv.
            </seg>
            <seg xml:id="i-d78c251d51a2ec93-0">
              Därför har, som många andra talare har sagt, ett enigt utskott
              i betänkandet gett ett tydligt tillkännagivande om en parlamentarisk
              kommitté som ska ha till uppgift att följa upp utvecklingen ända
              fram till
            </seg>
            <seg xml:id="i-cd2d1c7e886792ae-0">
              2006-2007. Men det räcker naturligtvis inte med en parlamentarisk
              kommitté. Det är ganska trögarbetat många gånger.
            </seg>
            <seg xml:id="i-39e560ea081110d2-0">
              Vi har i utskottet även skissas på en arbetsmodell som ger oss
              bättre möjligheter i framtiden att arbeta med alla EU-frågor,
              både inom jordbruket och inom miljön - frågor som ofta hänger
              ihop.
            </seg>
            <seg xml:id="i-7665472c0b1eb989-0">
              Det pågår nu en väldigt intensiv diskussion, kanske inte så mycket
              här i Sverige men i andra EU-
            </seg>
            <seg xml:id="i-6c042a02e7931206-0">
              länder, om vad som ska hända med jordbruket i framtiden. Stora
              och dramatiska händelser har bidragit till detta. Tyvärr är dessa
              händelser oftast av negativ art, t.ex. galna ko-sjukan, mul- och
              klövsjukan, dioxinskandaler. Å andra sidan finns det också något
              som är positivt, och det är t.ex. EU:s förestående utvidgning.
            </seg>
            <seg xml:id="i-e704e0ef9e66de7a-0">
              De allra flesta är överens, tror jag, om att EU:s gemensamma
              jordbrukspolitik måste förändras. Men hur ska reformeringen gå
              till? Vad ska vi ha i stället?
            </seg>
            <seg xml:id="i-eede997a08e671ef-0">
              Vi socialdemokrater har fem utgångspunkter i vår vision om framtidens
              jordbruk. Sveriges bönder ska producera säker och sund mat. Jordbruket
              och livsmedelsproduktionen ska skötas ekologiskt, socialt och
              ekonomiskt hållbart. Vi ska ha ett levande lantbruk i hela landet.
              Jordbruket är för oss inte enbart viktigt för matproduktionen
              utan också, som många andra har sagt här, för de andra värden
              det skapar och för med sig. Dessutom ska jordbrukspolitiken vara
              solidarisk, också i ett globalt perspektiv.
            </seg>
            <seg xml:id="i-eae19e2b082f912a-0">
              Fru talman! Detta är den vision som finns i min ryggsäck. Detta
              med ryggsäck innebär för mig att det som jag har lärt mig under
              mitt liv tar jag med mig, och jag försöker lära mig att använda
              det i framtiden.
            </seg>
            <seg xml:id="i-c44472c640eeaace-0">
              Då tror jag att det är ganska lätt att vandra vidare. Det är
              nog svårare för de partier, kanske Centerpartiet,
            </seg>
            <seg xml:id="i-3c9a894d353de665-0">
              Moderaterna och kd, som går med den gamla ryggsäcken med tegelstenar
              i. Då är risken att man ramlar baklänges och fastnar och inte
              ser de framtidsmöjligheter som finns.
            </seg>
            <seg xml:id="i-9fa295abae2a96fb-0">
              Det som kommer att hända närmast inom EU:s jordbrukspolitik är
              att kommissionen i enlighet med beslutet om Agenda 2000 under
              detta år kommer att presentera s.k. halvtidsöversyner om utvecklingen
              inom vissa marknadsordningar, t.ex. jordbruksgrödor, mjölk och
              nötkött. Rapporterna kommer i huvudsak att beskriva utvecklingen.
              Eventuella förändringsförslag blir troligen inte alltför stora,
              det har vi väl fått lära oss de senaste åren.
            </seg>
            <seg xml:id="i-a28c964b6b466d05-0">
              Men jag tror ändå att den svenska positionen från socialdemokratin
              är ganska klar. Jag tror att den också har lite stöd i den här
              debatten. Det handlar om stöd till miljö- och landsbygdsutvecklingen
              - gärna mer och gärna på ett nytt sätt - men att vi ska avskaffa
              stöd som är handelssnedvridande. Jag är, i motsats till Jonas
              Ringqvist, inte beredd att i dag lägga fram ett färdigt förslag
              om hur dessa program ska se ut.
            </seg>
            <seg xml:id="i-e9bcb8a11e7a225a-0">
              Det är ju därför vi har varit överens om att vi ska ha en kommitté
              där vi försöker hitta de bästa möjliga lösningarna inför framtiden.
            </seg>
            <seg xml:id="i-93da5d092bab664a-0">
              Oavsett hur långtgående besluten i samband med den översyn som
              också har påbörjats i Sverige blir börjar naturligtvis också diskussionen
              om vad som ska hända i nästa period, 2007-2013. Det finns ju ett
              budgettryck inom EU. Vi vet att EU inte kan låna pengar på samma
              sätt som regeringar och nationella parlament kan göra utan måste
              finansieras med medlemsavgifter. Samtidigt har vi den förväntade
              externa pressen från WTO-förhandlingarna. Då förstår vi att beslut
              om stora förändringar kommer att fattas de närmaste åren.
            </seg>
            <seg xml:id="i-47ceb8457a9befcc-0">
              Jag tror inte att jordbrukspolitikens framtid heter total avreglering
              och marknadsanpassning. I stället tror jag att det är viktigt
              att vi funderar på hur vi ska använda våra gemensamma jordbruksresurser
              på ett sätt som tar fasta på konsumenternas, böndernas och samhällets
              behov i vidare perspektiv.
            </seg>
            <seg xml:id="i-99bae2716b8b8b04-0">
              Jag ser tre nyckelord för framtidens jordbruk. Den ska vara säkert,
              hållbart och etiskt. Frågan om en säker jordbruks- och livsmedelskedja
              har varit en ledstjärna i det svenska arbetet och har nu också
              fått vissa framgångar inom EU. Vi har t.ex. den s.k. vitboken
              om livsmedelssäkerhet.
            </seg>
            <seg xml:id="i-9b7f9f6abc9e2d49-0">
              Ordet "hållbart" har varit synonymt med miljövänligt. I det här
              landet har vi naturligtvis satsat väldigt mycket på ekologiskt
              jordbruk. Jag är lika oroad som Gudrun Lindvall angående den debatt
              som nu pågår i massmedierna för eller emot ekologiskt jordbruk.
              Jag tycker att den är väldigt osmaklig när det finns många människor,
              många konsumenter, i det här landet som har valt ekologiskt odlade
              produkter som en fråga om livsstil. När man får dessa påhopp,
              som inte ens är sakliga, i massmedierna, är det inte speciellt
              roligt för oss konsumenter.
            </seg>
            <seg xml:id="i-eea7a428a9a395e5-0">
              Det oroade mig också lite grann när jag lyssnade på Ingvar Eriksson
              när han i sitt första anförande sade att målet om ekologisk odling
              på 20 % inte kan nås om man inte lägger väldigt mycket mer pengar
              på det.
            </seg>
            <seg xml:id="i-a5ca0a4c84077f1c-0">
              Jag kan tala om för Ingvar Eriksson att jag kommer från Gävleborg,
              och vi har redan nått över 20 %. Det kan naturligtvis vara så
              att man i Ingvar Erikssons trakter, med stora spannmålsbönder,
              inte ens når upp till 1 %. Då förstår jag att man inte tycker
              om ekologisk odling.
            </seg>
            <seg xml:id="i-8186eb2f415a1f4d-0">
              En hållbar produktion måste också vara hållbar utifrån ekonomiska
              och sociala aspekter. Det är frågan om en levande landsbygd och
              utvecklingen i företagen som kommer med tiden.
            </seg>
            <seg xml:id="i-3f6eebf95c518d23-0">
              Likaså tror jag att etiken är väldigt viktig. Inte minst är den
              viktig för de unga människorna. När man lyssnar på deras ord,
              deras debatter, talar de om etik när den här kammaren talar om
              bönder. Att vi måste ta hänsyn till de djur som människan har
              i sin tjänst är de flesta överens om, men hur omsätter vi etiken
              i praktiken och sprider den vidare inom EU?
            </seg>
            <seg xml:id="i-1b63cb6dc2da0d25-0">
              Naturligtvis är också den globala rättvisan en etisk fråga när
              800 miljoner människor lider av svält, undernäring och hunger.
            </seg>
            <seg xml:id="i-4b1be7ce046f7a92-0">
              Man ska veta att det totala jordbruksstödet i världen är 250
              miljarder dollar och att det samlade biståndet är 50 miljarder
              dollar. Vi vet också att det i fattiga länder oftast är kvinnan
              som är den livsmedelsproducerande parten i familjen. Om man tittar
              på den bilden kanske man ställer sig frågan: Hur kan vi handla
              själva för att underlätta att världen blir bättre?
            </seg>
            <seg xml:id="i-1bab9ddd4ef9393f-0">
              Fru talman! Jag känner inte igen mig i den pessimism som jag
              hört här i debatten. Jag har precis från
            </seg>
            <seg xml:id="i-3e98600cc07a2078-0">
              LRF i Gävleborgs län fått en rapport om jordbrukets betydelse
              för Gävleborgs län. Den är positiv. Man ser möjligheterna i stället
              för att fastna i en gammal ryggsäck och hamna i ett dike och ligga
              kvar där och sprattla när de andra diskuterar vår framtid.
            </seg>
            <seg xml:id="i-b3e754a0abd0bf06-0">
              Fru talman! Det finns mycket att göra de närmaste åren för utskottet,
              som nu går in i sina sista debatter.
            </seg>
            <seg xml:id="i-9bc205c5cbe8a276-0">
              Jag garanterar att jordbruket kommer att vara ett av de viktigaste
              områdena de närmaste fyra åren i det här utskottet. Med dessa
              ord vill jag yrka bifall till förslaget i betänkandet och avslag
              på samtliga reservationer.
            </seg>
          </u>
          <note type="speaker" xml:id="i-5a5ed53e7f7e8d83-0">
            Anf. 32 ESKIL ERLANDSSON (c) replik:
          </note>
          <u who="eskil_erlandsson_75874e" xml:id="i-47286c4b119b95f3-3">
            <seg xml:id="i-95b68938875dfced-0">
              Fru talman! Jag tycker inte att Sinikka Bohlin är riktigt rättvis.
              Jag tycker faktiskt inte att Sinikka
            </seg>
            <seg xml:id="i-191bf9a92ea1e4a6-0">
              Bohlin är riktigt rättvis när hon säger att vi inte kan påverka
              svenskt jordbruks förhållanden. Det kan vi väl visst! Den här
              kammaren beslutar om bl.a. skatter och avgifter nationellt. Det
              är detta som vi år efter år har tagit upp apropå att en företagargrupp
              i Sverige inte har samma villkor som sina kolleger och konkurrenter
              i andra delar av Europa.
            </seg>
            <seg xml:id="i-25eafe57385c7370-0">
              Det är ju därför som statsministern har stått i den här kammaren
              och sagt ungefär, lite fritt tolkat, att vi ska se till att företagargruppen
              Sveriges bönder får samma villkor. Detta mål har ännu inte uppnåtts.
              När kommer Socialdemokraterna att infria det löfte som man gång
              på gång har givit denna företagargrupp,
            </seg>
            <seg xml:id="i-0453e99a6bf69690-0">
              Sveriges bönder? Eller kommer man inte att göra det?
            </seg>
            <seg xml:id="i-ed78fde029fcf31f-0">
              Då tycker jag att det vore hederligt att tala om detta:
            </seg>
            <seg xml:id="i-0b97ee25509fb7fd-0">
              Vi vill inte ge Sveriges bönder samma villkor. Tala om vad som
              gäller. När kommer detta? Blir det inte som i de uttalanden som
              är gjorda?
            </seg>
          </u>
          <note type="speaker" xml:id="i-bfe10e945b0bb9b3-0">
            Anf. 33 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-1">
            <seg xml:id="i-0da9a74cdab3cd8e-0">
              Fru talman! Man kanske skulle se helheten ibland också, Eskil
              Erlandsson. Det är ju ändå så att det här är en företagargrupp
              som får prisstöd, miljöstöd eller vad vi kallar det på sammanlagt
              10 miljarder kronor.
            </seg>
            <seg xml:id="i-c8fcca7fb2910443-0">
              Jag skulle en dag vilja se en total kravlista från Eskil
            </seg>
            <seg xml:id="i-9d8ad3267bf9073e-0">
              Erlandsson där man jämför med alla länder. Vissa dagar jämför
              man med Finland, om det är äggen eller politiken i norra Finland.
              Andra dagar tar man upp
            </seg>
            <seg xml:id="i-fd31a2e81d7acdba-0">
              Danmark och tittar på vilka fördelar de har. Man tittar aldrig
              på hur plus och minus egentligen ser ut.
            </seg>
            <seg xml:id="i-91b8ed0f324e164f-0">
              Jag har en känsla i fråga om detta, Eskil Erlandsson. Om man
              skulle våga göra den här plus- och minuslistan med alla de länder
              som Eskil Erlandsson tar upp i varje debatt efter vad som precis
              den dagen passar tror jag faktiskt att Sveriges bönder ligger
              väldigt bra till.
            </seg>
            <seg xml:id="i-155a255200e37bb2-0">
              Den s.k. ryggsäcken har vi nu diskuterat ett antal år. Från regeringens
              sida har man försökt ta ett steg till, men jag vet att Eskil Erlandsson
              inte är nöjd. Men om man är ansvarsfull politiker måste man ibland
              också försöka finansiera de förslag som man har. När vi hittar
              den finansieringen kan vi ta nästa steg, Eskil
            </seg>
            <seg xml:id="i-7630aba27d8f784b-0">
              Erlandsson.
            </seg>
          </u>
          <note type="speaker" xml:id="i-e4ca7ab7ca0eb45d-0">
            Anf. 34 ESKIL ERLANDSSON (c) replik:
          </note>
          <u who="eskil_erlandsson_75874e" xml:id="i-47286c4b119b95f3-4">
            <seg xml:id="i-e3d567e485e2117f-0">
              Fru talman! Det är ju konstaterat, Sinikka Bohlin, att svensk
              produktion minskar. Fläskproduktionen har minskat från - om vi
              nu kan prata självförsörjning, vilket vi egentligen inte kan,
              men om vi gör det ändå
            </seg>
            <seg xml:id="i-c1901754e545994e-0">
              - ungefär 100 % till runt 75 %. Hur många jobb har försvunnit
              i och med detta och vad beror det på?
            </seg>
            <seg xml:id="i-d87708a87f865ea4-0">
              Jag kan inte se att någonting annat har försämrats än de svenska
              konkurrensvillkoren beroende på att vi har skatter och avgifter
              i vårt land som konkurrenterna inte har i andra delar av Europa,
              och detta på en produktion som inte är reglerad av EU. Det är
              inte fläskproduktionen.
            </seg>
            <seg xml:id="i-3ccbfb459be170f3-0">
              Sedan skulle jag apropå Sinikka Bohlins resonemang om etik ändå
              vilja säga att jag tycker att det är förvånansvärt att jag och
              några till ska behöva reservera oss vad gäller stöd till tobaksodlingen.
              Jag tycker att det är förvånansvärt att man gång efter gång ska
              behöva reservera sig därför att vi inte kan inta en nationell
              inställning vad gäller exportbidrag vid försäljning av levande
              djur ut från EU.
            </seg>
          </u>
          <note type="speaker" xml:id="i-107a5c2b6835a086-0">
            Anf. 35 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-2">
            <seg xml:id="i-957c474a342381b5-0">
              Fru talman! Det är naturligtvis helhetsbilden igen.
            </seg>
            <seg xml:id="i-b85d5d2b796254fd-0">
              Man kan alltid i olika skeden under ett år titta närmare på vilken
              produktion som går upp och ned lite grann. Jag har bara tittat
              på förhållandet i mitt eget län, Gävleborg. Där ser jag t.ex.
              att mjölkproduktionen hela tiden ökar fastän vi tyvärr har färre
              företag.
            </seg>
            <seg xml:id="i-9414873956a06c2e-0">
              Man måste försöka hitta en helhetsbild, Eskil Erlandsson, också
              i den här ryggsäcksdebatten.
            </seg>
            <seg xml:id="i-30f8ae578a796c56-0">
              Eskil Erlandsson vet mycket väl att denna riksdag är alldeles
              enig om att vi inte ska ge några bidrag till tobaksodlingen. Men
              det är så också, Eskil Erlandsson, att vi bara är 1 av 15 länder
              och kanske inte starka i alla förhandlingar. Vi har inte klarat
              detta inom EU. Men det betyder inte att vi inte skulle fortsätta
              den kampen.
            </seg>
            <seg xml:id="i-4e8aa2a282168b1d-0">
              Att man inte har skrivit under Eskil Erlandssons reservation
              beror på att det står i betänkandet att vi är eniga i denna fråga.
              Det ser Eskil Erlandsson om han läser betänkandet.
            </seg>
          </u>
          <note type="speaker" xml:id="i-04b6bc1b86e93263-0">
            Anf. 36 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-5">
            <seg xml:id="i-7f38d1331e656fc6-0">
              Fru talman! Jag vill ställa en fråga om kemiska bekämpningsmedel
              till Sinikka. I betänkandet beskrivs ett uppdrag till Jordbruksverket,
              nämligen att de ska ta fram en handlingsplan över kemiska bekämpningsmedel.
              Det har nu kommit ett förslag från
            </seg>
            <seg xml:id="i-80d7314880f0c67d-0">
              Jordbruksverket som är rätt oroande. Det innehåller ett flertal
              åtgärder men ingenting som handlar om att minska användningen
              av bekämpningsmedel. Det är ett område som inte berörs. En kommentar
              från Jordbruksverket som jag läste i tidningen är att det kunde
              verka alltför negativt på jordbrukets lönsamhet. Det är rätt anmärkningsvärt
              att det är så med tanke på vad regeringen själv skriver i miljömålspropositionen.
            </seg>
            <seg xml:id="i-ce5d5204acc64d6c-0">
              Läser man miljömålspropositionen ser man att det står att ett
              led i arbetet med bekämpningsmedel skall vara att minska användningen
              genom olika åtgärder och styrmedel.
            </seg>
            <seg xml:id="i-b8a62fb2224d6b96-0">
              Jag vill bara försäkra mig om att socialdemokratin när regeringen
              ska fastställa ett slutligt handlingsprogram kommer att garantera
              att det finns med åtgärder för att faktiskt minska användningen.
              Jag vill fråga
            </seg>
            <seg xml:id="i-0b972494e66b63d8-0">
              Sinikka Bohlin: Kommer ni att stå fast vid det ni skriver i miljömålspropositionen,
              att man ska vidta åtgärder och skapa styrmedel för att minska
              användningen av bekämpningsmedel?
            </seg>
          </u>
          <note type="speaker" xml:id="i-d55285439af5ba87-0">
            Anf. 37 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-3">
            <seg xml:id="i-8a9a5cb7b40fff7d-0">
              Fru talman! Jag kan lova med mer än 100 % att jag står bakom
              miljömålen och även de åtgärder som skissas där. Det är naturligtvis
              beklagligt om en statlig myndighet inte egentligen följer de åtaganden
              som man från denna kammare har skrivit fast i beslutet.
            </seg>
            <seg xml:id="i-248e64c11a39b5d8-0">
              Jag förutsätter att man också kommer att försöka diskutera minskningen
              av kemiska bekämpningsmedel. Det är väldigt viktigt om vi över
              huvud taget i den här kammaren ska kunna prata om att åkern och
              betesmarkerna ska vara bland de viktigaste ekosystem vi har. En
              förutsättning är att vi klarar av den här diskussionen.
            </seg>
          </u>
          <note type="speaker" xml:id="i-d8df0f0c9daa8522-0">
            Anf. 38 JONAS RINGQVIST (v) replik:
          </note>
          <u who="jonas_ringqvist_5d9520" xml:id="i-961f48a5c83d743f-6">
            <seg xml:id="i-815c0de9fe5fe1cb-0">
              Fru talman! Tack för det svaret. Det var betryggande. Om Sinikka
              säger det så är det nog så.
            </seg>
            <seg xml:id="i-ac8934fbb86a31e3-0">
              Jag hade en fråga med anledning av Gudrun
            </seg>
            <seg xml:id="i-6fb1fe8075b77ded-0">
              Lindvalls och Harald Nordlunds replikskifte tidigare om återföring
              av handelsgödselskatten. Det som framkom då stämde inte riktigt
              med min bild. Jag vill bara få min bild bekräftad.
            </seg>
            <seg xml:id="i-5594970686c0e378-0">
              Den återföring som ska göras ska ske per areal förutsatt att
              lantbrukaren som får stöd upprättar en växtodlingsplan, dvs. en
              kontroll över växtnäringsflödet på gården, hur man brukar jorden,
              för att på så sätt få bättre kunskap om hur växtnäringen används
              och för att kunna vidta effektiva åtgärder för att minska växtnäringsläckaget.
              Jag vill försäkra mig om att Sinikka Bohlin delar samma uppfattning,
              så att det inte råder några oklarheter i debatten.
            </seg>
          </u>
          <note type="speaker" xml:id="i-4f5b3a530a904efa-0">
            Anf. 39 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-4">
            <seg xml:id="i-2271c0f5ed941f91-0">
              Fru talman! Det som Jonas Ringqvist tar upp är en mycket viktig
              fråga i den här debatten. Vi har t.ex.
            </seg>
            <seg xml:id="i-178c7b032adced48-0">
              inom näringen också odling i balans, så det är väldigt viktigt
              att man har de här odlingsplanerna. För att man ska kunna få tillbaka
              något måste man påvisa att man har en miljöeffekt. Det är det
              som vi försöker använda som ett styrmedel för att betala tillbaka
              en del av skatterna.
            </seg>
          </u>
          <note type="speaker" xml:id="i-65700197b0ddfcf7-0">
            Anf. 40 GUDRUN LINDVALL (mp) replik:
          </note>
          <u who="gudrun_lindvall_9b7db5" xml:id="i-42e28ff54b804b59-9">
            <seg xml:id="i-e132490329b88cf6-0">
              Fru talman! Först vill jag tacka Jonas för förtydligandet och
              beklaga att jag inte riktigt kom ihåg hur det egentligen var.
              Jag har ju, som ni vet, släppt de här frågorna lite grann. Egentligen
              skulle Maria
            </seg>
            <seg xml:id="i-06f1fd2cdf36bd29-0">
              Wetterstrand vara här.
            </seg>
            <seg xml:id="i-0974bc5abcd92d10-0">
              Jag vill ta upp lite av det som har sagts om lika konkurrensvillkor.
              Om man ska ha lika konkurrensvillkor innebär det att Sverige måste
              höja elpriset rejält. Vi måste sänka miljöstödet. Framför allt
              måste vi se till att markpriserna blir högre. Det är där Sverige
              skiljer sig från övriga länder. Vi har ett betydligt lägre elpris,
              betydligt högre miljöstöd och betydligt lägre markpris. Jag skulle
              vilja höra hur Sinikka
            </seg>
            <seg xml:id="i-3baad5cd46916320-0">
              Bohlin ser på det. Är Socialdemokraterna villiga att även påverka
              detta för att få likvärdiga konkurrensvillkor? Ska det vara likvärdigt
              ska det vara likvärdigt.
            </seg>
            <seg xml:id="i-9f7624c1f326c842-0">
              Sedan vill jag också ta upp en fråga om lokal livsmedelsproduktion.
              I mångt och mycket har vi en samsyn. Det gäller t.ex. exportbidragen
              vid försäljning av levande djur ut ur EU där Sverige har en gemensam
              linje. Det är inte som sagts här att vi tycker olika i olika partier.
              Den åsikten har vi gemensamt.
            </seg>
            <seg xml:id="i-819952ab7a606904-0">
              Det är dessutom glädjande att se att fler länder börjar ansluta
              sig till den linjen, t.ex. Tyskland.
            </seg>
            <seg xml:id="i-c98dc03c12a92081-0">
              Bortsett från detta transporteras en förfärlig massa mat kors
              och tvärs, inte bara levande djur utan också andra produkter.
              Det som skulle vara önskvärt är naturligtvis att minska transporterna
              i EU och få en betydligt mer lokal livsmedelsproduktion.
            </seg>
            <seg xml:id="i-6b331844f34ec4e1-0">
              Miljöpartiet har en reservation, nr 45, i betänkandet om detta,
              där vi propagerar för att vi ska hitta ett sätt att stödja lokal
              produktion på ett bättre sätt än i dag. Jag skulle vilja höra
              med Sinikka Bohlin om
            </seg>
            <seg xml:id="i-01043fd343a47407-0">
              Sinikka Bohlin delar uppfattningen att vi måste komma fram till
              en mer lokal livsmedelsproduktion och även om hon har några tankar
              på hur regeringen skulle kunna göra för att stödja en sådan lokal
              produktion.
            </seg>
          </u>
          <note type="speaker" xml:id="i-db95e1d26f46f25a-0">
            Anf. 41 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-5">
            <seg xml:id="i-54f99279d27c3ab2-0">
              Fru talman! Kort om konkurrensvillkoren. Det var det jag försökte
              säga till Eskil Erlandsson också, att man kanske ska försöka titta
              på helheten ibland. Det finns även andra småföretagare än bönder.
              Man måste titta på hur olika typer av konkurrens påverkar, speciellt
              de människor som bor på landsbygden och som har sin försörjning
              i jordbruk och många gånger också i skogsbruk.
            </seg>
            <seg xml:id="i-126ada289bbcbbd9-0">
              Småskaligheten tror jag är en mycket positiv utveckling sedan
              vi blev medlemmar i EU. Samtidigt som vi har en stor marknad utanför
              landet har den lokala marknaden blivit mycket mer intressant för
              konsumenterna i de diskussioner vi har haft, t.ex. om hur maten
              produceras. Livsmedelsverket har ju genomfört en utredning där
              man har undersökt hinder, förutsättningar och möjligheter. Nu
              är regeringen ute på turné i landet och försöker få reaktioner
              på hur man ser på detta. Kan man hitta regionala lösningar?
            </seg>
            <seg xml:id="i-83767fe5f49f7879-0">
              Det är naturligtvis väldigt bra om vi kan minska de här transportkostnaderna
              och handla så mycket lokalt som möjligt av miljöskäl, men kanske
              också av andra kvalitetsskäl. Samtidigt har vi de problem som
              vi måste komma ihåg, t.ex. att småskalig livsmedelsproduktion
              måste klara av de hygienkrav som är väldigt viktiga också för
              mig som konsument när jag köper varor från den här typen av produktion.
            </seg>
          </u>
          <note type="speaker" xml:id="i-d7dce78f175cf869-0">
            Anf. 42 GUDRUN LINDVALL (mp):
          </note>
          <u who="gudrun_lindvall_9b7db5" xml:id="i-42e28ff54b804b59-10">
            <seg xml:id="i-800cc615ff817768-0">
              Fru talman! Jag hoppas att jag hörde fel. Det handlar inte om
              att minska transportkostnaderna. Jag var hos ett ekologiskt lantbruk
              där man producerar ägg, grönsaker och spannmål. Det är en stor
              gård. Jag menar att ett sätt att verkligen skapa en lokal produktion
              och en lokal marknad är att rejält höja kostnader för transporter.
              Med ett par nollor till på de kostnaderna blir det inte lönsamt
              att transportera. Om det inte blir lönsamt att transportera kommer
              den lokala marknaden och produktionen ganska snabbt.
            </seg>
            <seg xml:id="i-b5e5fe5b57ff34cf-0">
              Vi sätter egentligen inte de kostnader på transporter som de
              av många skäl - framför allt miljöskäl
            </seg>
            <seg xml:id="i-e518ad9ad1883b22-0">
              - borde ha. Det är det som gör att det lönar sig att köra hästar
              för slakt från Italien till Sverige, att det lönar sig att producera
              fläsk långt bort från konsumenterna osv. Det finns en mängd exempel
              på ett inte speciellt etiskt sätt att utöva lantbruk på - framför
              allt när det gäller transport av levande djur men även i många
              andra situationer. En ökad kostnad för transporterna skulle leda
              till en lokal produktion.
            </seg>
            <seg xml:id="i-d6fc4123f26a050a-0">
              Det finns också andra stöd som kan ges, t.ex. för småskalig slakt.
              Det finns i dag en producent som gärna vill bygga ett mobilt slakteri
              för värphöns, men det finns inte något stöd att hämta från statsmakterna.
            </seg>
            <seg xml:id="i-6d4e79b72d682ee6-0">
              Därför blir det inte av. Det här skulle både skapa en lokal produktion
              av t.ex. hönsbuljong, men det skulle också ge en betydligt bättre
              situation för många värphöns. I dag tas värphöns av daga på sätt
              som vi kanske inte ens vågar diskutera i kammaren. Om vi skulle
              få mobila slakterier för värphöns skulle vi få både en bättre
              etisk produktion och en lokal produktion.
            </seg>
            <seg xml:id="i-7414ac7c5381d25d-0">
              Sinikka Bohlin har möjlighet att skapa stöd för just den typen
              av verksamhet.
            </seg>
          </u>
          <note type="speaker" xml:id="i-bfb8d71befbfe8f2-0">
            Anf. 43 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-6">
            <seg xml:id="i-2f38ebda83fe7169-0">
              Fru talman! Jag tror att Gudrun Lindvall tolkade mig fel eller
              så sade jag fel. Jag menade naturligtvis att ju närmare produktionen
              vi är desto bättre är det för oss. Långa transporter kan aldrig
              gynna vare sig miljön eller kvaliteten. Det är många gånger etiskt
              ifrågasatt.
            </seg>
            <seg xml:id="i-d6c7373a7c0cd65c-0">
              Jag har följt frågan om småskaliga slakterier länge i Gävle.
              Jag har förstått att första hindret är att en värphöna inte är
              fjäderfä. Då kan man fundera över varför branschen inte anser
              att en värphöna är fjäderfä. Jag ser att den har fjädrar.
            </seg>
            <seg xml:id="i-dae69e0b6b3c5e83-0">
              Det har varit många konstiga, byråkratiska diskussioner. Jag
              ser nu att det finns möjligheter att lösa problemet. Det vore
              intressant om det gick att pröva den typen av verksamhet, t.ex.
              mobila slakterier, i stället för att köra hönorna till slakt i
              Skara. Transportmässigt är det absolut inte etiskt.
            </seg>
          </u>
          <note type="speaker" xml:id="i-e1819b9bfb230599-0">
            Anf. 44 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-4">
            <seg xml:id="i-2a68fe6b174786fb-0">
              Fru talman! Jag instämmer i stor utsträckning i
            </seg>
            <seg xml:id="i-23e09213b6a5cb27-0">
              Sinikka Bohlins synpunkter när det gäller behovet av förändringar
              i EU:s jordbrukspolitik och utvidgningen av EU. Men för oss moderater
              är det avgörande -
            </seg>
            <seg xml:id="i-bd2453c55bfd96a6-0">
              och det vill jag säga här - att svenska producenter, bönder och
              livsmedelsindustrier, får verka på lika villkor. Det är helt avgörande
              för om det ska bli en lyckosam utveckling.
            </seg>
            <seg xml:id="i-dc01864242e03859-0">
              Sinikka Bohlin påstår att jag inte tycker om ekologisk odling.
              Det är fel. Däremot förordar jag mångfald och realism. Jag tycker
              inte att debatten i dag är sakligt realistisk. Jag är för mångfald,
              och jag är för olika produktionssystem. Men de måste få verka
              på sina villkor.
            </seg>
            <seg xml:id="i-f8afa0569db9f1bd-0">
              Jag tror att det är lyckosammare för den ekologiska produktionen
              att växa i den takt som marknaden efterfrågar produkterna. Det
              finns exempel på att lönsamheten är god, och det beror på att
              det finns en efterfrågan. Blir det en överefterfrågan sjunker
              priserna, lönsamheten och optimismen. Det vore olyckligt. Det
              är det jag försöker förklara, men det är inte så många som vill
              förstå det.
            </seg>
            <seg xml:id="i-cebdb38e1306ef0e-0">
              Normalt är Sinikka Bohlin en realistisk sakpolitiker. Det vill
              jag gärna säga här i kammaren. Men hon kommer inte ifrån att svaren
              vad gäller vad som är kvar i ryggsäcken är undermåliga. Vi får
              inga besked.
            </seg>
            <seg xml:id="i-401ae88409c357ea-0">
              Jag frågade från början om när besked kommer och när någonting
              ska hända.
            </seg>
            <seg xml:id="i-b0bf2bbff537cf4d-0">
              Jag har också en fråga om REKO-stödet. Det är miljövänligt med
              gödslings- och bekämpningsmedelsfria kantzoner. Varför togs stödet
              bort? Kommer det att ske en utveckling där stödet kan utnyttjas
              på annat sätt i ett annat system?
            </seg>
          </u>
          <note type="speaker" xml:id="i-40c10682baeaa262-0">
            Anf. 45 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-7">
            <seg xml:id="i-4b9d34992c9e7f1a-0">
              Fru talman! Ingvar Eriksson sade i sitt anförande att målet 20
              % ekologisk odling inte är realistiskt.
            </seg>
            <seg xml:id="i-d5636dd0fb8f835a-0">
              Man kommer inte att nå den nivån utan mer pengar.
            </seg>
            <seg xml:id="i-67847b8ca240b391-0">
              Så tolkade jag Ingvar Eriksson.
            </seg>
            <seg xml:id="i-6bd1b33f7a1302ea-0">
              I Gävleborgs län har vi redan klarat av den nivån.
            </seg>
            <seg xml:id="i-f01df1d063fe9c56-0">
              Den varierar i olika delar av landet, naturligtvis beroende på
              de naturliga förutsättningar som finns för ekologisk odling.
            </seg>
            <seg xml:id="i-0dab1c0a91a6fafa-0">
              Realismen i dag, Ingvar Eriksson, är att efterfrågan är större
              än tillgången. Men efterfrågan är oftast regional. Efterfrågan
              är stor i storstäderna och i universitetsstäderna, och tillgången
              är inte tillräcklig.
            </seg>
            <seg xml:id="i-b88f13547e6c218e-0">
              Det påverkar också priset. I Helsingfors har den ekologiska mjölken
              samma pris som vanlig mjölk. Det är naturligtvis marknaden som
              styr.
            </seg>
            <seg xml:id="i-078852999f0eae78-0">
              Det är viktigt att vi har de två parallella systemen.
            </seg>
            <seg xml:id="i-ca7a2d916f0e5aa7-0">
              Det konventionella måste bli bättre. Men även det ekologiska
              jordbruket måste bli bättre eftersom det är många människor som
              efterfrågar den typen av produkter. Det är en vald livsstil. Det
              vore fel av producenterna - som Ingvar Eriksson många gånger representerar
              i denna kammare - att säga att vi inte ska ha den typen av produktion
              när det finns konsumenter som efterfrågar den.
            </seg>
          </u>
          <note type="speaker" xml:id="i-605e7d00cc3b4b7e-0">
            Anf. 46 INGVAR ERIKSSON (m) replik:
          </note>
          <u who="ingvar_eriksson_a72fd7" xml:id="i-f469e8066f09575b-5">
            <seg xml:id="i-0ad0503ed5ea8d30-0">
              Fru talman! Jag har inte sagt att vi inte ska ha den typen av
              produktion. För fjärde gången i denna kammare i dag säger jag
              att jag är för mångfald, och jag är för att produktionen ska utvecklas
              i takt med marknaden. Jag tackar för det något mer klarläggande
              beskedet som Sinikka Bohlin har gett här.
            </seg>
            <seg xml:id="i-37fe3fb6cbb51c13-0">
              Jag känner ett stort ansvar för landsbygdens utveckling totalt
              sett. Då måste vi vara realister och se att huvuddelen av produktionen
              sker på ett alltmer miljövänligt konventionellt sätt. Vi måste
              stötta och driva det också. Då når vi snabbare miljövinster till
              glädje för hela samhället. Jag hoppas att Sinikka
            </seg>
            <seg xml:id="i-aecd3fe95b614c15-0">
              Bohlin delar min uppfattning i den frågan. Det är oerhört väsentligt
              om vi ska få ett livskraftigt jordbruk att producenterna känner
              lönsamhet och trygghet och att de kan lita på de beslut som fattas
              här och de löften som ges här. Tyvärr har löftena, Sinikka, när
              det gäller ryggsäcksproblemen ännu inte kunnat infrias. När kommer
              detta att ske?
            </seg>
          </u>
          <note type="speaker" xml:id="i-6e7d50c856ecdfbe-0">
            Anf. 47 SINIKKA BOHLIN (s) replik:
          </note>
          <u who="sinikka_bohlin_872b4d" next="cont" xml:id="i-ebacce2e0f13e6cf-0">
            <seg xml:id="i-9693d08e5cb55616-0">
              Fru talman! Låt oss se på det konventionella jordbruket och det
              REKO-stöd Ingvar Eriksson tog upp tidigare. Det var ett stöd som
              vi hade de första åren efter det att vi blev medlemmar. Sedan
              ändrades detta. En del av de åtgärder som fanns i REKO-stödet
              finns faktiskt i miljö- och landsbygdsprogrammet.
            </seg>
            <seg xml:id="i-3c07e051da7e86a9-0">
              Det som inte finns med är att man i jordbruksföretagen hade möjlighet
              att få utbildning i kemikaliefrågor. Men det tycker jag, Ingvar
              Eriksson, är en fråga för företaget. Vi ställer krav på andra
              typer av företag, stora och små företag, att ha koll på sina kemikalier.
              Där har vi miljöbalken och kemikalielagstiftningen som stöd.
            </seg>
            <seg xml:id="i-41224dd1e4d4e6ad-0">
              Det första kravet för de bönder som har konventionell odling
              är att skaffa sig kunskap om de medel de använder i sina företag
              - om vi ska ha denna hållbara utveckling. Den konventionella odlingen
              är fortfarande störst, och den ekologiska odlingen i olika former
              växer sakta fram, lite olika i olika delar av landet. Båda behövs.
              Båda finns där. Frågan är hur vi ska hantera dessa frågor tillsammans.
            </seg>
            <seg xml:id="i-b89df43fbcd97c7c-0">
              Låt mig för sista gången säga något om ryggsäcken. Jag säger
              till Ingvar Eriksson vad jag sade till
            </seg>
            <seg xml:id="i-8b95a4501779f8c1-0">
              Centerpartiet: Jag skulle vilja ha den totala kravlistan.
            </seg>
            <seg xml:id="i-faef380ea27873be-0">
              Där ska finnas med plus och minus. Vad har Danmark mer eller
              mindre av? Vad har Finland mer eller mindre av? Vad kommer Estland
              att ha? Sedan ska vi titta på var vi står i jämförelsen. Jag tror
              att det är bättre, Ingvar Eriksson. Vi kanske aldrig mer kommer
              att debattera jordbruket i kammaren, men om vi träffas ute på
              landsbygden ska vi kunna säga att vi tillsammans har hittat en
              väg inom EU och i Sverige för att hitta det bästa jordbruket för
              bönder, konsumenter och samhället.
            </seg>
          </u>
          <note xml:id="i-eb507b9fc9ce60aa-0">
            Anf. 48 EWA THALÉN FINNÉ (m):
          </note>
          <u who="sinikka_bohlin_872b4d" prev="cont" xml:id="i-f7e8cb8d2e4eb7b0-0">
            <seg xml:id="i-07bc8fb18fa560fa-0">
              Fru talman! I detta mitt anförande vill jag bara ta upp en liten
              del av det som har behandlats i detta stora betänkande. Det gäller
              reservation nr 30, där min och Ingvar Erikssons motion från år
              2000 om reglerna för arealuttag tillstyrks. Bakgrunden till att
              motionen väcktes är följande.
            </seg>
            <seg xml:id="i-b0a4763caa82b976-0">
              I stora delar av Skåne, liksom i andra delar av
            </seg>
            <seg xml:id="i-abed9fda5a9533c9-0">
              Sveriges slättbygder, är tillgången på allemansrättslig mark
              mycket liten. Det innebär att det råder brist på mark som allmänheten
              kan använda bl.a. till rekreation. Ett sätt att kombinera modernt
              lantbruk med föredömlig miljövård och öppna upp mark för allmänheten
              är att verka för införandet av "beträdor"
            </seg>
            <seg xml:id="i-45b8665666d54f93-0">
              inom EU:s regler för arealersättning till jordbruket.
            </seg>
            <seg xml:id="i-911c505402743125-0">
              I Staffanstorps kommun finns ett exempel på en lantmästare och
              hans son, som på ett föredömligt sätt har försökt göra något åt
              saken. Redan 1987 införde de begreppet "beträdor". "Beträdor"
              innebär att mark lades i träda i 4 meter breda remsor längs fältkanter
              och vattendrag. Dessa "beträdor" har upplåtits för bl.a. ridning
              och promenader. De uppgår i dag till ca 13 kilometer, eller 5
              hektar. "Beträdorna" uppfyller på ett föredömligt sätt modern
              miljövård. De är i stor utsträckning placerade längs våtmarker
              och vattendrag, runt gårdens skiften och längs allmänna vägar.
            </seg>
            <seg xml:id="i-73e2808eb2fbf5a3-0">
              Fördelarna är flera, men jag vill peka på några speciella punkter.
            </seg>
            <seg xml:id="i-578aa2c1940319d3-0">
              Kväveurlakningen minskar. Igenslamning av vattendrag minskar.
              Besprutning och gödsling sker ej intill våtmarker, vattendrag
              och allmänna vägar.
            </seg>
            <seg xml:id="i-3493b4d49767c4fd-0">
              Landskapet blir framför allt tillgängligt för promenader, och
              viltet får skydd och föda.
            </seg>
            <seg xml:id="i-a48dc25ed3a48747-0">
              "Beträdorna" har ett mycket stort rekreationsvärde i Staffanstorps
              kommun. De öppnar upp naturen för promenader, ridturer och cykelturer.
              Det har t.o.m.
            </seg>
            <seg xml:id="i-8f94992e8101ef08-0">
              startats ridklubbar på grund av detta. De används mycket flitigt.
            </seg>
            <seg xml:id="i-194d3f770d3a2f6c-0">
              Jag ville med vår motion uppmärksamma detta mycket positiva exempel
              från verkligheten. Mitt hopp är att det ska vara möjligt att få
              till stånd en förändring av reglerna för hur EU:s arealersättning
              beräknas. Jag är inte ensam. Staffanstorps kommun har försökt
              gå in med dispenser till Jordbruksverket men fått nej. Enligt
              reglerna kan mark endast räknas som uttagen om den är 20 meter
              bred. Därför kan man ingenting göra.
            </seg>
            <seg xml:id="i-2009b1da81080b1f-0">
              Min förhoppning är att riksdagen faktiskt ska uppdra åt regeringen
              att se över programmet för arealersättning, så att vi skulle kunna
              få "beträdor" i hela
            </seg>
            <seg xml:id="i-612f5860e5e685e5-0">
              Sverige. Det är många som lever i just jordbruksmarker där det
              inte finns någon allemansrättslig mark.
            </seg>
            <seg xml:id="i-1ea058b98e1f1d3a-0">
              Dessutom är det väldigt positivt för miljön. Framför allt ger
              "beträdorna" ett mycket stort mervärde för alla människor, som
              på detta sätt kan lämna de asfalterade vägarna och söka sig ut
              i naturen.
            </seg>
            <seg xml:id="i-d9ed51fd16e91467-0">
              Jag tycker att det är trist när man från majoritetens sida inte
              visar något intresse för frågan utan avfärdar frågan med hjälp
              av någon mening.
            </seg>
            <seg xml:id="i-3190692a062f1758-0">
              Detta med "beträdor" är positivt. Fråga Länsstyrelsen i Skåne,
              LRF Skåne men framför allt alla människor som bor i Staffanstorps
              kommun!
            </seg>
          </u>
          <note type="speaker" xml:id="i-d8c97f582a70a89a-0">
            Anf. 49 ÅKE SANDSTRÖM (c):
          </note>
          <u who="ake_sandstrom_e831a6" xml:id="i-9590563792971db8-0">
            <seg xml:id="i-33cc49231730c26d-0">
              Fru talman! Som den nordligaste deltagaren i kammaren i dag är
              jag glad över att få möjlighet att delta i miljö- och jordbruksutskottets
              intressanta arbete. Det är med den utgångspunkten som jag vill
              ta upp några Norrlandsfrågor.
            </seg>
            <seg xml:id="i-18c8c82a21339e89-0">
              Som har konstaterats, av bl.a. Harald Nordlund, är jordbrukare
              självfallet en viktig grupp företagare som är i behov av vår inställning
              till företagande, av enklare regler, av lägre skatter, av underlättande
              vid generationsväxlingar m.m. och av infrastruktur inte minst
              då det gäller vägar, IT, post, tele osv. Självfallet är det viktigt.
              Just ordet förenkling är enligt min egen mening ett närmast borttappat
              begrepp när det gäller den jordbruksadministration som vi har
              i detta land. Men det är en sidofråga.
            </seg>
            <seg xml:id="i-3d0014f3c1c1151b-0">
              Fru talman! Jordbrukssituationen i Norrlands inland är utomordentligt
              knepig. Självfallet är det så, som här har sagts, att vi har en
              mindre positiv utveckling. Just fjälljordbruket och jordbruket
              i Norrlands inland har en stor betydelse, lokalt och regionalt,
              för sysselsättningen, för livsmedelsproduktionen och för landskapet.
              Det kan jag intyga av egen erfarenhet. Men trots Jordbruksverkets
              utredning, som redan 1998 visade att jordbruket i dessa områden
              fick sämst utfall av EU-inträdet, och trots att riksdagen i december,
              då jag själv var med här, gav regeringen i uppdrag att återkomma
              med förslag till åtgärder för att skapa mer likvärdiga villkor
              för jordbruket i dessa områden har ingenting hänt, ingenting som
              underlättar för dessa brukares villkor. Jag tycker att det är
              närmast stötande.
            </seg>
            <seg xml:id="i-b3d2ae3d5cc237bf-0">
              Fru talman! När det gäller situationen för inlandsjordbruket
              vill jag hävda att klockan inte är fem i tolv, utan klockan är
              kvart över ett.
            </seg>
            <seg xml:id="i-09628675867733ca-0">
              Svag lönsamhet har gett mycket begränsade investeringar. Det
              brådskar. Det handlar om rimliga och likvärdiga villkor, sett
              i ett nationellt perspektiv.
            </seg>
            <seg xml:id="i-f2b5450b3b57c643-0">
              I interpellationsdebatter med jordbruksministern har hon hänvisat
              till att landsbygdsprogrammet skulle råda bot på dessa orättvisor.
              Det är inte möjligt, visar nu verkligheten.
            </seg>
            <seg xml:id="i-23e2cbb88c9f3abd-0">
              Inlandsjordbruket tappar i dubbel mening mark för varje år som
              går, och regeringens uppdrag att rätta till detta har sopats under
              mattan.
            </seg>
            <seg xml:id="i-52edaba60af4db6a-0">
              Jag vill ta mig friheten att ställa två små frågor till utskottets
              vice ordförande, Sinikka Bohlin, som har lång erfarenhet av riksdagsarbete.
              För det första: Är det vanligt att regeringen struntar i riksdagsuppdrag
              trots att en justering av villkoren, som jag här har berört, inte
              innebär någon merkostnad för staten? För det andra: Är Sinikka
              Bohlin beredd att själv ta något initiativ i dessa frågor?
            </seg>
            <seg xml:id="i-5cba554a0488689c-0">
              När det gäller skärgårdsjordbrukets villkor har vi betonat dess
              betydelse i en särskild reservation. I
            </seg>
            <seg xml:id="i-bbd2e5be7663137c-0">
              många avseenden har skärgårdsjordbruket liknande problem som
              det norrländska jordbruket.
            </seg>
            <seg xml:id="i-0abd05fefb3326d9-0">
              Slutligen, fru talman, vill jag instämma i Eskil
            </seg>
            <seg xml:id="i-273072fc816a91af-0">
              Erlandssons yrkande om bifall till reservation nr 6, men jag
              står givetvis bakom övriga reservationer där
            </seg>
            <seg xml:id="i-22d99b71d03782df-0">
              Centerpartiet finns med.
            </seg>
          </u>
          <note type="speaker" xml:id="i-f9cafb404b12593b-0">
            Anf. 50 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-8">
            <seg xml:id="i-2cfd69ffb13feea6-0">
              Fru talman! När jag läser motionen ser jag att man där säger
              att det inte är några betydande insatser som krävs, utan det är
              ett enklare regelverk. Det påståendet är jag beredd att ställa
              upp på, och jag är beredd att försöka hjälpa till. Men som Åke
              Sandström vet är vi fast bundna i EU:s regelverk, och det underlättar
              inte när man försöker hitta nya vägar.
            </seg>
            <seg xml:id="i-5b10f2e23c75a2de-0">
              Den utvärdering som Jordbruksverket nu har gjort om landsbygdsprogrammet
              är grunden till vårt nästa ställningstagande, hur vi ska formulera
              de nya programmen. Det har varit lite upp och ned. Först avreglerade
              vi allt 1990, men sedan hade vi NOLA-
            </seg>
            <seg xml:id="i-e53004744ab02ed8-0">
              projektet och en annan typ av miljöstöd. När vi kom med i EU
              fixade vi ett nytt program. Sedan var det ett nytt program 1998.
            </seg>
            <seg xml:id="i-04bf5a4fa2f91d4a-0">
              Det är inte så enkelt alla gånger att landa rätt i dessa frågor,
              eftersom Sverige är ett avlångt land. Vi har här jämfört olika
              länder, men vi kan lika gärna jämföra Pajala och Ystad i dessa
              frågor.
            </seg>
            <seg xml:id="i-f0b3a4a57495ac35-0">
              Å andra sidan ska vi komma ihåg att Norrland har bra förutsättningar,
              delvis klimatmässigt, och man behöver inte använda så mycket bekämpningsmedel.
            </seg>
            <seg xml:id="i-904c6c628ad26612-0">
              Vi kanske skulle göra en plus- och minuslista för
            </seg>
            <seg xml:id="i-e1338cd9f66c22d3-0">
              Norrland också.
            </seg>
          </u>
          <note type="speaker" xml:id="i-51e9200a211397ce-0">
            Anf. 51 ÅKE SANDSTRÖM (c) replik:
          </note>
          <u who="ake_sandstrom_e831a6" xml:id="i-9590563792971db8-1">
            <seg xml:id="i-05e6e01c9564c32e-0">
              Fru talman! Tack för svaret. Jag vet att vi har goda förutsättningar,
              men det finns också stora skillnader i villkor enbart inom mitt
              län, där det är 40 mils avstånd mellan kust och fjäll.
            </seg>
            <seg xml:id="i-fa79f10255a2d13b-0">
              Befattningshavare inom administrationen har sagt att det går
              att omfördela pengar. Eftersom vi inte har nått upp till den framförhandlade
              nivån på produktionen kan man, om viljan finns, omfördela medel
              från de nationella stöden till fjälljordbruket. Som jag har uppfattat
              det var en sådan översyn på gång, men jag har inte hört något
              om resultatet.
            </seg>
          </u>
          <note type="speaker" xml:id="i-691fcfe00fb5e8df-0">
            Anf. 52 SINIKKA BOHLIN (s) replik:
          </note>
          <u who="sinikka_bohlin_872b4d" xml:id="i-a07ad2fbc9921c8e-9">
            <seg xml:id="i-d33f7e608a4d3177-0">
              Fru talman! Den parlamentariska grupp vi i dag har beställt kan
              gärna ta med dessa frågor när den gör sin översyn. Det gäller
              också fall då man inte fullt ut har utnyttjat stöden. Att det
              inte finns tillräckliga arealer eller tillräckligt stort djurantal
              kan varken
            </seg>
            <seg xml:id="i-45bd1b0e841a3ec0-0">
              Jordbruksverket eller regeringen göra någonting åt.
            </seg>
            <seg xml:id="i-4d8fb7a79fcfae6a-0">
              Man skulle kunna ändra systemet i framtiden, men även här måste
              vi åka till Bryssel och fråga. Hur får vi använda inte bara de
              gemensamma EU-
            </seg>
            <seg xml:id="i-8076a82374cf915a-0">
              pengarna utan även de nationella medel som vi har för Norrland?
            </seg>
            <seg xml:id="i-24c3a20da91f3e91-0">
              Vi får fortsätta att behandla denna fråga. Frågan om Norrlandsjordbruket
              har aldrig varit enkel på grund av de förutsättningar som finns
              där. Det är glest mellan byarna och långa transporter, och antalet
              människor minskar.
            </seg>
            <seg xml:id="i-02d4c755b6b8900b-0">
              Det är en utmaning att försöka hitta nya lösningar och inte fastna
              i de gamla system som vi har haft tidigare.
            </seg>
          </u>
          <note type="speaker" xml:id="i-e13a90b1afe75d0c-0">
            Anf. 53 ÅKE SANDSTRÖM (c) replik:
          </note>
          <u who="ake_sandstrom_e831a6" next="cont" xml:id="i-f6ccfde7d9647ee3-0">
            <seg xml:id="i-50291e5761b730c3-0">
              Fru talman! Jag får slutligen konstatera att vår frihet är ganska
              begränsad och att vårt beroende av
            </seg>
            <seg xml:id="i-b49f9341958c9bbc-0">
              Bryssel är utomordentligt stort.
            </seg>
          </u>
          <note xml:id="i-f0e5647cdd432d0e-0">
            Överläggningen var härmed avslutad.
          </note>
          <note xml:id="i-330f08f5f4bfc392-0">
            (Beslut skulle fattas den 22 maj.)
          </note>
          <note xml:id="i-0fd3596f4d3bf99a-0">
            4 § Bordläggning
          </note>
          <note xml:id="i-f9e3622ac9ffe510-0">
            Anmäldes och bordlades
          </note>
          <note xml:id="i-5d6cdac22b6a7d46-0">
            Justitieutskottets betänkande
          </note>
          <note xml:id="i-35e8c2ce1166d641-0">
            2001/02:JuU29 Godkännande av rambeslut om en europeisk arresteringsorder
          </note>
          <note xml:id="i-78a35be93dd251ce-0">
            Miljö- och jordbruksutskottets betänkande
          </note>
          <note xml:id="i-99153f116a3dc4be-0">
            2001/02:MJU20 Ändringar i djurskyddslagen, m.m.
          </note>
          <note xml:id="i-30d5e34035db2cf7-0">
            Konstitutionsutskottets betänkanden
          </note>
          <note xml:id="i-e8dbc26a4599a054-0">
            2001/02:KU24 Regeringens förvaltningspolitik, m.m.
          </note>
          <note xml:id="i-8ce97e1d53d963c2-0">
            2001/02:KU31 Vissa censurfrågor
          </note>
          <note xml:id="i-43a65c960bf0ed9c-0">
            Utrikesutskottets betänkande
          </note>
          <note xml:id="i-5497d376ada0206c-0">
            2001/02:UU12 Norden
          </note>
          <note xml:id="i-b6ab5ec625b5557b-0">
            5 § Anmälan om frågor för skriftliga svar
          </note>
          <note xml:id="i-ce6af99cd4dd8d98-0">
            Anmäldes att följande frågor för skriftliga svar framställts
          </note>
          <note xml:id="i-c5f2e1ed1387ca7f-0">
            den 17 maj
          </note>
          <note xml:id="i-a430e87429f2a705-0">
            2001/02:1174 av Ester Lindstedt-Staaf (kd) till statsrådet Jan
            O Karlsson
          </note>
          <note xml:id="i-f715cc029212405c-0">
            Rättssäkerheten vid asylutredning
          </note>
          <note xml:id="i-9985801e68e4d4b5-0">
            2001/02:1175 av Ester Lindstedt-Staaf (kd) till näringsminister
            Björn Rosengren
          </note>
          <u who="ake_sandstrom_e831a6" prev="cont" xml:id="i-2aa00538403b758d-0">
            <seg xml:id="i-db7ef1614efe70af-0">
              Ideellt arbete vid arbetslöshet
            </seg>
            <seg xml:id="i-b3451295fc14a076-0">
              A-kassan vid ideellt arbete
            </seg>
            <seg xml:id="i-af441f0bd865c9c0-0">
              Oljetransporter på Östersjön
            </seg>
            <seg xml:id="i-ed0f14a47957360d-0">
              Elräkningar
            </seg>
            <seg xml:id="i-b820a6b0ab240ba9-0">
              Påtryckningar på Zimbabwe
            </seg>
            <seg xml:id="i-1d4d115b41f5fa2e-0">
              Handikappstöd till prostatacancerpatienter
            </seg>
            <seg xml:id="i-9bd7be6f3fc037e0-0"/>
          </u>
          <note xml:id="i-3a1f4e7c4deade99-0">
            2001/02:1176 av Birgitta Sellén (c) till näringsminister Björn
            Rosengren
          </note>
          <note xml:id="i-c95ec1ffbb010ce2-0">
            E 4 söder om Sundsvall
          </note>
          <note xml:id="i-0c1e5ebe3adda89d-0">
            2001/02:1177 av Eva Arvidsson (s) till statsrådet
          </note>
          <note xml:id="i-9b60812c67bfa63e-0">
            Mona Sahlin
          </note>
          <note xml:id="i-b59c3b6b6ae56437-0">
            2001/02:1178 av Eva Arvidsson (s) till försvarsminister Björn
            von Sydow
          </note>
          <note xml:id="i-bd988eb0c5a8b0ac-0">
            2001/02:1179 av Helena Zakariasén (s) till näringsminister Björn
            Rosengren
          </note>
          <note xml:id="i-1740526c43a89136-0">
            2001/02:1180 av Annelie Enochson (kd) till utrikesminister Anna
            Lindh
          </note>
          <note xml:id="i-97a1ce85317e6c55-0">
            2001/02:1181 av Annelie Enochson (kd) till socialminister Lars
            Engqvist
          </note>
          <note xml:id="i-fce5d79a4273f61f-0">
            Frågorna redovisas i bilaga som fogas till riksdagens snabbprotokoll
            tisdagen den 21 maj.
          </note>
          <note xml:id="i-aa53145d38ce4fdf-0">
            6 § Kammaren åtskildes kl. 11.21.
          </note>
          <note xml:id="i-93293c434f552928-0">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
