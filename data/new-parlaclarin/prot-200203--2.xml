<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2002</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2002</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200203--2</head>
          <docDate when="2002-10-01">2002-10-01</docDate>
        </div>
      </front>
      <body>
        <div>
          <note>
            16.30 - 16.31
          </note>
          <note>
            Det justerade protokollet beräknas utkomma om 3 veckor
          </note>
          <note>
            Protokoll
          </note>
          <note>
            2002/03:2
          </note>
          <note>
            ----------------------------------------------------------------------
          </note>
          <note>
            Efter gudstjänst i Storkyrkan, där gudstjänsten förrättades av
            domprost Lennart Koskinen och predikan hölls av katolske biskopen
            Anders Arborelius, öppnades riksmötet i kammarens plenisal enligt
            det program som i bilaga fogats till detta protokoll.
          </note>
          <note>
            1 § Öppnande av riksmötet
          </note>
          <note>
            Anf. 1 TALMANNEN:
          </note>
          <note>
            Jag hemställer att Eders Majestät nu måtte förklara 2002/03 års
            riksmöte öppnat.
          </note>
          <note>
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade riksdagsledamöter! Ännu en gång har svenska
            folket gått till val. Medborgarna har utsett sina företrädare
            till de styrande församlingarna på såväl nationell som regional
            och lokal nivå i enlighet med våra demokratiska regler.
          </note>
          <note>
            I Sverige ser vi demokratin som en självklar kraft i utvecklingen
            av det samhälle vi bor och lever i. Att få rösta i fria val är
            en förmån som måste vårdas och försvaras, inte minst i skuggan
            av de mörka moln som tornar upp sig på världshimlen och skapar
            oro och osäkerhet. Jag tänker då bl.a. på extrema våldshandlingar
            utförda av terrorgrupper runtom på vår jord, de globala hoten
            mot vår miljö och enligt många experter växande klyftor mellan
            fattiga och rika runtom i världen. Här måste alla demokratiska
            krafter, nationella såväl som internationella, samverka. Annars
            är riskerna stora för en utveckling mot mera slutna och intoleranta
            samhällen. Detta gäller vårt land likaväl som många andra.
          </note>
          <note>
            Herr talman! Ärade riksdagsledamöter! Ni har alla ett stort ansvar
            att verka för att vårt svenska samhälle förblir öppet mot omvärlden,
            mot andra kulturer, religioner och människor. Men öppenheten måste
            gå hand i hand med fortsatt trygghet och säkerhet för både individen
            och samhället.
          </note>
          <note>
            Många av de beslut ni fattar här i kammaren har långsiktiga konsekvenser
            för vår livsmiljö. En viktig del av den är naturen, luften och
            vattnet, som utgör nödvändiga förutsättningar för allt liv på
            jorden.
          </note>
          <note>
            Vi har på senare år upplevt extrema väderförhållanden som väckt
            undran och oro. Medan det här i
          </note>
          <note>
            Skandinavien har varit en sommar med sol och rekordvärme har
            Centraleuropa drabbats av katastrofala regn och översvämningar.
            Är detta ett resultat av naturliga variationer eller av växthuseffekten?
          </note>
          <note>
            Att besvara den frågan är kanske inte en uppgift för Sveriges
            riksdag, men genom ert arbete kan ni främja fortsatt forskning
            och utveckling i Sverige såväl som internationellt. På detta område
            får vi inte ge upp inför tillfälliga svårigheter utan obetingat
            fortsätta kampen för en miljö som vi med stolthet kan lämna efter
            oss till kommande generationer.
          </note>
          <note>
            En jämnare fördelning av befintliga och nya resurser mellan jordens
            länder och mellan medborgarna i dessa är en ständig utmaning för
            dem som styr. I
          </note>
          <note>
            Sverige är det färska valresultatet en vägvisare för riksdagens
            kommande arbete. Att omsätta löften och visioner i konkreta åtgärder
            är en svår och grannlaga uppgift.
          </note>
          <note>
            Herr talman! Ärade riksdagsledamöter! Vi kommer alla att med
            stor uppmärksamhet följa och ta del av ert arbete. En tredjedel
            av er är helt nya i denna församling. Kombinationen av erfarenhet
            och förnyelse brukar utgöra en god förutsättning för ett bra resultat.
          </note>
          <note>
            Jag vill önska er alla, valda ombud för Sveriges folk, all lycka
            och framgång i ert ansvarsfulla värv.
          </note>
          <note>
            Med dessa ord förklarar jag 2002/03 års riksmöte öppnat.
          </note>
          <note>
            2 § Regeringsförklaring
          </note>
          <note>
            Anf. 3 Statsminister GÖRAN
          </note>
          <note type="speaker">
            PERSSON (s):
          </note>
          <note>
            Eders Majestäter! Eders Kungliga Högheter! Herr talman! Ärade
            ledamöter av Sveriges riksdag!
          </note>
          <u prev="cont" who="unknown">
            <seg>
              De svenska väljarnas uppdrag åt oss folkvalda var entydigt: Sverige
              ska fortsätta att utvecklas som välfärdsnation. Därför måste barnens
              villkor, sjukvården och omsorgen om de äldre gå före stora skattesänkningar.
            </seg>
            <seg>
              Därför ska varje reform vara finansierad och politiken präglas
              av ordning och ansvar. Därför ska politiken formas i samarbete
              och samverkan såväl i som utanför riksdagen. Det är bara så målet
              kan nås: Sverige ska vara de många möjligheternas land - inte
              de stora motsättningarnas samhälle.
            </seg>
            <seg>
              De senaste årens framgångar - en stark ekonomi, hög tillväxt
              och låg arbetslöshet - bildar en god grund för en offensiv politik.
              Målen för den ekonomiska politiken ligger fast. De offentliga
              finanserna ska uppvisa överskott och inflationen hållas tillbaka.
            </seg>
            <seg>
              Utgiftstaken ligger fast och ska klaras.
            </seg>
            <seg>
              Målet är att 80 % av befolkningen mellan 20 och
            </seg>
            <seg>
              64 år ska vara sysselsatt år 2004. Socialbidragsbehovet ska halveras
              mellan åren 1999 och 2004.
            </seg>
            <seg>
              En fortsatt god ekonomisk utveckling kräver en bred uppslutning
              kring två stora arbetsuppgifter -
            </seg>
            <seg>
              båda helt avgörande för vårt lands framtid.
            </seg>
            <seg>
              För det första, vi måste göra arbetslivet mänskligare och minska
              sjukskrivningarna.
            </seg>
            <seg>
              Regeringens mål är att halvera antalet sjukdagar fram till år
              2008. Parallellt ska antalet förtidspensioneringar varje år minska.
              Det långsiktiga arbete som inleddes hösten 2001 fortsätter. Trepartssamtal
              förs nu mellan regeringen och arbetsmarknadens parter.
            </seg>
            <seg>
              Den sjukes rätt till rehabilitering och möjligheter att återgå
              i arbete ska förbättras. Fler läkare ska bedöma längre sjukskrivningar.
              Resurser avsätts för ökad samordning mellan sjukvård, socialtjänst,
              arbetsmarknad och försäkringskassa. Parternas förebyggande arbete
              stärks, liksom folkhälsoarbetet och företagshälsovården. Kvinnors
              hälsa och arbetsvillkor uppmärksammas särskilt.
            </seg>
            <seg>
              Arbetsgivarna måste bära ett större ansvar vid långtidssjukskrivning.
              Dålig arbetsmiljö ska kosta -
            </seg>
            <seg>
              bra premieras. Löntagarnas inflytande över arbetsvillkor och
              arbetstid måste också öka. Heltid ska vara en rättighet, deltid
              en möjlighet. Unga människor får inte låsas in i otrygga anställningar.
              Antalet tidsbegränsade anställningsformer ska minska och möjligheten
              att få tillsvidareanställning ska öka. Anställningstryggheten
              för föräldralediga stärks.
            </seg>
            <seg>
              Äldres, förtidspensionerades och funktionshindrades resurser
              måste bättre tas till vara. Med fler som arbetar ökar utrymmet
              att göra arbetslivet bättre för alla. Den offentliga sektorn ska
              gå före och vara en mönsterarbetsplats.
            </seg>
            <seg>
              Den andra stora arbetsuppgiften är att öka de invandrade svenskarnas
              tillträde till arbetsmarknaden.
            </seg>
            <seg>
              Människors vilja till arbete är nationens främsta tillgång. Den
              viljan måste tas till vara hos alla om vi ska kunna hålla samman
              Sverige.
            </seg>
            <seg>
              Arbetsmarknadspolitiken förstärks. Resurser satsas på att göra
              arbetsförmedling och vägledning mer anpassad efter individens
              förutsättningar. Ett nytt stöd införs för dem som trots lång tid
              i aktivitetsgarantin inte fått fotfäste på arbetsmarknaden. Undervisningen
              i svenska förbättras. Former och metoder för värdering av utländsk
              yrkeskompetens utvecklas. Skyddet mot diskriminering utökas och
              storstadspolitiken förbättras.
            </seg>
            <seg>
              Samtliga myndigheter, alla kommuner och landsting ska sätta upp
              mål och utarbeta handlingsplaner för att öka mångfalden och motverka
              diskriminering vid anställning. Vi vill att privata arbetsgivare
              gör samma sak.
            </seg>
            <seg>
              Dessa två samhällsproblem - de höga sjuktalen och de många invandrarnas
              utanförskap - är denna mandatperiods allt annat överskuggande
              arbetsuppgifter. Ansvaret är gemensamt. Medverkan kommer att behövas
              från alla aktörer.
            </seg>
            <seg>
              Regeringen kommer därför att bjuda in till två symposier. Vi
              vill samla företrädare för riksdagens partier, arbetsmarknadens
              parter, organisationer, nationella och internationella experter,
              såväl teoretiker som praktiker. Nya idéer, fakta och erfarenheter
              måste lägga grunden för gemensam handling.
            </seg>
            <seg>
              Den anda av ömsesidig respekt som under senare år har utvecklats
              mellan företrädare för näringslivet och de fackliga organisationerna
              är hoppingivande.
            </seg>
            <seg>
              Bara genom ökat samförstånd kan staten, näringslivet och löntagarnas
              organisationer ta det helhetsansvar som välstånd och välfärd kräver.
            </seg>
            <seg>
              Svenska lagar och regler ska gynna företagande.
            </seg>
            <seg>
              De s.k. 3:12-reglerna förändras. Fler företag ska behandlas generöst
              vid generationsskiften. Finansieringsmöjligheterna för nya och
              växande företag förbättras. Konkurrens och export främjas, karteller
              bekämpas. En ny innovationsstrategi utarbetas.
            </seg>
            <seg>
              Sverige är ett litet land, beroende av världen utanför. Det har
              skapat en öppenhet och nyfikenhet på det annorlunda och nya som
              är en framgångsfaktor.
            </seg>
            <seg>
              Kombinationen av traditionella näringar och nya, kreativa branscher
              som IT, bioteknik och upplevelseindustri ger goda tillväxtmöjligheter.
            </seg>
            <seg>
              Ett nationellt centrum för miljöteknikexport etableras. Svenska
              framgångar på designområdet ger konkurrensfördelar. Ökade satsningar
              görs på industriell design. Ett svenskt designår år 2005 förbereds.
            </seg>
            <seg>
              Invest in Sweden Agency ges ökade resurser för att attrahera
              utländska investeringar i Sverige.
            </seg>
            <seg>
              Basindustrins villkor ska hävdas, liksom skogsnäringens. De areella
              näringarna är en viktig tillgång i arbetet för att utveckla kretsloppssamhället.
            </seg>
            <seg>
              Ska det vidsträckta Sverige hållas samman, de sociala och regionala
              klyftorna minska, krävs en väl utbyggd infrastruktur. Därför kommer
              investeringar i mångmiljardklassen att genomföras under de kommande
              åren. Underhållet av vägar förbättras och järnvägsnätet byggs
              ut. Helsingforssberedningen ges stöd för att lösa trafiksituationen
              i Helsingforssområdet.
            </seg>
            <seg>
              Herr talman! Trygga människor vågar. Det är först i trygghet
              verklig frihet föds.
            </seg>
            <seg>
              Det är när politiken stöder både trygghet för alla och tillväxt
              som utvecklingen blir som starkast. Så vill vi forma politiken
              också under kommande år.
            </seg>
            <seg>
              · Grunden till trygghet läggs tidigt. Barnen ska stå främst.
            </seg>
            <seg>
              Barnfamiljernas ekonomi har stärkts med en rad satsningar under
              senare år. Vi vill under mandatperioden ytterligare höja barnbidragen
              och införa ett flerbarnstillägg redan från andra barnet. Möjligheterna
              att förbättra villkoren för ensamstående och studerande föräldrar
              ses över. Föräldraförsäkringen förbättras.
            </seg>
            <seg>
              Barnkonventionen ska efterlevas. En ny strategi läggs fram för
              att öka konventionens genomslag också på lokal nivå. Stödet för
              utsatta barn stärks. Mottagandet av asylsökande barn förbättras.
            </seg>
            <seg>
              Under mandatperioden tillförs idrottsrörelsen en miljard kronor
              - under förutsättning att idrottsrörelsen öppnar dörrarna för
              fler, håller tillbaka avgifterna, satsar mer på flickidrotten,
              deltar i kampen mot droger och vidgar samarbetet med skolorna.
            </seg>
            <seg>
              · Alla har rätt till en trygg ålderdom.
            </seg>
            <seg>
              En bra äldreomsorg kräver fler anställda. Personalens arbetsvillkor
              och utbildningsmöjligheter ska förbättras. Missförhållanden får
              aldrig accepteras.
            </seg>
            <seg>
              Tillsynen ska skärpas och 100 nya äldreskyddsombud anställas.
            </seg>
            <seg>
              Maxtaxan i äldreomsorgen och högkostnadsskyddet inom tandvården
              har förbättrat ekonomin för många äldre. Vid årsskiftet höjs pensionerna
              med
            </seg>
            <seg>
              300-600 kr per månad för de allra flesta pensionärer med låg
              pension. Fr.o.m. 2003 införs ett äldreförsörjningsstöd som ska
              garantera alla som bor i Sverige och som har fyllt 65 år en skälig
              levnadsnivå.
            </seg>
            <seg>
              · Bättre sjukvård, fler anställda och kortare köer.
            </seg>
            <seg>
              Så kan målen för sjukvårdspolitiken under de närmaste åren sammanfattas.
              Sjukvården ska omfatta alla, betalas gemensamt och fördelas efter
              behov. All offentlig sjukvård ska följa samma regler. Privata
              försäkringsbolags kunder ska inte få förtur till den vård som
              är gemensamt finansierad.
            </seg>
            <seg>
              Under de närmaste fyra åren tillförs sjukvården ytterligare 20
              miljarder kronor. Fler kan anställas och kvaliteten öka. En nationell
              vårdgaranti införs. Dialogen mellan alternativmedicinen och skolmedicinen
              ökas. Om samhällsekonomin så tillåter tas ett första steg mot
              ett högkostnadsskydd i tandvården för alla under mandatperioden.
              Hindren för funktionshindrades delaktighet i samhällslivet måste
              rivas.
            </seg>
            <seg>
              En solidarisk utjämning mellan kommuner och landsting ska säkerställa
              att kvaliteten på välfärden är hög och jämn i hela landet. Kommuner
              och landsting med negativ befolkningsutveckling ges fortsatt stöd.
            </seg>
            <seg>
              Regeringen kommer att särskilt följa utvecklingen i
            </seg>
            <seg>
              Helsingforss läns landsting med tanke på den förra majoritetens
              ovilja att följa av riksdagen fattade beslut.
            </seg>
            <seg>
              En parlamentarisk utredning tillsätts i syfte att se över uppgifts-
              och ansvarsfördelningen mellan de olika nivåerna i samhällsorganisationen.
            </seg>
            <seg>
              · En bra bostad till en rimlig kostnad är en social rättighet.
            </seg>
            <seg>
              Minst 120 000 nya bostäder behöver byggas under mandatperioden.
            </seg>
            <seg>
              Vi vill sänka byggmomsen för äldrebostäder, studentbostäder och
              mindre hyresbostäder. Hyrorna i nyproducerade lägenheter ska hållas
              tillbaka. Konkurrensen på byggområdet ska stärkas. Utbyggnaden
              av högskoleplatser kopplas till krav på kommunerna att tillhandahålla
              bostäder för studenter. Kommuner som bygger hyresbostäder premieras.
            </seg>
            <seg>
              · Narkotikan måste bekämpas.
            </seg>
            <seg>
              Vi måste alla dela ansvaret. Mitt ibland oss skördar narkotikan
              offer. Många gånger är det unga människor som fastnar i missbruk.
              Ambitionen är entydig.
            </seg>
            <seg>
              De som börjar missbruka måste bli färre, och de som slutar måste
              bli fler.
            </seg>
            <seg>
              Fler drogfria mötesplatser och starka nätverk behöver skapas
              för unga människor. Missbrukarvården ska stärkas. Den nationella
              narkotikasamordnaren ges ökade resurser. Särskilda satsningar
              på vård och behandling görs i storstäderna, där de flesta tunga
              missbrukarna och de stora grupperna hemlösa finns. Antalet platser
              på de särskilda ungdomshemmen utökas.
            </seg>
            <seg>
              · Där narkotika finns, frodas ofta kriminalitet.
            </seg>
            <seg>
              Gränskontrollen skärps. Insatserna mot den internationella organiserade
              brottsligheten vidareutvecklas.
            </seg>
            <seg>
              Rättsväsendet ska moderniseras och tiden mellan brott och lagföring
              kortas. Insatserna för att göra kriminalvården narkotikafri utökas.
              Skyddet för utsatta kvinnor och barn förbättras. Unga flickor
              som lever under hot eller tvång ska få ett ökat stöd. Skärpt lagstiftning
              rörande besöksförbud och sexualbrott läggs fram under nästa år.
            </seg>
            <seg>
              Framtidens kunskapssamhälle grundläggs i dagens förskola.
            </seg>
            <seg>
              Ytterligare 6 000 förskollärare och barnskötare ska anställas
              så att barngrupperna blir mindre och kvaliteten höjs.
            </seg>
            <seg>
              Alla skolor ska vara bra skolor. Regeringens skolsatsning ska
              ge 15 000 nya lärare och andra specialister i landets grundskolor.
              Kvalitetsgranskningen förbättras. Utbildningen för elever i segregerade
              områden förstärks. Skollagen reformeras och elevens rätt stärks.
              Vi ska lagstifta om förbud mot diskriminering och sexuella trakasserier
              i skolan. Arbetsmiljölagstiftningen ses över utifrån ett elevperspektiv.
            </seg>
            <seg>
              Läsning prioriteras. Skolbiblioteken ges ökat stöd för bokinköp.
              Antalet skolbibliotekarier och läspedagoger ska öka. Idrott och
              fysisk aktivitet för alla barn ska bli en naturlig del av skolvardagen.
              Matematiken stärks på alla nivåer - från förskola till högskola.
            </seg>
            <seg>
              Under mandatperioden reformeras gymnasieskolan. Fler elever ska
              nå kunskapsmålen och slutföra sin utbildning. Vuxenutbildningen
              görs mer tillgänglig och flexibel. Nätuniversitetet öppnar möjligheter
              för fler att studera på högskolan.
            </seg>
            <seg>
              Den högre utbildningens internationella konkurrenskraft stärks.
              Forskningens frihet garanteras och grundforskningen stöds. Fler
              ska gå vidare till forskarutbildning. Spetsutbildningar skapas
              inom industriell design. Satsningarna på biovetenskap och bioteknik
              fortsätter. Ytterligare högskolor ska prövas mot högt ställda
              krav för att utvecklas till universitet.
            </seg>
            <seg>
              Kunskap är makt, det är en vedertagen tes. Men också kultur är
              makt.
            </seg>
            <seg>
              Vi behöver alla ha tillgång till uttrycksmedel - ett rikt språk
              att uttrycka känslor och uppfattningar med, kanske förmågan att
              sjunga, spela, måla, dansa.
            </seg>
            <seg>
              Men vi behöver också någon som lyssnar. Vi behöver varandra,
              att dela upplevelser med och att bryta uppfattningar mot. Så hjälper
              vi varandra till djupare insikter.
            </seg>
            <seg>
              Jag lånar orden av Leo Tolstoj:
            </seg>
            <seg>
              "Att framkalla hos sig själv en känsla man en gång har upplevt,
              och så med hjälp av rörelsen, linjer, färger, toner eller ordbilder
              medvetet uttrycka denna känsla så att andra upplever den på samma
              sätt - det är den form av mänsklig aktivitet vi kallar konst."
            </seg>
            <seg>
              Det är vackert. Det finns säkert tusen sätt att beskriva det
              på. Det finns ett säkert sätt att berika ett samhälle - genom
              att satsa på kulturen.
            </seg>
            <seg>
              Kulturen blir ett viktigt reformområde under förestående mandatperiod.
            </seg>
            <seg>
              Fortsatta satsningar görs på svensk film, dans och musik. Vi
              vill lyfta fram arkitektur, form och design som en gemensam angelägenhet
              för alla. Det internationella kulturutbytet ska vidgas. Insatserna
              för invandrarnas kultur ökar. Sveriges många arbetslivsmuseer
              stöds i en särskild satsning för att bevara industriarvet.
            </seg>
            <seg>
              Barnkulturen ges ökat stöd. Ett internationellt barnbokspris
              till Astrid Lindgrens minne inrättas. Fri entré införs på statliga
              museer.
            </seg>
            <seg>
              Framför mig, i denna kammare, sitter världens mest jämställda
              parlament.
            </seg>
            <seg>
              Över detta bör vi vara stolta, men inte nöjda. Sverige är fortfarande
              långt ifrån jämställt.
            </seg>
            <seg>
              Regeringen kommer under mandatperioden att skärpa integreringen
              av jämställdhetsperspektivet på alla politikområden. En nationell
              handlingsplan för ökad jämställdhet läggs fram under året.
            </seg>
            <seg>
              Den nya jämställdhetslagen kräver att osakliga löneskillnader
              kartläggs och åtgärdas inom tre år. Utfallet av lagskärpningen
              ska analyseras noga. Om så krävs, är vi beredda att skärpa lagen
              ytterligare.
            </seg>
            <seg>
              Herr talman! Jag vill att vi bygger det gröna folkhemmet.
            </seg>
            <seg>
              Miljöpolitiken rör på djupet frågor om ansvar och moral. Det
              handlar om framtiden, om våra barn och deras barn och nya generationers
              livsvillkor.
            </seg>
            <seg>
              Sverige ska fortsätta att vara ett föregångsland i omställningen
              till hållbar utveckling. Regeringens övergripande mål för miljöpolitiken
              är att till nästa generation kunna lämna över ett Sverige där
              de stora miljöproblemen är lösta.
            </seg>
            <seg>
              De beslut som fattades vid världstoppmötet i Johannesburg förpliktar.
              Klimatpolitiken kommer att prioriteras, nationellt och internationellt.
              De svenska utsläppen av växthusgaser ska minska med minst 4 %
            </seg>
            <seg>
              till 2010. Den gröna skatteväxlingen fortsätter. Ändrade skatteregler
              införs för att främja utvecklingen av alternativa drivmedel. Konkurrenskraftiga
              villkor för biodrivmedel skapas 2003.
            </seg>
            <seg>
              En överenskommelse förbereds med industrin om en långsiktig strategi
              för den fortsatta omställningen av energisystemen. En prövning
              görs av villkoren för stängning av Barsebäcks andra reaktor.
            </seg>
            <seg>
              Gift- och oljeutsläpp, övergödning och rovfiske hotar havens
              ekosystem. Havsmiljöfrågorna ges en central roll i miljöpolitiken.
              EU:s fiske- och jordbrukspolitik måste reformeras.
            </seg>
            <seg>
              Svenskt jordbruk är konkurrenskraftigt och kan tillvarata den
              potential ökad efterfrågan på ekologiska livsmedel utgör. Den
              nya djurskyddsmyndigheten ges utökade befogenheter. Kampen mot
              kemikalier fortsätter. Fler skyddsvärda skogar bevaras genom statliga
              skogsinköp. En särskild satsning görs på kommunal naturvård.
            </seg>
            <seg>
              Världsmarknaden för miljöteknik växer snabbt.
            </seg>
            <seg>
              Vinstmöjligheterna är mångdubbla. Ökade satsningar på teknikutveckling
              och teknologiutbyte kan både lösa globala miljöproblem, främja
              svensk industri och driva på tillväxten till förmån för välfärd
              och rättvisa.
            </seg>
            <seg>
              Fortfarande pågår en ohållbar utveckling. Den går att vända.
              Det går att bygga ett grönt folkhem som går före. Men det kräver
              att alla är med och delar ansvaret.
            </seg>
            <seg>
              Herr talman! Sveriges röst är stark och respekterad över världen.
              Vi är aktiva i FN, EU och andra internationella sammanhang. Nedrustning,
              konfliktförebyggande och mänskliga rättigheter, folkrätt och hållbar
              utveckling, en fri och rättvis handel - det är och ska förbli
              hörnstenar i svensk utrikespolitik.
            </seg>
            <seg>
              Ett drygt år har gått sedan terrorattackerna mot
            </seg>
            <seg>
              USA den 11 september. En ny tids hot blev verklighet. En global
              insikt tog form: Alla demokratiska krafter måste samverka för
              att bevara det öppna samhället. Den internationella kampen mot
              terrorismen ska bedrivas med full respekt för folkrätten, de mänskliga
              rättigheterna och rättssäkerheten. Exportkontrollen stärks för
              att förebygga terrordåd.
            </seg>
            <seg>
              Sverige är militärt alliansfritt. Den uppgörelse som träffats
              om Sveriges utrikespolitiska hållning ligger fast. Reformeringen
              av totalförsvaret fortsätter.
            </seg>
            <seg>
              Sverige ska aktivt verka för att EU tar sitt fulla ansvar för
              en global hållbar utveckling. Globaliseringen måste spridas till
              fler och skarpa välfärdsklyftor motarbetas. Kampen för global
              rättvisa är vårt gemensamma ansvar. FN:s mål om halverad världsfattigdom
              år 2015 måste uppnås.
            </seg>
            <seg>
              Under mandatperioden blir utvidgningen av EU
            </seg>
            <seg>
              ett faktum. Sverige ska driva på för ett beslut före årsskiftet
              om inträde i unionen för de stater som är redo. Därmed tas det
              historiska steget att ena Europa.
            </seg>
            <seg>
              Den inre marknaden kommer därefter att bestå av över 450 miljoner
              konsumenter. Östersjöområdets potential som Europas snabbast växande
              tillväxtområde ska tas till vara. Medel anslås för att befästa
              svenskt näringslivs position i området. Sankt Petersburgs 300-årsjubileum
              uppmärksammas. Ryssland ges stöd inför inträdet i WTO. Förslag
              till hur nya
            </seg>
            <seg>
              EU-länders medborgare ska kunna ges fri tillgång till vår arbetsmarknad
              från anslutningsdagen presenteras.
            </seg>
            <seg>
              Integrationsfrågor kommer att stå i fokus när Sverige under år
              2003 är ordförande för det nordiska regeringssamarbetet.
            </seg>
            <seg>
              Under mandatperioden fattas beslut så att enprocentsmålet för
              biståndet nås. Fortsatt skuldavskrivning prioriteras, liksom kamp
              mot hiv/aids. En ny utvecklingspolitik presenteras under vårriksdagen.
              En
            </seg>
            <seg>
              EU-gemensam solidarisk flyktingpolitik på asylrättens och humanitetens
              grund ska skapas. Asylrätten för den som behöver skydd i Sverige
              försvaras med kraft.
            </seg>
            <seg>
              Arbetet i konventet om EU:s framtid övergår under mandatperioden
              i en regeringskonferens om ett nytt fördrag. Sverige deltar aktivt
              i diskussionen om unionens framtida utformning. Samtidigt som
              kommissionens ställning och det gemensamma beslutsfattandet på
              områden som miljö och asyl/migration kan behöva stärkas, bör rådets
              ställning i EU-
            </seg>
            <seg>
              samarbetet vara stark. De nationella parlamentens roll bör utvecklas
              och förstärkas.
            </seg>
            <seg>
              Överläggningar mellan riksdagspartierna inleds om datum för folkomröstning
              om Sveriges deltagande fullt ut i EMU med målet att nå så bred
              enighet som möjligt.
            </seg>
            <seg>
              Demokratin är vi själva - ingenting annat. Den dagen människor
              vänder demokratin ryggen börjar det öppna humanistiska samhällets
              sönderfall. Demokratins styrka beror av den samlade viljan hos
              många att påverka sina liv och villkor.
            </seg>
            <seg>
              Än en gång kan vi konstatera ett sjunkande valdeltagande. Det
              är en varningssignal att ta på yttersta allvar, så även framryckningen
              av partier med antidemokratiska värderingar.
            </seg>
            <seg>
              Samtidigt visar preliminära analyser att trenden har brutits
              i de valdistrikt där särskilda insatser gjorts för att höja valdeltagandet.
              Likaså syns ett växande stöd för folkvalda institutioner. Det
              är ljuspunkter att ta fasta på. Inget ansvar faller tyngre på
              riksdagens ledamöter än att värna demokratin.
            </seg>
            <seg>
              I våras fattade riksdagen beslut om en långsiktig handlingsplan
              för stärkt demokrati. Detta arbete måste intensifieras.
            </seg>
            <seg>
              Kampen för demokratin och människovärdet och mot rasism och annan
              intolerans måste ständigt pågå
            </seg>
            <seg>
              - i vardagen, i diskussion och reflexion. Nästa år öppnar den
              nya myndigheten Forum för levande historia, med uppdrag att med
              utgångspunkt i Förintelsen främja det arbetet.
            </seg>
            <seg>
              Etablerandet av ett fristående centrum mot rasism och andra former
              av intolerans ges stöd. De nationella minoriteternas inflytande
              ska öka. Ett råd för romska frågor inrättas. Under våren anordnas
              för fjärde året i rad regeringskonferensen Helsingforss Internationella
            </seg>
            <seg>
              Forum.
            </seg>
            <seg>
              Slutligen: Fyra år av hårt arbete stundar. I denna kammare kommer
              demokratins två sidor att manifesteras.
            </seg>
            <seg>
              Å ena sidan är det meningsutbytet: idéernas och värderingarnas
              brytning mot varandra.
            </seg>
            <seg>
              Å andra sidan är det besluten: kompromisserna och sammanvägningarna.
              Så är det, och så måste det vara i en levande demokrati.
            </seg>
            <seg>
              Stora utmaningar ligger framför oss, men också stora möjligheter
            </seg>
            <seg>
              Vårt åtagande är en politik för välfärd och sysselsättning, driven
              framåt av teknisk utveckling, modern omställning, delaktighet
              och minskade klyftor.
            </seg>
            <seg>
              Vårt ansvar gäller Sverige, men också den omvärld vi är så beroende
              av.
            </seg>
            <seg>
              Låt oss mötas i en ny anda av samförstånd som bryter ned gränser
              och hinder, för att tillsammans bygga ett tryggare och starkare
              Sverige.
            </seg>
            <seg>
              (Applåder)
            </seg>
            <seg>
              Återupptagna förhandlingar
            </seg>
            <seg>
              Yrkandet om misstroendeförklaring mot statsminister
            </seg>
            <seg>
              Till Valprövningsnämnden har från Valmyndigheten inkommit bevis
              om att Karin Thorborg (v),
            </seg>
            <seg>
              Musik under samlingen
            </seg>
            <seg>
              Statsministern avger regeringsförklaring
            </seg>
            <seg>
              ----------------------------------------------------
            </seg>
            <seg>
              Arméns musikkår konserterar
            </seg>
            <seg>
              Trapphallen:
            </seg>
            <seg>
              Sång av klasserna 5A och 5B från Uppsala musikklasser, Domarringens
              skola under ledning av Gunnel Haulin
            </seg>
            <seg>
              Folkdanslaget Kedjan paraderar med Sveriges landskapsfanor
            </seg>
            <seg>
              Musiker ur Musica Mobile
            </seg>
          </u>
          <note>
            Förmånerna till efterlevande förbättras. Inkomstprövningen av
            änkepensionerna avskaffas den 1 januari 2003. Omställningspensionen
            görs mer generös.
          </note>
          <note>
            Under mandatperioden utbildas 4 000 nya poliser.
          </note>
          <note>
            Maxtaxan är införd. Den 1 januari 2003 införs den allmänna förskolan
            för alla barn från fyra års ålder.
          </note>
          <note>
            3 § Ceremonin avslutades.
          </note>
          <note>
            Ajournering
          </note>
          <note>
            Kammaren ajournerade förhandlingarna till kl. 16.30.
          </note>
          <note>
            Förhandlingarna återupptogs kl. 16.30.
          </note>
          <note>
            4 § Förnyad bordläggning
          </note>
          <note>
            Föredrogs och bordlades åter
          </note>
          <note>
            Göran Persson
          </note>
          <note>
            5 § Ny riksdagsledamot, m.m.
          </note>
          <note>
            Upplästes och lades till handlingarna följande från
          </note>
          <note>
            Valprövningsnämnden inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Västerås, utsetts till ny ledamot av riksdagen fr.o.m.
          </note>
          <note>
            den 1 oktober 2002 sedan Stig Henriksson (v) avsagt sig sitt
            uppdrag som riksdagsledamot. Från Valmyndigheten har också inkommit
            protokoll angående utseende av ersättare.
          </note>
          <note>
            Valprövningsnämnden har denna dag granskat beviset för den nya
            ledamoten och protokollet angående ersättare och därvid funnit
            att de blivit utfärdade i enlighet med 19 kap. 11 § vallagen.
          </note>
          <note>
            Helsingfors den 1 oktober 2002
          </note>
          <note>
            Lars Tottie/
          </note>
          <note>
            Kerstin Siverby
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            2001/02:190 och 191 till konstitutionsutskottet
          </note>
          <note>
            Förslag
          </note>
          <note>
            2001/02:RR21 till finansutskottet
          </note>
          <note>
            2001/02:RS3 till konstitutionsutskottet
          </note>
          <note>
            7 § Kammaren åtskildes kl. 16.31.
          </note>
          <note>
            Förhandlingarna leddes av talmannen.
          </note>
          <note>
            Bilaga
          </note>
          <note>
            Program för öppnandet av riksmötet 2002/03
          </note>
          <note type="date">
            tisdagen den 1 oktober 2002 kl. 14.00
          </note>
          <note>
            Musica Mobile
          </note>
          <note>
            Fanfar
          </note>
          <note>
            Kungssången
          </note>
          <note>
            Lent för violoncell och piano av Gösta Nystroem
          </note>
          <note>
            Talmannen
          </note>
          <note>
            Hans Majestät Konungen öppnar riksmötet
          </note>
          <note>
            Fanfar
          </note>
          <note>
            Rondo ur klarinettkvartett nr 1
          </note>
          <note>
            av Bernhard Crusell
          </note>
          <note>
            Romans för violoncell och piano av Jean Sibelius
          </note>
          <note>
            Nationalsången
          </note>
          <note>
            Grande Marche av Charles Voss
          </note>
          <note>
            Medverkande
          </note>
          <note>
            Riksplan:
          </note>
          <note>
            Riksspelmännen Cajsa och Annika Ekstav, nyckelharpa, och Örjan
            Englund, dragspel
          </note>
          <note>
            Plenisalen:
          </note>
          <note>
            Daniel Blendulf, violoncell, och Terés Löf, piano
          </note>
          <note>
            Fanfarblåsare: John Axelsson och Mikael Nilsson
          </note>
        </div>
      </body>
    </text>
  </TEI>
</teiCorpus>
