<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--31</head>
          <docDate when="1994-01-01">1994-01-01</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 23 november.
          </note>
          <note>
            2 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1994/95:31
          </note>
          <note>
            Till Sveriges riksdag
          </note>
          <note>
            Beträffande interpellation 1994/95:31 av Gustaf von Essen, Åtgärder
            mot människosmuggling, får jag meddela att jag inte kan besvara
            denna inom föreskrivna fyra veckor.
          </note>
          <note>
            Skälet härtill är hög arbetsbelastning.
          </note>
          <note>
            Jag återkommer med besked när interpellationen kan besvaras.
          </note>
          <note>
            Stockholm den 25 november 1994
          </note>
          <note>
            Leif Blomberg
          </note>
          <note>
            3 § Svar på fråga 1994/95:173 om avvisning av barn
          </note>
          <note type="speaker">
            Anf. 1 Statsrådet LEIF BLOMBERG (s):
          </note>
          <u xml:id="i-071ec1fe07692ad1" who="unknown">
            <seg>
              Fru talman! Ragnhild Pohanka har frågat mig om jag avser att
              vidta några åtgärder så att sjuka barn inte skickas tillbaka till
              länder där det mesta i fråga om sjukvård saknas.
            </seg>
            <seg>
              Inledningsvis vill jag redogöra för den praxis som utvecklats
              när det gäller medicinskt humanitära skäl som grund för uppehållstillstånd.
              Regeringen prövade i februari 1994 ett antal ärenden för att ge
              vägledning.
            </seg>
            <seg>
              Där konstaterades bl.a. att tillstånd för bosättning kan beviljas
              endast i undantagsfall när det är fråga om en livshotande sjukdom
              för vilken vård inte kan beredas i hemlandet eller när det föreligger
              ett handikapp av synnerligen allvarlig art. Det poängterades dock
              att enbart den omständigheten att vården i Sverige håller en högre
              kvalitetsnivå än den i hemlandet inte kan utgöra grund för tillstånd.
              Däremot fastslogs att det i vissa fall kan finnas anledning till
              en mer generös bedömning. Detta kan gälla barn, när sjukdomen
              på ett livsavgörande sätt skulle påverka barnets utveckling vid
              ett återsändande.
            </seg>
            <seg>
              Det är sedan Invandrarverkets och Utlänningsnämndens uppgift
              att avgöra enskilda ärenden utifrån den praxis som utformats.
            </seg>
          </u>
          <note type="speaker">
            Anf. 2 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-56bc94d70eb9335c">
            <seg>
              Fru talman! Tack för svaret. Det var inte riktigt enbart detta
              jag tänkte på.
            </seg>
            <seg>
              Barnets bästa skall alltid gå i första rummet.
            </seg>
            <seg>
              Många beslut i flyktingärenden har dock varit direkt skadliga
              för barn. Barn med allvarliga sjukdomar och handikapp har avvisats.
              Andra barn har sänts i väg till miljöer där de riskerar misshandel
              och vanvård.
            </seg>
            <seg>
              Jag tror inte att det är aktuellt med misshandel i de fall jag
              nämner i min fråga, som i första hand gäller hivsmittade barn.
              Men i dessa fall är också ofta modern hivsmittad. Det är inte
              bara barnet. Hur skall då modern kunna ta hand om barnet när hon
              kommer tillbaka? Hon är ju sjuk och kan efter en kort tid inte
              ens ge barnet den behandling en mor annars kan ge ett sjukt barn.
              Det kan också vara syskon som blir avvisade och åker tillbaka.
              Sedan blir modern sjuk och dör och lämnar även det barnet efter
              sig.
            </seg>
            <seg>
              Jag vet att vi inte kan ta emot alla hivsmittade barn från Afrika.
              Det är inte frågan om det. Men den lilla rännil som har kommit
              hit skulle vi väl ändå kunna ge en fristad. Jag tror att det rör
              sig om 9-20
            </seg>
            <seg>
              barn. De som är hivsmittade löper en mycket stor risk att insjukna
              i aids. Vi skulle kunna ge dem en värdig avslutning på livet.
              De kunde få vara barn de år de lever. Detta har vi möjlighet att
              ge dem. Det kan man inte göra i Afrika. Där har man inte de möjligheterna.
            </seg>
            <seg>
              Både minister Blomberg och jag är överens om att vi skall ha
              en human och generös flyktingpolitik. Hur går det ihop med att
              avvisa sjuka flyktingbarn och även ensamma barn, som man har gjort
              i vissa fall?
            </seg>
          </u>
          <note type="speaker">
            Anf. 3 Statsrådet LEIF BLOMBERG (s):
          </note>
          <u xml:id="i-8656b319c7e554f5" who="unknown">
            <seg>
              Fru talman! Jag har varit i kontakt med Socialdepartementet,
              och där påpekar man att Sverige är ett mycket aktivt land internationellt
              vad avser bl.a. aidsvård. Sverige är den största enskilda bidragsgivaren
              till WHO:s, Världshälsoorganisationens, aidsprogram.
            </seg>
            <seg>
              Vi stödjer dessutom aktivt många andra projekt i
            </seg>
            <seg>
              WHO:s regi. Sverige för också i dessa avseenden en mycket humant
              inriktad politik, i syfte att underlätta för andra länder att
              ge människor den vård som rimligen kan krävas för de sjukdomar
              de kan ha. Ändå ser vi att det finns mycket olika förutsättningar
              i olika länder. Den högkvalitativa sjukvård vi har i Sverige finns
              inte i så många andra länder. I den meningen är det riktigt.
            </seg>
            <seg>
              När det gäller barnen känner jag naturligtvis med hjärtat. Nu
              har vi en ganska restriktiv tillämpning. Vi har inte prövat något
              fall av detta slag som gäller barn i regeringen. Det finns en
              utvecklad praxis i Utlänningsnämnden. Den dag vi får upp ett ärende
              på vårt bord har vi att ta ställning till den frågan. Den förra
              regeringen gav oss inte någon möjlighet att själva ta upp ärenden
              för prövning och avgörande. Jag vill ändå påstå att vi har en
              i huvudsak generös inställning, samtidigt som det naturligtvis
              är omgärdat med stora restriktioner. Det är i mycket allvarliga
              fall som uppehållstillstånd kan beviljas av dessa skäl.
            </seg>
          </u>
          <note type="speaker">
            Anf. 4 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-b7cac686318aed96">
            <seg>
              Fru talman! Jag tycker att detta är just sådana allvarliga fall.
              Jag är stolt över att vi för en så generös politik när det gäller
              aidsbehandlingen i andra länder.
            </seg>
            <seg>
              Det tycker jag är bra. Men det hjälper inte just dessa barn.
              Så långt räcker inte våra bidrag heller. De små rännilar som hamnar
              här, dessa svårt sjuka barn, tycker jag att vi skulle ta hand
              om. Jag önskar att ett fall av detta slag kommer upp på regeringens
              bord, så att vi får känna på både hjärta och hjärna när det gäller
              dessa fall.
            </seg>
          </u>
          <note type="speaker">
            Anf. 5 Statsrådet LEIF BLOMBERG (s):
          </note>
          <u xml:id="i-554af2370dfb9cbc" who="unknown">
            <seg>
              Fru talman! I regeringsformen är det klart utsagt att regeringen
              inte kan plocka upp enskilda ärenden från Utlänningsnämnden. För
              närvarande arbetar en utredningsman, som är tillsatt av Birgit
              Friggebo, med en översyn. Om hon inte hade tillsatt den utredningen
              så hade jag gjort det. Utredningsmannen ser över regeringens styrformer
              när det gäller Utlänningsnämnden och våra myndigheters hantering
              inom detta område. Det är alltså Invandrarverket och Utlänningsnämnden
              det är fråga om. Det handlar om på vilket sätt vi skall kunna
              välja att ta över ratten. Jag säger inte vilka fall det kan vara.
              Det är viktigt att vi kan ha de möjligheterna i vissa, för oss
              själva från politiska utgångspunkter principiellt viktiga fall.
              Vi ser för närvarande över detta.
            </seg>
            <seg>
              Vi utgår från att det under våren kommer förslag som kan underlätta
              en politisk styrning av dessa ärenden i vissa fall, även om jag
              tycker att Utlänningsnämnden i princip är ett bra sätt att hantera
              dessa frågor.
            </seg>
          </u>
          <note type="speaker">
            Anf. 6 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-eb0d7bf070c76137">
            <seg>
              Fru talman! Jag tycker kanske inte att Utlänningsnämnden har
              behandlat just denna fråga bra, eftersom det har fått till följd
              att man har skickat ut både sjuka barn och andra barn. Det var
              t.ex. en liten pojke med klumpfot, som så småningom fick den hjälp
              han behövde. Sådant har hänt upprepade gånger. Jag skulle vara
              glad om det blev en förändring i dessa frågor.
            </seg>
          </u>
          <note type="speaker">
            Anf. 7 Statsrådet LEIF BLOMBERG (s):
          </note>
          <u xml:id="i-78cb644d7bd6f3e2" who="unknown">
            <seg>
              Fru talman! Jag skall gärna säga att jag månar om barnen precis
              lika mycket som Ragnhild Pohanka. Vi har fått kritik från olika
              håll i landet för att vi inte skulle följa andan och meningen
              i FN:s barnkonvention. Vi tillsatte en kommitté i förra veckan,
              som har fått i uppdrag att särskilt se över frågan huruvida vi
              följer andan och meningen i konventionen. Riksdagen har ju sagt
              att vår lagstiftning uppfyller konventionens anda och mening.
              Om vi har åsidosatt barnens rättigheter vid tillämpningen av lagen
              skall vi omedelbart rätta till det. Självklart skall vi se till
              att följa den. Om vi inte har begått några egentliga brott mot
              vår egen lagstiftning i dessa avseenden, har vi hanterat frågan
              rätt. Det återstår att se i vår.
            </seg>
          </u>
          <note type="speaker">
            Anf. 8 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-58ba540b3b5a4eed">
            <seg>
              Fru talman! Det kan hända att vi inte har begått något brott
              mot lagstiftningen. Men jag tycker att praxis har blivit för hård
              i dessa fall. Jag ser med förhoppning fram emot att det skall
              komma upp ett fall av detta slag till regeringen och att ni ser
              över lagstiftningen. Jag ömmar naturligtvis alldeles speciellt
              för de barn vilkas fall är uppe till prövning i dag.
            </seg>
            <seg>
              Jag hoppas att det skall bli en förändring på denna punkt. Med
              ledning av vad jag har fått höra i dag tror jag också att det
              kan bli så.
            </seg>
          </u>
          <note type="speaker">
            Anf. 9 Statsrådet LEIF BLOMBERG (s):
          </note>
          <u xml:id="i-e7b8af84ddef07a0" who="unknown">
            <seg>
              Fru talman! Det här är frågor som har varit uppe sedan många
              år tillbaka i tiden under den borgerliga regeringen men också
              under tidigare socialdemokratiska regeringar. I alla fall har
              det utvecklats en praxis sådan den ser ut i dag. Jag kan inte
              påstå att myndigheter eller regeringen i dag har en hårdare praxistillämpning
              än förut. Det finns ingenting som tyder på det.
            </seg>
          </u>
          <note>
            Överläggningen var härmed avslutad.
          </note>
          <note>
            4 § Svar på fråga 1994/95:175 om de irakiska feilikurderna
          </note>
          <note type="speaker">
            Anf. 10 Statsrådet LEIF BLOMBERG (s):
          </note>
          <u xml:id="i-8848a637c94dce33" who="unknown">
            <seg>
              Fru talman! Ragnhild Pohanka har frågat mig om jag är beredd
              att undersöka möjligheten att låta förföljda och hemlösa feilikurder
              få en fristad i Sverige.
            </seg>
            <seg>
              Sverige har sedan 1950 en särskild ordning för att inom ramen
              för en flyktingkvot ta emot flyktingar vars situation inte kunnat
              lösas på annat sätt än genom överföring till ett tredje land.
              Kvoten används, i samverkan med UNHCR, för överföring av flyktingar
              eller andra personer som befinner sig i en särskilt utsatt situation.
              Den kan också användas för personer som är förföljda och befinner
              sig i fara men ännu inte kunnat lämna sitt land.
            </seg>
            <seg>
              Riktlinjer för kvotens användning ges budgetårsvis av regeringen
              efter beslut av riksdagen. I regeringens beslut finns normalt
              ingen närmare precisering till viss region eller viss folkgrupp.
              Det är Invandrarverket som i samråd med UNHCR avgör inriktningen
              av överföringarna till Sverige. För budgetåret 1994/95
            </seg>
            <seg>
              har Invandrarverket fått i uppdrag att föra över ca
            </seg>
            <seg>
              1 800 flyktingar och andra personer i behov av skydd till vårt
              land.
            </seg>
          </u>
          <note type="speaker">
            Anf. 11 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-14c25b8c568dc45e">
            <seg>
              Fru talman! Jag kan inte heller tänka mig att vi kan ta emot
              de ca 300 000 feilikurder som finns i Iran.
            </seg>
            <seg>
              De deporterades i början av 80-talet, och fortfarande efter 14
              år bor de i tält. De har egentligen inget medborgarskap. Man kan
              nästan behandla dem som statslösa. De får ett grönt ID-kort. På
              det står det "icke giltigt". När de har lyckats fly från Iran
              har de inte kunnat komma tillbaka till Iran. Det har hänt upprepade
              gånger.
            </seg>
            <seg>
              Vi har ungefär 350 feilikurder här i Sverige. Några av dem har
              fått uppehållstillstånd. Sedan finns det en grupp som söker asyl.
              Det var egentligen dessa jag tänkte på. Flyktingkvoten är också
              behjärtansvärd i det här fallet, men jag tänker i första hand
              på dem som redan är här och som har varit utsatta för tortyr,
              har fått syskon och andra släktingar avrättade. Det är en liten
              grupp här i Sverige. Jag undrar om man ändå, inte generellt men
              i alla fall, se över deras situation.
            </seg>
            <seg>
              Det sitter människor i häkte. Man kan inte utvisa dem därför
              att de inte tas emot.
            </seg>
            <seg>
              Redan i dokumentationen från FN:s fredsförmedlare i kriget mellan
              Irak och Iran Olof Palme och Jan
            </seg>
            <seg>
              Eliasson tas frågan upp: I förhandlingarna mellan Irak och Iran
              har den iranska sidan gång på gång tagit upp frågan. Det fjärde
              iranska kravet för att stoppa kriget med Irak var att de deporterade
              måste tillbaka till
            </seg>
            <seg>
              Irak. Det är alltså en ganska stor risk de löper. Men jag vet
              att vi inte kan lösa problemen för alla, men kanske för dem som
              ändå har lyckats ta sig hit.
            </seg>
          </u>
          <note type="speaker">
            Anf. 12 Statsrådet LEIF BLOMBERG (s):
          </note>
          <u xml:id="i-4418a102e61a7bc0" who="unknown">
            <seg>
              Fru talman! Jag har själv engagerat mig mycket i kurdernas sak.
              Jag var med, precis som Ragnhild
            </seg>
            <seg>
              Pohanka, i den s.k. Kurdkommittén i Sverige. Jag känner väldigt
              starkt för människor som förföljs eller förtrycks av olika skäl.
              Till dem hör väldigt många av våra kurder. Det är också av det
              skälet som många kurder har fått uppehållstillstånd i Sverige.
            </seg>
            <seg>
              Jag inser naturligtvis de svårigheter som många av kurderna,
              och andra folkgrupper i olika delar av världen, kan leva under.
              Just skälet till att inrätta en flyktingkvot var att vi skulle
              kunna ha en möjlighet att ta emot människor som kanske inte finns
              i Sverige eller söker asyl inom vårt lands gränser, utan att vi
              i samverkan med UNHCR skulle kunna säga att vi är beredda att
              ta emot ett antal personer från den ena eller den andra regionen
              med en viss bakgrund, i det här fallet feilikurder. Det är UNHCR
              och Invandrarverket som måste göra bedömningen om det bland dessa
              människor finns ett antal personer som skulle komma i fråga för
              att få komma till Sverige. Det är Invandrarverkets sak att ta
              ställning i den frågan och göra det i samverkan med UNHCR. Det
              är väldigt viktigt att det är så.
            </seg>
          </u>
          <note type="speaker">
            Anf. 13 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-6cabc9cb8554d740">
            <seg>
              Fru talman! I en del av fallen har faktiskt UNHCR
            </seg>
            <seg>
              skrivit till Utlänningsnämnden och dokumenterat att det är personer
              med flyktingstatus. Ändå har de blivit utvisade för andra eller
              tredje gången - jag vet inte vilket, för det är olika i olika
              fall.
            </seg>
            <seg>
              Därför tycker jag att det är märkligt att man inte låter dessa
              få uppehållstillstånd när även UNHCR har lämnat sina papper.
            </seg>
          </u>
          <note type="speaker">
            Anf. 14 Statsrådet LEIF BLOMBERG (s):
          </note>
          <u xml:id="i-1c27c454fca1d285" who="unknown">
            <seg>
              Fru talman! Vi talar kanske om litet olika saker.
            </seg>
            <seg>
              Jag talar om flyktingkvoten, om att kunna ta emot människor från
              utanför vårt land, som feilikurder i norra delen av Irak, som
              lever där sitt liv, och de kurder som sitter i våra förläggningar.
            </seg>
            <seg>
              Jag tog reda på innan jag kom hit hur många kurder det finns
              i förläggningar. Det finns nästan 400
            </seg>
            <seg>
              som är irakiska medborgare, 97 iranska och 92 turkiska medborgare
              - allt enligt uppgift från Statens invandrarverk. Frågan är nu
              föremål för en dialog. Jag har för mig att vi fått in ett ärende
              av mer principiell natur att ta ställning till hur vi skall se
              på de kurders situation som finns kvar i Sverige, om de skall
              kunna få fristad i Sverige. Det är först då jag kan pröva frågan.
              I dag ligger ärendet ännu inte på mitt bord.
            </seg>
          </u>
          <note type="speaker">
            Anf. 15 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-ff0de25c18dcc18d">
            <seg>
              Fru talman! De feilikurder som jag talar om måste vara några
              av de 97 iranska medborgarna. Det finns en grupp som redan fått
              uppehållstillstånd.
            </seg>
            <seg>
              Invandrarministern och jag - jag sitter fortfarande i kommittén
              - känner till kurdernas situation. Men feilikurderna är bortglömda.
              Det är ingen som har talat om dem i dessa sammanhang. De har ett
              eget språk, en egen kultur och har nästan alla bott i Bagdad och
              där omkring. Det handlar om stora försvinnanden, tiotusentals
              unga män som har försvunnit. Om de kommer in i Iran kommer de
              med all säkerhet att skickas till Irak. Då är deras öde beseglat.
              Det är bara så.
            </seg>
          </u>
          <note type="speaker">
            Anf. 16 Statsrådet LEIF BLOMBERG (s):
          </note>
          <u xml:id="i-db7c71e321cb6cde" who="unknown">
            <seg>
              Fru talman! Det är svårt att veta hur många det är för vi för
              ingen statistik över ifall man är feilikurd eller har någon annan
              bakgrund. Men det finns en uppskattning om att det finns ca 650
              feilikurder i
            </seg>
            <seg>
              Sverige som fått uppehållstillstånd här.
            </seg>
            <seg>
              Det är viktigt att notera att varje sådant här fall i alla avseenden
              hanteras individuellt. Vi gör en individuell prövning. Så sker
              också när det gäller feilikurderna. I den mån de har skyddsbehov
              och dessa är starka, får de stanna i Sverige. I den mån de inte
              har det, hamnar man i en situation, som i dag, att man inte lyckas
              återföra dem till det land de kommer ifrån därför att de inte
              tas emot i de områden som de kommer ifrån. Därför finns det anledning
              för oss att ta ställning i dessa frågor när det fall som nu är
              anmält till oss kommer till behandling. Sedan får vi se vilken
              ställning vi kan ta.
            </seg>
          </u>
          <note type="speaker">
            Anf. 17 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-822feec3868573a7">
            <seg>
              Fru talman! En sista fråga. När UNHCR har dokumenterat att en
              person är i behov av skydd och flyktingstatus enligt UNHCR:s sätt
              att se, borde inte ett sådant fall prövas? Det är just UNHCR:s
              uppgift.
            </seg>
          </u>
          <note type="speaker">
            Anf. 18 Statsrådet LEIF BLOMBERG (s):
          </note>
          <u xml:id="i-9bebf59726a8970a" who="unknown">
            <seg>
              Fru talman! Vi fäster väldigt stort avseende vid vad UNHCR säger
              vid sina bedömningar. I 99 fall av
            </seg>
            <seg>
              100 gör vi samma bedömningar. Ibland har vi litet olika syn på
              saker och ting, men det är undantagsfallen. Jag vill gärna framhålla
              att viljan att samarbeta med UNHCR är stark både från våra myndigheters
              sida och från regeringens sida. Det är väldigt viktigt.
            </seg>
          </u>
          <note>
            Överläggningen var härmed avslutad.
          </note>
          <note>
            5 § Svar på fråga 1994/95:139 om användningen av antipersonella
            minor
          </note>
          <note>
            Anf. 19 Försvarsminister THAGE G
          </note>
          <note type="speaker">
            PETERSON (s):
          </note>
          <u xml:id="i-6e188674e1c0820b" who="thage_g_peterson_a537c0">
            <seg>
              Fru talman! Anders Svärd har frågat mig vilka åtgärder jag tänker
              vidta för att det svenska försvaret skall upphöra med att använda
              antipersonella minor.
            </seg>
            <seg>
              Runt om i världen förorsakar antipersonella landminor stort mänskligt
              lidande.
            </seg>
            <seg>
              Våren 1994 beslutade en enhällig riksdag att Sverige, i samband
              med nästa års konferens om översyn av 1980 års konvention om särskilt
              inhumana vapen, borde klargöra att ett internationellt förbud
              mot antipersonella minor utgör den enda verkliga lösningaen på
              de humanitära problem som användningen av sådana minor ger upphov
              till.
            </seg>
            <seg>
              Sverige har också - i enlighet med riksdagsuttalandet - vid det
              expertgruppmöte som i augusti i år ägde rum i Genève lagt fram
              ett förslag om totalförbud för antipersonella landminor. Regeringen
              kommer i det pågående arbetet inför den kommande översynskonferensen
              att kraftfullt verka för att få internationellt gehör för den
              av Sverige intagna ståndpunkten. Starkt delade meningar råder
              emellertid om denna ståndpunkt.
            </seg>
            <seg>
              En internationell överenskommelse om totalförbud mot antipersonella
              landminor i enlighet med Sveriges förslag kommer givetvis att
              innebära att sådana minor inte längre kommer att användas av det
              svenska försvaret.
            </seg>
          </u>
          <note type="speaker">
            Anf. 20 ANDERS SVÄRD (c):
          </note>
          <u who="anders_svard_4b70ae" xml:id="i-8eedf659ccfe5264">
            <seg>
              Fru talman! Tack så mycket för svaret. Jag känner till att regeringen
              arbetar för ett internationellt totalförbud enligt riksdagens
              beställning, och det är bra.
            </seg>
            <seg>
              Svaret avslutas med: "En internationell överenskommelse om totalförbud
              mot antipersonella landminor i enlighet med Sveriges förslag kommer
              givetvis att innebära att sådana minor inte längre kommer att
              användas av det svenska försvaret." Fattas bara annat!
            </seg>
            <seg>
              Men det var inte detta som jag frågade om.
            </seg>
            <seg>
              Min fråga handlade i stället om ifall försvarsministern är villig
              att medverka till att Sverige går före när det gäller att få bort
              dessa truppminor, trots den negativa inställningen i många länder
              - jag känner till att inställningen på många ställen är negativ.
            </seg>
            <seg>
              Arméchefen har sagt att truppminor inte är av avgörande betydelse
              för det svenska försvaret. Han kan tänka sig att direkt ta bort
              truppmina 10. Dessa minor har enligt många experter den egenheten
              att de är lika farliga för de egna soldaterna som för fienden.
              Framför allt drabbas civilbefolkning och i stor utsträckning barn
              av dessa minor. Därför skulle det nog ha en väldigt stor betydelse
              om Sverige genom ett gott exempel visade att man oberoende av
              andra länders uppfattningar är beredd att ta konsekvenserna av
              den uppfattning som Sveriges riksdag har.
            </seg>
            <seg>
              Jag undrar om försvarsministern, oberoende av den internationella
              opinionen, inte skulle kunna tänka sig att ändå verka för ett
              avskaffande av dessa minor.
            </seg>
          </u>
          <note>
            Anf. 21 Försvarsminister THAGE G
          </note>
          <note type="speaker">
            PETERSON (s):
          </note>
          <u xml:id="i-ab39af8ff198007d" who="thage_g_peterson_a537c0">
            <seg>
              Fru talman! För att ett totalförbud mot antipersonella landminor
              skall bli effektivt krävs det en internationell överenskommelse
              som binder parterna i både mellanstatliga konflikter och inbördeskrig.
              Såväl den förra som den nuvarande regeringen har klargjort en
              entydig ståndpunkt, nämligen att Sverige vill ha ett totalförbud.
            </seg>
            <seg>
              I den nu pågående förhandlingsprocessen i Genève deltar Sverige
              synnerligen aktivt - och det vill jag verkligen intyga för Anders
              Svärd - för att stärka det regelsystem som skall skydda civilbefolkningen
              i krigsdrabbade länder mot de gigantiska problem som just kvarliggande
              antipersonella landminor utgör.
            </seg>
            <seg>
              Den svenska delegationen består utöver representanter för regeringen
              och försvarsmakten också av representanter för Rädda barnen. Den
              agerar mycket aktivt för att skärpa reglerna och för att få stöd
              för det svenska förslaget om totalförbud när det gäller landminor.
            </seg>
            <seg>
              Jag vill avluta detta inlägg med att till Anders
            </seg>
            <seg>
              Svärd säga att detta inte är någon lätt uppgift. Flera länder
              har tagit avstånd från det svenska förslaget, och detta gäller
              också tyvärr inom den nordiska kretsen.
            </seg>
          </u>
          <note type="speaker">
            Anf. 22 ANDERS SVÄRD (c):
          </note>
          <u who="anders_svard_4b70ae" xml:id="i-1ee2661d6837431a">
            <seg>
              Fru talman! Jag kan vidimera det som försvarsministern säger,
              att det är svårt att få gehör för det svenska förslaget. De flesta
              länder är motståndare till detta. Enligt min uppfattning borde
              det ha desto större betydelse om vi som enskilt land visade att
              vi sätter humaniteten före användandet av den här typen av minor.
              Vi har sådana i vår vapenarsenal, men jag har svårt att tänka
              mig att vi skulle använda dem.
            </seg>
            <seg>
              Det övergripande målet ett internationellt förbud kan uppnås
              på olika sätt, t.ex. genom argumentering i internationella fora.
              Men att gå före brukar också ibland ha stor betydelse för att
              öka pressen på de länder som vi vill påverka. Jag vidhåller alltså
              att vi borde kunna göra mera.
            </seg>
          </u>
          <note>
            Anf. 23 Försvarsminister THAGE G
          </note>
          <note type="speaker">
            PETERSON (s):
          </note>
          <u xml:id="i-0b25b04fcd759623" who="thage_g_peterson_a537c0">
            <seg>
              Fru talman! Vi sätter ju humaniteten främst. Vi arbetar kraftfullt
              med den här frågan. Det viktigaste är att nå konkreta resultat
              till skydd för civilbefolkningen i krigsdrabbade länder. Det är
              ju där som problemet finns. Problemen är inte stora i Sverige.
            </seg>
            <seg>
              Då har ett ensidigt svenskt avskaffande av antipersonella landminor
              inte någon betydelse. Det är därför som vi måste se internationellt
              på denna fråga, och vi måste eftersträva ett internationellt förbud.
              Här har både den förra och den nuvarande regeringen gjort den
              bedömningen att om det gick att få internationell anslutning kring
              ett förbud, skulle de humanitära fördelarna ur ett globalt perspektiv
              uppväga den egna militära nackdelen.
            </seg>
            <seg>
              Ett ensidigt svenskt avskaffande skulle inte åstadkomma de humanitära
              effekter som vi båda så varmt och intensivt eftersträvar.
            </seg>
          </u>
          <note type="speaker">
            Anf. 24 ANDERS SVÄRD (c):
          </note>
          <u who="anders_svard_4b70ae" xml:id="i-793dda10d1f65a4f">
            <seg>
              Fru talman! Arméchefen är mycket tveksam till betydelsen av om
              den skulle innebära någon större nackdel att redan nu ensidigt
              ta bort dessa minor.
            </seg>
            <seg>
              Vi sätter humaniteten främst. Men på vilket sätt skulle vårt
              agerande minska i styrka om vi gick före?
            </seg>
            <seg>
              Frågan är viktig. Det skulle ha ett stort symbolvärde om vi utöver
              att vi med kraft agerar också kunde säga att vi hade tagit bort
              de antipersonella minorna ur vår egen arsenal. Då kunde vi visa
              att vi inte bara pratade utan att vi också satte handling bakom
              orden. Det skulle vara ett starkare agerande. Frågan är såpass
              angelägen att den vore värd detta.
            </seg>
          </u>
          <note>
            Överläggningen var härmed avslutad.
          </note>
          <note>
            6 § Svar på fråga 1994/95:164 om posten och formerna för adresser
          </note>
          <note>
            Anf. 25 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-50cd298dfb962cb5" next="cont" who="ines_uusmann_9adb33">
            <seg>
              Fru talman! Sigge Godin har frågat mig om vilka åtgärder jag
              ämnar vidta för att i lagstiftningen skydda byanamn och ortnamn.
            </seg>
            <seg>
              Enligt vad jag har erfarit från Posten AB är det viktigt att
              adresser finns fastställda på landsbygden och att dessa tillämpas
              konsekvent för att Posten skall kunna sköta postutdelningen. Kommunerna
              är ansvariga för sättandet av adresser i såväl tätort som glesbygd.
              Ett samarbete finns därför mellan Kommunförbundet och Posten AB
              vad gäller just adresser i glesbygd. I avtalet mellan Posten AB
              och Kommunförbundet, som slöts under förra mandatperioden, finns
              ingen skrivning om åsättande av gatu- eller vägnamn.
            </seg>
            <seg>
              Posten AB skall stå neutral i fråga om vilket adressbegrepp som
              kommunen vill fastställa.
            </seg>
            <seg>
              Det är således kommunens ansvar att fatta beslut i adressfrågor,
              men Posten ser gärna adressering i form av byanamn eller gårdsnamn,
              vilket ligger i linje med den utredning som riksdagen tillsatte
              för att skydda ort- och gårdsnamn.
            </seg>
            <seg>
              Posten är positiv till att medverka till bevarande av gamla ortnamn,
              och detta finns också uttryckt i Postens policy, som ej förordar
              gatu- och vägnamn.
            </seg>
            <seg>
              Kulturarvsutredningen kommer till sommaren
            </seg>
          </u>
          <note>
            1996 med ett förslag om lagstiftning på området.
          </note>
          <u prev="cont" who="ines_uusmann_9adb33">
            <seg>
              Eftersom det är kulturministern som ansvarar för ortoch gårdsnamn
              har jag inte för avsikt att föreslå några ändringar i liggande
              direktiv för utredningen.
            </seg>
            <seg>
              Med anledning av vad jag anfört ser jag för min del inte någon
              anledning till att vidta några ytterligare åtgärder för att skydda
              byanamn och ortnamn.
            </seg>
            <seg>
              Staten har vidare möjlighet att genom sitt ägarinflytande se
              till att den påverkan som Posten AB kan utöva genom sina adresseringskrav
              när det gäller valet av ortnamn inte strider mot god ortnamnssed.
            </seg>
          </u>
          <note type="speaker">
            Anf. 26 SIGGE GODIN (fp):
          </note>
          <u who="sigge_godin_bc1fb2" xml:id="i-690e3cec1e38ea0e">
            <seg>
              Fru talman! Jag ber att få tacka för svaret. Det är precis som
              statsrådet säger, att riksdagen enhälligt har beslutat att det
              skall finnas ett lagskydd för ortnamnen. Statsrådet Friggebo tillsatte
              en utredning som skall komma med förslag. Därför blev jag väldigt
              förvånad över att Posten och Kommunförbundet var i full färd med
              att skapa nya adressregister. Som statsrådet säkert vet hålls
              i dagarna konferenser ute i landet, men man vill inte ha med några
              deltagare från hembygdsrörelsen eller några andra kulturintresserade
              och företrädare från de olika bygderna. Det framgår klart och
              tydligt av sättet att sprida information om dessa konferenser.
              Det är litet konstigt att man nu inte vill avvakta vad utredningen
              kommer fram till när det gäller hur man skall skydda ort- och
              byanamnen.
            </seg>
            <seg>
              Frågan är, statsrådet, vem som skall ta hänsyn till vem. Skall
              regering och riksdag dansa efter myndigheters och verks pipa,
              eller är det möjligen så att de borde avvakta den här utredningen
              som de förmodligen känner till? Om inte, har de väl fått kännedom
              om den just nu.
            </seg>
            <seg>
              Sedan säger statsrådet att det inte finns några planer på att
              vidta några åtgärder och att frågan så småningom kommer att hamna
              på kulturministerns bord.
            </seg>
            <seg>
              Men det går inte till på det sättet i det här landet.
            </seg>
            <seg>
              Regeringen är ett kollektiv. Frågan är då ytterst: Om kommunikationsministern
              inte vill göra något, vill då kulturministern göra det? Eller
              är det möjligen så att ni inte har talat med varandra. Det brukar
              ju förekomma en del korrespondens inför svar på frågor osv.
            </seg>
            <seg>
              Kulturministern skymtar ju här i faggorna. Det går väl kanske
              att fråga henne nu, om det inte gjorts tidigare.
            </seg>
            <seg>
              Eller tycker regeringen att det är så här det skall gå till?
            </seg>
          </u>
          <note>
            Anf. 27 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-e8829991a0257d7d" who="ines_uusmann_9adb33">
            <seg>
              Fru talman! När det gäller det ansvar som åligger
            </seg>
            <seg>
              Posten i de här frågorna menar jag att det har tydliggjorts att
              Posten inte har någon avsikt att arbeta för att ta bort vare sig
              byanamn eller gamla gårdsnamn.
            </seg>
            <seg>
              Tvärtom ligger det i Postens uttalade målsättning att vi skall
              bevara gamla ort- och byanamn. Därför kan jag inte se någon anledning
              till att jag skall utöva någon form av ministerstyre gentemot
              Posten i de här frågorna. Det är såvitt jag vet en uppfattning
              som helt delas av mig och Sigge Godin men också av Posten.
            </seg>
          </u>
          <note type="speaker">
            Anf. 28 SIGGE GODIN (fp):
          </note>
          <u who="sigge_godin_bc1fb2" xml:id="i-bc13983297249ce3">
            <seg>
              Fru talman! Det finns ingen skrivning i avtalet om kulturaspekterna,
              men däremot finns det kommentarer till avtalet. Där räknas upp
              att man kan använda sig av traktnamn och nummer eller av byanamn
              och gårdsnamn eller av vägnamn och nummer.
            </seg>
            <seg>
              Frågan är då vilket av de tre sätten att skylta som skall användas.
              Vägverket vill inte ha en massa vägskyltar ute på landsbygden,
              för de är till bekymmer och problem för snöröjning osv.
            </seg>
            <seg>
              Kan jag lita på att frågan hanteras på samma sätt i hela landet?
              Risken är att det blir det ena, det andra eller det tredje och
              att det inte finns några garantier.
            </seg>
            <seg>
              Frågan är ju då ytterst varför man inte kan invänta utredningen.
            </seg>
            <seg>
              Måste jag ställa samma fråga till kulturministern om vad hon
              tycker i den här frågan? Vad Sveriges riksdag tycker vet vi ju.
              Statsrådet satt dessutom i riksdagen när beslutet fattades.
            </seg>
          </u>
          <note>
            Anf. 29 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-c46c57a0cc1ca619" who="ines_uusmann_9adb33">
            <seg>
              Fru talman! Avslutningsvis vill jag bara säga att jag när det
              gäller användandet av gamla ortnamn och byanamn inte alls tror
              att vi har delad uppfattning.
            </seg>
            <seg>
              Men det är samtidigt så att det är kommunerna, var och en av
              Sveriges drygt 280 kommuner, som är ansvariga för att sätta dessa
              adresser. Det handlar om många olika myndigheter och intressen
              som man skall ta hänsyn till. Därför tycker jag att det är en
              rimlig ordning att varje kommun har det slutgiltiga ansvaret.
            </seg>
          </u>
          <note type="speaker">
            Anf. 30 SIGGE GODIN (fp):
          </note>
          <u who="sigge_godin_bc1fb2" xml:id="i-b60853e2a266d6f3">
            <seg>
              Fru talman! Jag tycker inte att det skall gå till på det här
              sättet. Det finns ett normalavtal som vi har talat om, och det
              finns företrädare för länskultur och annat som hävdar att de här
              namnen skall bort. Vi skall rasera ett tusenårigt kulturarv bara
              för att våra verk och myndigheter tycker att man kan göra det.
              Att man går till väga på det här sättet är som en framtidsskildring
              av Orwell, säger en del av länsmyndigheterna.
            </seg>
            <seg>
              Jag konstaterar att statsrådet i stort sett rycker på axlarna
              och tycker att detta är en bagatell - låt dem köra vidare fram
              till 1996. Post och kommunförbund jobbar snabbt när de vill. Vi
              vet då att detta blir raserat. Då blir det för sent för kulturministern,
              som sitter här i kammaren, att göra någonting. Det är inte så
              vi skall hantera kulturfrågorna.
            </seg>
            <seg>
              Vi måste också tänka på att de människor som vill återvända till
              sina rötter skall möta en bygd som har samma ortnamn och kulturnamn
              som på den tid när de bodde där. Som statsrådet vet är omflyttningen
              här i landet ganska stor. Därför bör människor ha en chans att
              känna igen sig.
            </seg>
          </u>
          <note>
            Anf. 31 Kommunikationsminister INES
          </note>
          <note type="speaker">
            UUSMANN (s):
          </note>
          <u xml:id="i-9eaa23e86d22d4a3" who="ines_uusmann_9adb33">
            <seg>
              Fru talman! Som absolut sista inlägg i den här frågan vill jag
              säga till Sigge Godin att vi har varit överens i Sverige om att
              vissa saker skall vi ha den kommunala självstyrelsen till och
              andra saker skall vi bestämma i Sveriges riksdag.
            </seg>
            <seg>
              I det här fallet är jag övertygad om att just alla de aspekter
              som Sigge Godin tar upp, vilka jag delar i sak, är kommunerna
              helt kompetenta att själva ta ansvar för.
            </seg>
          </u>
          <note type="speaker">
            Anf. 32 SIGGE GODIN (fp):
          </note>
          <u who="sigge_godin_bc1fb2" xml:id="i-c639b90cbffff9fa">
            <seg>
              Fru talman! Jag konstaterar bara att statsrådet inte har något
              intresse av de här frågorna utan hänskjuter dem till andra inrättningar.
              Det gör att de kan ordna det här fram till 1996 eller 1997, då
              regeringen förmodligen presenterar ett förslag. Jag tycker inte
              att vi skall hantera de beslut som Sveriges riksdag har fattat
              på det sättet. Det är inte så man behandlar parlamentariker i
              ett demokratiskt land.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Svar på fråga 1994/95:161 om uppsägning av kommunal- och
            landstingsanställda
          </note>
          <note>
            Anf. 33 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <u xml:id="i-e03994b2cbd18b86" next="cont" who="sten-ove_sundstrom_1661b3">
            <seg>
              Fru talman! Lars Stjernkvist har frågat mig vilka åtgärder jag
              är beredd att vidta för att förhindra uppsägningar av kommunal-
              och landstingsanställda under år 1995.
            </seg>
            <seg>
              AMS och länsarbetsnämnderna har tillsammans med kommuner och
              landsting runt om i landet slutit avtal om att ej säga upp personal
              under innevarande budgetår. De medel som tagits i anspråk har
              kommit från anslaget för utbildning i företag. Två miljarder kronor
              har avsatts för detta ändamål. AMS har meddelat att det för innevarande
              budgetår inte finns anledning att tillföra ytterligare medel i
              detta syfte. Vad gäller nästa budgetår återkommer regeringen till
              detta i budgetpropositionen.
            </seg>
            <seg>
              Dessa avtal har totalt sett inneburit att ca 40 000
            </seg>
            <seg>
              människor beretts möjlighet att utbilda sig och höja sin kompetens
              i stället för att bli uppsagda.
            </seg>
            <seg>
              Flertalet av de avtal som har slutits löper ut någon gång under
              år 1995, ett fåtal omfattar första kvartalet
            </seg>
          </u>
          <note>
            1996.
          </note>
          <u prev="cont" who="sten-ove_sundstrom_1661b3">
            <seg>
              Jag anser att kommunerna bör göra sitt yttersta för att undvika
              friställanden i rådande konjunkturläge.
            </seg>
            <seg>
              Detta är inte enbart ett ansvar för regeringen. Ansvaret åvilar
              även kommuner och landsting.
            </seg>
          </u>
          <note type="speaker">
            Anf. 34 LARS STJERNKVIST (s):
          </note>
          <u who="lars_stjernkvist_fdc19a" xml:id="i-3f4ce2b1f02b99e0">
            <seg>
              Fru talman! Jag tackar för svaret. Jag är hyfsat nöjd, men jag
              hoppas att jag skall vara helt nöjd när vi är klara med den här
              pratstunden. Det krävs nog ett litet förtydligande.
            </seg>
            <seg>
              Först vill jag ge en kort bakgrund till att jag ställde frågan.
              Jag är medveten om att det kommer att bli svårt att nå balans
              i många kommuner och landsting utan att säga upp anställda, detta
              med tanke på hur besvärlig situationen tyvärr ser ut. Det betyder
              ändå inte att det är rätt att göra uppsägningar nu, vilket statsrådet
              också säger i sitt svar, för så länge alternativet för uppsägningar
              är arbetslöshet är det ingen poäng med att säga upp anställda.
              Följden blir att vården och omsorgen försämras utan att man egentligen
              gör någon ekonomisk vinst.
            </seg>
            <seg>
              Som statsrådet sade vidtog den förra regeringen en del åtgärder,
              visserligen alldeles för sent och enligt min mening dessutom för
              tamt. Men ändock innebar de att man kunde förhindra en del uppsägningar
              i år.
            </seg>
            <seg>
              Jag har all respekt för att vi inte här och nu kan klara ut budgetdiskussionen.
              Det pågår ju ett budgetarbete som måste avvaktas. Men eftersom
              jag ändå inte är riktigt lugn inför vad som kommer att hända under
              nästa år vill jag fråga: Om arbetslösheten kommer att ligga kvar
              på en oacceptabelt hög nivå, vilket jag tyvärr befarar, och det
              inte sker någon dramatisk sänkning, är statsrådet i så fall beredd
              att vidta åtgärder som gör att man kan förlänga den typ av avtal
              som i dag finns till att gälla under hela 1995? Ett besked vore
              bra för kommunerna, så att de vet vilka villkor som kommer att
              gälla.
            </seg>
            <seg>
              Anf. 35 Arbetsmarknadsminister ANDERS
            </seg>
          </u>
          <note type="speaker">
            SUNDSTRÖM (s):
          </note>
          <u xml:id="i-615e8d5907dc9374" who="sten-ove_sundstrom_1661b3">
            <seg>
              Fru talman! Jag vill först säga att den möjlighet som AMS har
              utnyttjat sig av - att genom utbildningsinsatser i kommunerna
              förhindra uppsägningar -
            </seg>
            <seg>
              är bra. Den är dock inte ett resultat av ett initiativ från regering
              eller riksdag, utan det är faktiskt ett eget initiativ som AMS
              tog därför att pengarna för utbildningsresurser i företagen inte
              kom att användas under det pågående budgetåret. Jag gillar det
              initiativet från
            </seg>
            <seg>
              AMS.
            </seg>
            <seg>
              Det andra jag vill säga är att det oftast har blivit politiskt
              maktskifte i de kommuner som har visat sig gå hårt fram med nedskärningar
              i vård och omsorg.
            </seg>
            <seg>
              Jag tror att det kan vara klokt för de nya majoriteterna att
              komma ihåg detta under 1995 och inte dra ned sysselsättningen
              i ett läge när det leder till arbetslöshet. Den finansiella situationen
              för kommunerna är betydligt bättre än för staten.
            </seg>
            <seg>
              Det tredje jag vill säga rör Lars Stjernkvists fråga:
            </seg>
            <seg>
              Kommer dessa resurser att finnas kvar också i nästa budget? Det
              kan jag inte ge besked om i dag, utan det måste vänta till den
              10 januari när regeringen presenterar sin budgetproposition.
            </seg>
          </u>
          <note type="speaker">
            Anf. 36 LARS STJERNKVIST (s):
          </note>
          <u who="lars_stjernkvist_fdc19a" xml:id="i-86e84019ffce2e92">
            <seg>
              Fru talman! Det är möjligt att jag var litet överdrivet generös
              gentemot statsrådets företrädare, men faktum är att AMS gavs möjligheten
              att använda resurserna litet friare. Det var en kraftfull opinionsbildning
              som åstadkom detta. Vi kan åtminstone säga att den förra regeringen
              inte förhindrade åtgärden. Det var i alla fall bra.
            </seg>
            <seg>
              Jag frågade vad som kommer att hända när avtalen löper ut. I
              det konkreta fall jag nämner, Östergötland, är det så att avtalen
              löper ut redan i april månad. Det innebär tyvärr att man redan
              i dag på tjänstemannanivå planerar för att varsla under våren
              med utgångspunkt i att säga upp under hösten. Det ser jag väldigt
              allvarligt på. Jag hoppas verkligen att regeringen nu ser sig
              föranledd att snabbt fundera på åtgärder som gör att man kan förhindra
              uppsägningar - också under hösten.
            </seg>
            <seg>
              Vi tycks vara helt överens i grundsynen. Någon dramatisk sänkning
              av arbetslösheten kan jag tyvärr inte se.
            </seg>
          </u>
          <note>
            Anf. 37 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <u xml:id="i-b3047cf572945f93" who="sten-ove_sundstrom_1661b3">
            <seg>
              Fru talman! Jag vill bara säga att den information jag har fått
              från AMS innebär att i stort sett alla avtal som är slutna med
              kommuner och landsting är formulerade så, att varsel om uppsägning
              kan ske först när avtalet löper ut. Det innebär i detta fall att
              huvudmannen kan avvakta de ställningstaganden som riksdagen gör
              i vår då det gäller nästkommande budgetår.
            </seg>
          </u>
          <note type="speaker">
            Anf. 38 LARS STJERNKVIST (s):
          </note>
          <u who="lars_stjernkvist_fdc19a" xml:id="i-6aa165ad3777e549">
            <seg>
              Fru talman! Avslutningsvis vill jag säga att jag har respekt
              för att statsrådet inte vill ge ett klart och entydigt svar i
              dag. Om det inte ges väldigt tydliga och konkreta besked i budgetpropositionen
              kan jag lova statsrådet att återkomma till denna fråga.
            </seg>
          </u>
          <note>
            Överläggningen var härmed avslutad.
          </note>
          <note>
            8 § Svar på fråga 1994/95:170 om nya arbetstillfällen
          </note>
          <note>
            Anf. 39 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <u xml:id="i-ff10f8f8bf6e5d87" who="sten-ove_sundstrom_1661b3">
            <seg>
              Fru talman! Dan Ericsson har frågat mig vilka åtgärder jag är
              beredd att vidta för att åstadkomma nya arbetstillfällen.
            </seg>
            <seg>
              I våras presenterade socialdemokraterna i riksdagen ett program
              som skulle skapa ca 90 000 arbetstillfällen. Dessa förslag avvisades
              då av den borgerliga majoriteten.
            </seg>
            <seg>
              Det finns flera skäl till att regeringen i den ekonomisk-politiska
              propositionen inte återkommer med exakt samma förslag som socialdemokraterna
              presenterade i våras. Det förändrade konjunkturläget gör att vi
              måste göra en ny analys av möjligheterna att bäst bekämpa arbetslösheten.
            </seg>
            <seg>
              Inriktningen kvarstår emellertid oförändrad. Det är en huvuduppgift
              för regeringen att bekämpa arbetslösheten med alla de medel som
              står till förfogande. I
            </seg>
            <seg>
              den ekonomisk-politiska propositionen tog vi ett första steg.
              I budgetpropositionen återkommer vi till hur detta arbete skall
              föras vidare i nästa steg.
            </seg>
            <seg>
              Arbetslösheten skall bringas ner. Sysselsättningen, som rasat
              under föregående mandatperiod, skall öka steg för steg med sikte
              på de höga nivåer vi hade tidigare.
            </seg>
          </u>
          <note type="speaker">
            Anf. 40 DAN ERICSSON (kds):
          </note>
          <u who="dan_ericsson_c0ae10" xml:id="i-845ad9eb77b55906">
            <seg>
              Fru talman! Jag vill tacka arbetsmarknadsministern för svaret.
            </seg>
            <seg>
              I valrörelsen lovade ju Socialdemokraterna att ordna 90 000 nya
              arbeten och 30 000 nya utbildningsplatser - totalt 120 000 sysselsättningstillfällen.
            </seg>
            <seg>
              Jag har läst innantill i era egna papper.
            </seg>
            <seg>
              I regeringsställning har ni så här långt presenterat ett förslag
              som på papperet ger 80 000 platser. Men
            </seg>
            <seg>
              LO har konstaterat att regeringen har räknat fel. LO
            </seg>
            <seg>
              måste väl ändå räknas till en av era bundsförvanter i detta avseende.
              L0 har hamnat på en siffra som innebär en halvering av ert program
              i förhållande till utfästelserna i valrörelsen, dvs. 60 000 platser.
            </seg>
            <seg>
              Till detta skall läggas alla de förslag som regeringen nu presenterat
              och som kommer att få en sysselsättningsdämpande effekt. Det handlar
              om ökade skatter och avgifter som minskar den vanlige svenskens
              konsumtionsutrymme och därmed också så småningom sysselsättningen.
              Det handlar om ökade arbetsgivaravgifter och försämrade möjligheter
              för provanställning för företagare, vilket också minskar möjligheten
              att få arbete. Hur kan för övrigt ökade skatter ge fler jobb,
              Anders Sundström?
            </seg>
            <seg>
              En del i svaret gör mig extra upprörd. Det hänvisas till "det
              förändrade konjunkturläget", som gör att regeringen nu måste göra
              en ny analys av möjligheterna att bäst bekämpa arbetslösheten.
              Detta ges som förklaring till att man inte lagt fram de förslag
              för riksdagen som man lovade i valrörelsen.
            </seg>
            <seg>
              Vad har ni då egentligen sysslat med i departementet sedan ni
              tillträdde? Nu är insittningsperioden faktiskt över. Nu krävs
              det handling. Jag efterlyser fortfarande de förslag som skall
              ge dessa tusentals nya sysselsättningstillfällen. Var finns de,
              Anders Sundström?
            </seg>
          </u>
          <note>
            Anf. 41 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <u xml:id="i-316437b384b66c4d" who="sten-ove_sundstrom_1661b3">
            <seg>
              Fru talman! Jag tycker att det är roligt att Dan
            </seg>
            <seg>
              Ericsson blir upprörd över arbetsmarknadsläget. Det hade varit
              kul om det hade inträffat ett par år tidigare än just i dag. Under
              de senaste tre åren har det försvunnit i storleksordningen en
              halv miljon jobb. Min och regeringens uppgift är att se till att
              det förs en ekonomisk politik och en arbetsmarknadspolitik som
              för oss tillbaks till de gamla fina höga nivåerna. Upprördheten
              delar jag med Dan Ericsson. Han är välkommen med i laget.
            </seg>
            <seg>
              Det stod så här i kommentarerna till valmanifestet:
            </seg>
            <seg>
              Det krävs en ny inriktning av arbetsmarknadspolitiken. Eftersom
              riksdagen i våras avslog våra förslag kan vi inte lova att sänka
              den öppna arbetslösheten till
            </seg>
            <seg>
              5 % redan nästa år. Den försämrade ekonomiska situationen måste
              leda till en ny analys. Vad vi kan säga är att vår politik leder
              till en klart lägre arbetslöshet än regeringens politik.
            </seg>
            <seg>
              Jag kan bara konstatera att prognoserna för 1995
            </seg>
            <seg>
              redan nu är betydligt bättre än de som den förra regeringen presenterade.
              Jag har gott hopp om att varken jag eller Dan Ericsson behöver
              vara upprörd över arbetslösheten när mandatperioden är slut, utan
              att vi har återgått till en mer normal svensk situation.
            </seg>
          </u>
          <note type="speaker">
            Anf. 42 DAN ERICSSON (kds):
          </note>
          <u who="dan_ericsson_c0ae10" xml:id="i-30a1181801b0da46">
            <seg>
              Fru talman! Som vanligt för arbetsmarknadsministern bort frågeställningen
              till ett annat område. Det är faktiskt så, Anders Sundström, att
              jag var mycket upprörd över den situation som rådde under förra
              mandatperioden. Anders Sundström vet att den situationen i hög
              grad berodde på den politik som bedrevs under 80-talet, då Socialdemokraterna
              bar huvudansvaret. Det var den som orsakade den stora arbetslöshet
              vi har haft och som vi har försökt bekämpa med all kraft och också
              anslagit medel till i arbetsmarknadspolitiken. Det kan vi återkomma
              till i den debatt som kommer i kammaren om några veckor.
            </seg>
            <seg>
              Det intressanta är fortfarande, Anders Sundström, vad ni gör
              i handling i förhållande till vad ni sade i valrörelsen. Ni har
              inte lagt fram de förslag som omedelbart skulle skapa nya jobb.
            </seg>
            <seg>
              Ett annat exempel är ungdomsgarantin. Den är jag väldigt nyfiken
              på. Om ungefär en månad har det gått hundra dagar. Ni lovade när
              ni tillträdde att alla ungdomar upp till 24 år skulle ha sysselsättning
              om hundra dagar. Det är snart den första januari. Kommer alla
              verkligen att ha sysselsättning då?
            </seg>
          </u>
          <note>
            Anf. 43 Arbetsmarknadsminister ANDERS
          </note>
          <note type="speaker">
            SUNDSTRÖM (s):
          </note>
          <u xml:id="i-6b99c68a180aea55" who="sten-ove_sundstrom_1661b3">
            <seg>
              Fru talman! Dan Ericsson ställer en ny fråga om ungdomsgarantin.
              Han gör en egen tolkning om hur garantin var utformad. Det var
              inte så att alla ungdomar skulle ha jobb inom hundra dagar efter
              valet. Vad vi sade var att vi skall utforma en garanti som gör
              att ungdomar som gått arbetslösa i hundra dagar kommer med i någon
              form av åtgärd. Det förslaget jobbar vi med. Vi kommer att presentera
              sådana förslag i budgetpropositionen - även när det gäller ungdomsgarantin.
            </seg>
            <seg>
              Jag tror, Dan Ericsson, att det är rätt rimligt att vi jobbar
              under några veckor.
            </seg>
            <seg>
              Vi har hittills tagit fram åtgärder för att skapa 80
            </seg>
            <seg>
              000 jobb. Vi har hittills minskat den beräknade arbetslösheten
              från 13,7 till 12,0 % för år 1995. När vi presenterar budgetpropositionen
              kommer vi att ha nått ytterligare en bit. Ni skall få se att det
              här ordnar sig.
            </seg>
            <seg>
              Dan Ericssons upprördhet borde ha hörts betydligt mera under
              den förra mandatperioden.
            </seg>
          </u>
          <note type="speaker">
            Anf. 44 DAN ERICSSON (kds):
          </note>
          <u who="dan_ericsson_c0ae10" xml:id="i-e618fa0bce097c13">
            <seg>
              Fru talman! Det är inte dåligt att ministern nu tar åt sig äran
              av att arbetslösheten sjunker. Det är faktiskt så att det var
              den föregående regeringen som grundlade möjligheten att få arbetslösheten
              att sjunka genom att skapa bättre förutsättningar för företagande.
            </seg>
            <seg>
              Nu försämrar ni förutsättningarna. Ni riskerar den här möjligheten
              att få flera i arbete.
            </seg>
            <seg>
              Jag uppfattade hundra dagars garantin så att efter hundra dagar
              skall man ha möjlighet till sysselsättning. Tänker arbetsmarknadsministern
              gå ifrån det löftet? Det är utställt. Vid årsskiftet har det gått
              ungefär hundra dagar. Jag räknar med att från den 1 januari 1995
              skall alla dessa personer ha möjlighet till sysselsättning.
            </seg>
            <seg>
              Huvudfrågeställningen, Anders Sundström, gäller de 120 000 platser
              för sysselsättning i olika former som har utlovats. Enligt LO
              har det blivit 60 000
            </seg>
            <seg>
              platser. Nu säger ministern att det handlar om 80 000.
            </seg>
            <seg>
              Har LO fel i sina beräkningar? Man måste väl ändå ha haft något
              på fötterna när man angav den här siffran.
            </seg>
            <seg>
              Anf. 45 Arbetsmarknadsminister ANDERS
            </seg>
          </u>
          <note type="speaker">
            SUNDSTRÖM (s):
          </note>
          <u xml:id="i-a312df10c45ad5cd" who="sten-ove_sundstrom_1661b3">
            <seg>
              Fru talman! Jag kan lova Dan Ericsson och alla andra att när
              vi redovisar vår mandatperiod kommer vi med bred marginal att
              kunna överträffa alla de prognoser och löften som vi ställde ut
              i valrörelsen när det gäller arbetslöshetsbekämpning.
            </seg>
            <seg>
              Det är litet lustigt att Dan Ericsson säger att den höga arbetslösheten
              under den gångna mandatperioden var ett resultat av socialdemokratin
              på 1980-talet.
            </seg>
            <seg>
              Att arbetslösheten nu minskar igen när en socialdemokratisk regering
              tillträdde skulle också vara ett resultat av den borgerliga regeringen.
              Ni får försöka bestämma er för om ni ökade eller minskade arbetslösheten
              under er period.
            </seg>
          </u>
          <note type="speaker">
            Anf. 46 DAN ERICSSON (kds):
          </note>
          <u who="dan_ericsson_c0ae10" xml:id="i-65eed12b29a5dba8">
            <seg>
              Fru talman! Svaret är mycket enkelt. Vi gjorde allt för att bekämpa
              effekterna av den skadliga ekonomiska politik som socialdemokraterna
              bedrev och som ledde till den höga arbetslöshet vi har. Det arbetet
              börjar nu ge resultat.
            </seg>
            <seg>
              Jag konstaterar nu också att Anders Sundström försöker vara en
              stor profet. Det skall bli intressant att, när mandatperioden
              är slut, få läsa protokollet.
            </seg>
            <seg>
              Anders Sundström har nu utlovat att regeringen med bred marginal
              skall ha klarat alla de mål man satte upp i valrörelsen när det
              gäller sysselsättningen. Vi hoppas att detta kommer att besannas.
              Jag är emellertid rädd för att den politik regeringen nu bedriver
              kommer att få motsatt effekt. Det oroar mig.
            </seg>
            <seg>
              Jag är fortfarande litet upprörd, Anders Sundström, över att
              ni sitter och analyserar. Ni har ännu inte har lagt fram förslag
              till hur ni skall skapa de 120
            </seg>
            <seg>
              000 nya platserna ni har utlovat. Var finns förslagen?
            </seg>
          </u>
          <note>
            Överläggningen var härmed avslutad.
          </note>
          <note>
            9 § Svar på frågorna 1994/95:150 och 158 om åtgärder mot underhållningsvåldet
          </note>
          <note>
            Anf. 47 Kulturminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-75e3b4ead1a9a0ce" who="unknown">
            <seg>
              Fru talman! Sivert Carlsson och Agne Hansson har båda frågat
              mig om åtgärder mot våldsskildringar i film, video och television.
              Jag svarar på båda frågorna i ett sammanhang.
            </seg>
            <seg>
              Vi är alla upprörda över det som hänt i Trondheim och i Bjuv.
              Dessa tragedier får dock inte förleda oss till att söka syndabockar,
              exempelvis företeelser som
            </seg>
            <seg>
              "underhållningsvåldet", för att hitta enkla förklaringar till
              svåra sammanhang.
            </seg>
            <seg>
              Samhällets strävan att motverka skadliga effekter av våldsskildringar
              i filmer, TV och på video måste handla om samverkan av många personer,
              institutioner, företag och organisationer. Det allmänna, föräldrar,
              TV-programföretag, filmbolag och medierna utanför filmbranschen
              har alla ett ansvar. Det finns inte en enda enskild åtgärd eller
              en enda typ av åtgärder som kan lösa de problem som vi står inför.
            </seg>
            <seg>
              Staten har sedan gammalt genom filmcensur försökt begränsa våldsskildringarna
              i den, numera ganska lilla, del av filmvisningarna som sker på
              bio.
            </seg>
            <seg>
              Dessutom finns förbud i brottsbalken mot extrema våldsskildringar
              i filmer som sprids på annat sätt.
            </seg>
            <seg>
              Rådet mot skadliga våldsskildringar, i dagligt tal kallat Våldsskildringsrådet,
              fick år 1990 ansvar för att genomföra ett brett åtgärdsprogram
              på detta område.
            </seg>
            <seg>
              Genom Våldsskildringsrådets arbete har vi nu en hel del material
              och erfarenheter om våldsskildringar till förfogande både om situationen
              i Sverige och i andra länder. Rådet har en fortlöpande diskussion
              med branschen - just nu med TV-företagen - om våldsskildringar
              i filmer och andra program.
            </seg>
            <seg>
              Tillgången till filmer och underhållningsprogram i
            </seg>
            <seg>
              TV, och därmed utbudet av våldsskildringar, har under senare
              år ökat för de flesta i Sverige.
            </seg>
            <seg>
              Det är enligt min mening nu tid att mera sammanhållet gå igenom
              de frågor som rör effekten av våldsskildringar i filmer, television,
              TV- och dataspel och video. Jag har för avsikt att ta upp överläggningar
              med mina regeringskolleger om fortsättningen av det program som
              påbörjades för fem år sedan.
            </seg>
            <seg>
              Enligt min uppfattning bör det fortsatta arbetet först och främst
              ta fasta på barns och ungdomars vilja och intresse för att själva
              aktivt handskas med bildmedierna. Mediekunskapens roll i skolan
              måste stärkas.
            </seg>
            <seg>
              Vi har också anledning att närmare överväga precis vad föräldraansvaret
              innebär i praktiken: svårigheter och hjälpmedel.
            </seg>
            <seg>
              Stöd till kvalitetsfilm och TV-programverksamhet för barn och
              ungdom är en annan viktig punkt i det vidare arbetet. Skolans
              roll i förmedling av kultur bör ytterligare stärkas.
            </seg>
            <seg>
              Det internationella arbetet inom Europarådet och andra organisationer
              intensifieras just nu, och vi kommer aktivt att medverka från
              svenskt håll.
            </seg>
            <seg>
              Med denna inriktning avser regeringen fullfölja det arbete som
              påbörjats.
            </seg>
          </u>
          <note type="speaker">
            Anf. 48 SIVERT CARLSSON (c):
          </note>
          <u who="sivert_carlsson_c8323c" xml:id="i-53e99cefbb4e5b2a">
            <seg>
              Fru talman! Jag vill först tacka kulturministern för svaret som
              jag i grunden uppfattar som positivt.
            </seg>
            <seg>
              Anledningen till min fråga är givetvis att vi dagligen ser och
              upplever att ett allt grövre våld sprider sig i allt vidare kretsar
              och att det kryper allt längre ner i åldrarna. Jag har dessutom
              en viss erfarenhet från 35
            </seg>
            <seg>
              års arbete med barn och ungdom att luta mig emot.
            </seg>
            <seg>
              Jag tycker därför att jag vågar påstå att en stor del av barnens
              skräck, hårda kroppsspråk, aggressioner och våldshandlingar i
              dag har sitt upphov i den mängd av våldsserier och våldsutbud
              som massmedierna står för. Att reklamintäkterna ökar är väl bra,
              men det borde inte få ske på små, oskyddade och mottagliga barns
              bekostnad.
            </seg>
            <seg>
              Det måste bli ett slut på, vad jag vill kalla, låt-gåmentaliteten
              gentemot det våldsutbud som uppenbarligen påverkar och infiltrerar
              barnen och med stor sannolikhet ger dem en falsk uppfattning om
              våldets konsekvenser. Fantasi och verklighetsflykt flyter ihop.
            </seg>
            <seg>
              Gränser suddas ut.
            </seg>
            <seg>
              "Han vill göra karate. Inte jag. Då sparkar de ned mig." Vad
              berättar ett sådant uttalande från en sexåring?
            </seg>
            <seg>
              Jag är medveten om att vi i ett demokratiskt samhälle med allt
              större programutbud inte kan lösa den här frågan genom rop efter
              censur och förhandsgranskning. Som vuxna och som nation borde
              vi hjälpa föräldrarna att skydda barnen genom att åtminstone slå
              fast två saker i nuläget.
            </seg>
            <seg>
              För det första accepterar vi inte nuvarande acceleration och
              spridning av våldet. För det andra skall vi nu tillsammans starta,
              via en mängd olika åtgärder som kulturministern menade, en handlingsplan
              mot våld i allmänhet och mot underhållningsvåld i synnerhet.
            </seg>
            <seg>
              Jag har följande fråga till kulturministern. Delar kulturministern
              min uppfattning och är kulturministern beredd att medverka till
              och i en sådan handlingsplan? Jag uppfattade nästan svaret som
              ett ja.
            </seg>
          </u>
          <note type="speaker">
            Anf. 49 AGNE HANSSON (c):
          </note>
          <u who="agne_hansson_f2723a" xml:id="i-539f708efee674db">
            <seg>
              Fru talman! Jag ber också att få tacka kulturministern för svaret
              på min fråga. Jag tycker att kulturministern har rätt anslag i
              sitt svar. Det finns inga enkla förklaringar. Det är självklart
              inte fråga om att hitta enskilda syndabockar. Vi behöver ha en
              samverkan.
            </seg>
            <seg>
              Det är dock lika farligt att försöka skylla ifrån sig att enskilda
              företeelser också kan vara ett observandum på ett brett sammansatt
              problemkomplex. Varhelst våldet sticker fram sitt tryne måste
              vi se till att det motas tillbaka. Det gör man inte med en åtgärd
              utan med ett samlat åtgärdsprogram. Det är uppenbart att våldet
              har tilltagit under den senaste tiden.
            </seg>
            <seg>
              Kulturministern säger att hon är beredd att gå igenom det sammantagna
              frågekomplexet. Det är bra att man gör det. Jag beklagar att man
              egentligen inte har kommit längre i det här huset när det gäller
              att kriminalisera innehav av bilder, videogram, o.dyl.
            </seg>
            <seg>
              Men det är inte bara frågan om att följa upp och titta på det
              här. Det är viktigt att gå i bräschen och ta initiativ. Jag undrar
              om kulturministern är beredd att ta upp en diskussion direkt med
              programbolagen och att i internationella forum, t.ex. EU, ta upp
              detta, så att vi blir pådrivande.
            </seg>
            <seg>
              Anf. 50 Kulturminister MARGOT
            </seg>
          </u>
          <note type="speaker">
            WALLSTRÖM (s):
          </note>
          <u xml:id="i-5099e7f0a576cc91" who="unknown">
            <seg>
              Fru talman! Det är egentligen väldigt lätt att svara på båda
              dessa frågor. Jag kan rakt av säga ja.
            </seg>
            <seg>
              Sivert Carlsson hade ett utmärkt inlägg. Det handlar precis om
              detta. Det måste till ett samarbete också över partigränserna.
              Jag tror inte att detta är en partiskiljande fråga. Detta engagemang
              kan vi hitta hos alla partier och hos alla grupper av ansvarskännande
              vuxna. Därför är det väsentligt att vi jobbar vidare.
            </seg>
            <seg>
              Ni var kanske för snälla mot mig. Jag hade väntat mig några frågor
              om hur jag exakt tänker mig det fortsatta arbetet och om hur nästa
              steg skall tas.
            </seg>
            <seg>
              Jag tror att det handlar om fyra punkter, som också Agne Hansson
              var inne på.
            </seg>
            <seg>
              Jag tror för det första att det handlar om TV-
            </seg>
            <seg>
              företagens och programproducenternas roll, inköparnas roll. Vi
              måste faktiskt ställa dem till ansvar. Vi kanske också bör titta
              på Granskningsnämndens instruktioner. Det är ju den myndighet
              som vi faktiskt har gett i uppdrag att följa upp det här väldigt
              noggrant. Såvitt jag förstår vill också Barnombudsmannen att vi
              skall titta extra noga på detta. Det är jag absolut beredd att
              göra. Det är ju en f.d. partikollega till er som leder arbetet
              med våldsskildringsrådet. Det är viktigt att arbeta i samklang
              med det.
            </seg>
            <seg>
              Nästa punkt handlar om det internationella samarbetet. Jag är
              helt inställd på att vi måste jobba internationellt, Agne Hansson.
            </seg>
            <seg>
              Den tredje punkten handlar om föräldrarnas ansvar. Vi kan säkert
              göra mer i fråga om att bilda nätverk och hjälpa dem som inte
              riktigt orkar.
            </seg>
            <seg>
              Den fjärde punkten handlar naturligtvis om att man skall erbjuda
              goda kulturupplevelser, att man skall se till att ge kvalitet
              till barn och ungdomar i högre utsträckning än hittills.
            </seg>
          </u>
          <note type="speaker">
            Anf. 51 SIVERT CARLSSON (c):
          </note>
          <u who="sivert_carlsson_c8323c" xml:id="i-ec1bcd7a68e4b528">
            <seg>
              Fru talman! Det känns bra, kulturministern, att vi i grunden
              resonerar lika. Det skall vara samförstånd, och flera olika åtgärder
              skall vidtas.
            </seg>
            <seg>
              Förra året anmäldes mer än 1 000 barn under 15 år för misshandel.
              Jag har i min skolverksamhet upplevt att de aggressiva barnen
              har blivit ett allt större problem. 12 % av pojkarna i högstadiet
              i en svensk stad bär dagligen vapen. Detta är tecken på någonting
              som inte är bra och som måste stävjas.
            </seg>
            <seg>
              Förutom de förslag till åtgärder som kulturministern nämnde tror
              jag att det handlar mycket om utbildning. Det handlar om normer
              och om att sätta gränser. Det handlar om forskning. Det kan handla
              om att granska och diskutera TV-budskapet tillsammans. Kanske
              skall det t.o.m. vara en extramoms för kommersiella kanaler. Den
              kan då användas till alternativa produktioner. Det handlar om
              gemensamma etiska överenskommelser, som Agne Hansson var inne
              på, med programbolagen i Sverige och i internationella sammanhang.
            </seg>
            <seg>
              Jag förutsätter också att kulturministern, med den öppenhet som
              hon har visat, skall spela på hela registret nästa gång.
            </seg>
            <seg>
              Det är mycket som vi har att slåss för - att rädda barnen och
              rädda framtiden.
            </seg>
            <seg>
              Tack för ett gott svar! Det borde följas av handling.
            </seg>
          </u>
          <note type="speaker">
            Anf. 52 AGNE HANSSON (c):
          </note>
          <u who="agne_hansson_f2723a" xml:id="i-c00e5868f9f8f7cb">
            <seg>
              Fru talman! Det var ett bra besked, ett klarläggande, i den här
              omgången. Jag försökte i mina frågor mer styra åt det håll som
              jag ansåg vara viktigt. Jag har i första hand fokuserat min fråga
              på mediernas roll i detta sammanhang. Jag tror nämligen att de
              har en viktig roll. Jag vet att kulturministern känner till detta,
              eftersom hon har arbetat med medier.
            </seg>
            <seg>
              Jag har haft förmånen att en gång i tiden vara ordförande i Filminstitutets
              kvalitetsfilmråd. Det är naturligtvis viktigt att vara förebyggande,
              men det är också viktigt att ta upp debatten om etiska principer
              med programbolagen. Jag ser fram emot att få förslag på åtgärder
              så småningom. Jag hoppas att vi gemensamt kan fortsätta kampen
              mot våldet. Det är viktigt.
            </seg>
          </u>
          <note>
            Anf. 53 Kulturminister MARGOT
          </note>
          <note type="speaker">
            WALLSTRÖM (s):
          </note>
          <u xml:id="i-8e4f64d9b3f8255f" next="cont" who="unknown">
            <seg>
              Fru talman! Samtidigt som man hör många alarmerande uppgifter
              om hur det är ställt med våldet bland barn och ungdomar skall
              man komma ihåg att det är tio gånger fler vuxna än barn som tittar
              på underhållningsvåld. Det är vuxna som begår de allra flesta
              våldshandlingar både mot barn och mot andra vuxna. Vi har det
              slutgiltiga ansvaret. Det handlar om ett problemkomplex som måste
              behandlas metodiskt, tålmodigt och med full respekt för svårighetsgraden
              på alla fronter samtidigt.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på fråga 1994/95:165 om professurer vid de mindre och
            medelstora högskolorna
          </note>
          <note>
            Anf. 54 Utbildningsminister CARL
          </note>
          <u prev="cont" who="unknown"/>
          <note type="speaker">
            THAM (s):
          </note>
          <u who="unknown">
            <seg/>
            <seg>
              Fru talman! Erik Arthur Egervärn har frågat mig om jag är beredd
              att ändra högskoleförordningen så att de högskolor till vilken
              fakultetsnämnd inte är knuten har möjlighet att inrätta tjänst
              som professor.
            </seg>
            <seg>
              Jag vill inledningsvis påpeka att högskolorna i dag är knutna
              till fakulteterna genom den särskilda bilaga i högskoleförordningen
              som reglerar fakulteternas verksamhetsområden. Därigenom skapas
              en viktig koppling mellan forskningsmiljöerna vid universitet
              och fackhögskolor och den forskning som bedrivs vid högskolorna.
            </seg>
            <seg>
              Jag har sedan jag tillträdde som utbildningsminister klart deklarerat
              att jag inte kan se något principiellt hinder emot att högskolor
              får egna professurer. Det är viktigt också för utbildningens kvalitet
              att forskningsanknytningen säkras vid lärosäten som i dag saknar
              egna fasta forskningsresurser. Jag är beredd att vidta de åtgärder
              som behövs, inklusive ändringar i högskoleförordningen, men denna
              utveckling måste ske stegvis. En möjlighet är att låta universitetskanslern
              pröva den vetenskapliga miljön vid de högskolor som vill inrätta
              egna professurer. Därigenom garanteras den vetenskapliga kvaliteten
              för de professurer som inrättas vid högskolorna.
            </seg>
            <seg>
              Detta är en principiellt viktig fråga som jag avser att återkomma
              till i den kommande budgetpropositionen.
            </seg>
          </u>
          <note type="speaker">
            Anf. 55 ERIK ARTHUR EGERVÄRN (c):
          </note>
          <u who="erik_arthur_egervarn_449e45" xml:id="i-83115aa86e5fafdb" next="cont">
            <seg>
              Fru talman! Jag ber att få tacka utbildningsministern för det
              här svaret. Det är i grunden ett mycket positivt svar, som jag
              tolkar det. I Mitthögskolans newsletter nr 3 konstaterar utbildningsministern
              själv att de små högskolorna har visat sig livaktiga och kreativa.
              Han säger att han inte ser några principiella skäl mot att de
              skall få egna professurer. Detta framgår också av dagens svar.
              Vi är med andra ord helt överens i sakfrågan. Det är mycket glädjande
              att kunna konstatera det.
            </seg>
            <seg>
              Jag vill ändå passa på att komplettera min fråga.
            </seg>
            <seg>
              Möjligen skulle en följdfråga kunna formuleras ungefär så här:
              När skall det ske och under vilka former?
            </seg>
            <seg>
              Utbildningsministern säger i sitt svar att han avser att återkomma
              i budgetpropositionen. Då frågar jag mer konkret: När kan en ändring
              av högskoleförordningen vara genomförd, så att den formella delen
              när det gäller att inrätta professorstjänster kan tillgodoses?
            </seg>
          </u>
          <note>
            Anf. 56 Utbildningsminister CARL
          </note>
          <u who="erik_arthur_egervarn_449e45" prev="cont"/>
          <note type="speaker">
            THAM (s):
          </note>
          <u who="unknown">
            <seg/>
            <seg>
              Fru talman! Jag är övertygad om att vi i grunden ser likartat
              på den här frågan.
            </seg>
            <seg>
              Jag är inte beredd att i dag exakt säga hur det kommer att bli
              i budgetpropositionen, eftersom budgetarbetet fortfarande pågår.
              Min strävan är att vi i samband med budgetpropositionen skall
              kunna ge ett principiellt besked i den här frågan.
            </seg>
          </u>
          <note type="speaker">
            Anf. 57 ERIK ARTHUR EGERVÄRN (c):
          </note>
          <u who="erik_arthur_egervarn_449e45" xml:id="i-4fc503ba2d98ecde" next="cont">
            <seg>
              Fru talman! Jag kan förstå att det inte går att få något mer
              exakt svar när det gäller tidpunkten. Jag skulle vilja gå vidare
              i utbildningsministerns svar när det gäller prövningen av den
              vetenskapliga miljön, som utbildningsministern menar att universitetskanslern
              skall göra.
            </seg>
            <seg>
              Jag har självfallet ingenting att invända mot en sådan formulering.
              Jag skulle möjligen vilja veta vad det innebär rent praktiskt,
              om det finns några principer för vad som ligger i begreppet att
              pröva den vetenskapliga miljön. Jag kan peka på en sådan miljö
              som finns vid Mitthögskolan i Östersund. Där har man redan i dag
              en avancerad forskning inom ekotekniken och turismen, och man
              har ett samarbete med Militärhögskolans managementinstitution
              osv.
            </seg>
          </u>
          <note>
            Anf. 58 Utbildningsminister CARL
          </note>
          <u who="erik_arthur_egervarn_449e45" prev="cont"/>
          <note type="speaker">
            THAM (s):
          </note>
          <u who="unknown">
            <seg/>
            <seg>
              Fru talman! Detta är en idé som har uppkommit också utifrån de
              små och medelstora högskolornas egen rektorsorganisation. Själva
              förfarandet liknar det då kanslern prövar högskolornas examensrätt.
              Kanslern gör en bedömning av den vetenskapliga kvaliteten och
              av undervisningens karaktär osv. På motsvarande sätt kan givetvis
              en bedömning av själva forskningsmiljön göras.
            </seg>
            <seg>
              Jag menar att en sådan prövning också skulle undanröja den oro
              som man på sina håll har för att en rätt för högskolorna att ha
              egna professorer skulle innebära en kvalitetsförsämring. Vi är
              säkert överens om att någon sådan inte är aktuell.
            </seg>
          </u>
          <note type="speaker">
            Anf. 59 ERIK ARTHUR EGERVÄRN (c):
          </note>
          <u who="erik_arthur_egervarn_449e45" xml:id="i-5b4211e8ae1de60e">
            <seg>
              Fru talman! Jag vill tacka utbildningsministern för ett i grunden
              positivt svar. Jag ser fram emot budgetpropositionen. Vi kanske
              får anledning att återkomma till frågan i ett annat sammanhang.
              Tack så mycket.
            </seg>
          </u>
          <note>
            Överläggningen var härmed avslutad.
          </note>
          <note type="speaker">
            Anf. 60 TALMANNEN:
          </note>
          <note>
            We see the delegation with members from the
          </note>
          <note>
            Dutch parliament listening to our debate here today.
          </note>
          <note>
            We wish you varmly welcome to the swedish parliament.
          </note>
          <note>
            11 § Svar på fråga 1994/95:162 om Rwanda
          </note>
          <note type="speaker">
            Anf. 61 Statsrådet PIERRE SCHORI (s):
          </note>
          <u who="pierre_schori_a7691b" xml:id="i-c8ca09808e023138">
            <seg>
              Fru talman! Ingrid Näslund har frågat mig om jag är beredd att
              ta initiativ till freds- och försoningsskapande insatser i Rwanda,
              likt de båda försoningskonferenserna som den förra regeringen
              tog initiativ till vad gäller Burundi.
            </seg>
            <seg>
              Jag håller med om att ett grundligt försoningsarbete i Rwanda
              är nödvändigt för att bryta den onda cirkeln av konflikter och
              massmord. Det kommer att ta mycket lång tid att hela de klyftor
              i samhället som förlusterna i människoliv har skapat. Utan en
              genomgripande försoningsprocess kommer de miljontals människor
              som flytt inte att våga återvända hem. Att halva befolkningen
              befinner sig på annan ort än hemorten kan i sig skapa nya konflikter.
              I flyktinglägren i
            </seg>
            <seg>
              Zaire försämras säkerhetsläget kontinuerligt på grund av närvaron
              av den slagna förra regeringsarmén. Ytterligare problem är att
              Rwandas regering har så begränsade resurser att den inte kan betala
              löner till armén, och landets poliskår är slagen i spillror.
            </seg>
            <seg>
              Sverige stöder på olika sätt försoningsfrämjande och konfliktförebyggande
              insatser i Rwanda, och det är viktigt. Sverige har bidragit till
              den av FN:s högkommissarie för mänskliga rättigheter inledda insatsen
              med observatörer som dels skall främja försoning, dels undersöka
              respekten för mänskliga rättigheter.
            </seg>
            <seg>
              Sverige har vidare bidragit till genomförandet av ett expertseminarium
              om Rwanda i USA i oktober. Syftet med seminariet var att diskutera
              möjliga vägar att uppnå försoning och i förlängningen fred i Rwanda.
            </seg>
            <seg>
              Seminariet kan anordnades av Liv och Fredsinstitutet i Uppsala
              på uppdrag av FN. Seminariet kan komma att följas av en konferens
              för rwandiska intellektuella i Rwanda samt ett uppdrag från FN
              till Liv och
            </seg>
            <seg>
              Fredsinstitutet att inleda försoningsarbete på gräsrotsnivå.
              Jag vill även nämna att Lutherska Världsförbundet och All Africa
              Council Of Churches nyligen inlett förhandlingar med kyrkorna
              i Rwanda och rwandiska regeringsföreträdare om ett utbildningsoch
              diskussionsprogram i syfte att närma olika grupper i samhället
              till varandra. En ansökan om stöd till detta program sägs vara
              på väg till SIDA. Regeringen ser positivt på detta initiativ.
            </seg>
            <seg>
              Det är viktigt att se Rwandakonflikten i ett regionalt perspektiv.
              Konflikter och flyktingströmmar spiller lätt över från ett land
              till ett annat. OAU och
            </seg>
            <seg>
              Global Coalition för Africa höll nyligen en konferens om demobiliseringsproblem
              i regionen, och Sverige bidrog genom SIDA till konferensens genomförande.
            </seg>
            <seg>
              Vi har vidare uttryckt vårt stöd för den av OAU initierade konferensen
              om flyktingar och internflyktingar i regionen som planeras äga
              rum i början av nästa år i
            </seg>
            <seg>
              Burundi.
            </seg>
          </u>
          <note type="speaker">
            Anf. 62 TALMANNEN:
          </note>
          <u xml:id="i-2c783b5fa36bdf4a" who="unknown">
            <seg>
              Då frågeställaren inte synes vara närvarande i kammaren ber jag
              med tack till biståndsministern att få förklara överläggningen
              i denna fråga avslutad.
            </seg>
          </u>
          <note>
            12 § Svar på frågorna 1994/95:145 och 166 om biståndet till Gaza
            m.m.
          </note>
          <note type="speaker">
            Anf. 63 Statsrådet PIERRE SCHORI (s):
          </note>
          <u who="pierre_schori_a7691b" xml:id="i-6a4e0deb96f7ec79">
            <seg>
              Fru talman! Erling Bager har frågat mig på vilket sätt regeringen
              avser tillvarata de enskilda organisationernas kunskaper och erfarenheter
              i uppbyggnadsarbetet i Gaza.
            </seg>
            <seg>
              Berndt Ekholm har frågat mig om regeringen är beredd att snabbt
              utöka det svenska biståndet till
            </seg>
            <seg>
              Gazaremsan och medverka till att olika givarländer forcerar sina
              biståndsinsatser.
            </seg>
            <seg>
              Jag besvarar de två frågorna i ett sammanhang.
            </seg>
            <seg>
              Det svenska biståndet till det palestinska folket uppgår under
              innevarande budgetår till minst 250
            </seg>
            <seg>
              miljoner kronor. Drygt 100 miljoner av dessa går på olika sätt
              direkt till Gaza, Västbanken och den palestinska administrationen.
              SIDA har i uppdrag att bereda och genomföra insatser till stöd
              för det palestinska folket och till stöd för fredsprocessen. I
              detta sammanhang har regeringen angett fem mål för det svenska
              stödet.
            </seg>
            <seg>
              Det första målet är att förbättra det palestinska folkets levnadsvillkor
              genom sociala och humanitära insatser. Detta sker genom stöd til
              FN-organisationen
            </seg>
            <seg>
              UNRWA, men även genom bilateralt stöd genom svenska enskilda
              organisationer inom hälsosektorn.
            </seg>
            <seg>
              Det andra målet är att bidra till att bygga upp palestinska demokratiska
              institutioner och samhällsstrukturer för självstyre. Detta sker
              genom direkt stöd till palestinska institutioner, såsom enheten
              för hälsoplanering, stöd till utbildning av palestinsk civilpolis
              sam allmänt budgetstöd.
            </seg>
            <seg>
              Det tredje målet är att bidra till ekonomisk utveckling och sysselsättning,
              t.ex. genom s.k. infrastrukturinsatser. På detta område pågår
              för närvarande ett intensivt förberedelsearbete. Att snabbt skapa
              sysselsättning och inkomster i framför allt Gaza är av största
              betydelse för fredsprocessens fortsättning.
            </seg>
            <seg>
              Det fjärde målet är att verka för demokratisk samhällsutveckling
              och ökad respekt för mänskliga rättigheter. Inom detta område
              bedrivs ett omfattande arbete med palestinska enskilda organisationer,
              bl.a. den oberoende MR-kommission som leds av Hanan Ashrawi.
            </seg>
            <seg>
              Det femte och sista målet är att bidra till den multilaterala
              fredsprocessen genom att fungera som samordnare av frågor rörande
              palestinska flyktingbarns välfärd. Detta arbete, som leds av en
              arbetsgrupp inom UD/SIDA under ledning av ambassadör
            </seg>
            <seg>
              Thomas Hammarberg, går ut på att identifiera, analysera, delfinansiera
              och mobilisera ett internationellt stöd till insatser för palestinska
              flyktingbarn.
            </seg>
            <seg>
              Som svar på Erling Bagers fråga om på vilket sätt regeringen
              avser tillvarata enskilda organisationers kunskaper och erfarenheter
              i uppbyggnadsarbetet i
            </seg>
            <seg>
              Gaza, vill jag därför understryka att det svenska biståndet under
              många år till stor del har kanaliserats genom enskilda organisationer,
              såväl svenska som palestinska och i viss mån israeliska. Erfarenheterna
              av detta samarbete har varit och är mycket goda. Det är självklart
              att även i forsättningen i stor utsträckning arbeta genom kompetenta
              enskilda organisationer och att fortsätta den mycket öppna och
              värdefulla dialogen med organisationerna.
            </seg>
            <seg>
              Berndt Ekholm frågar om en utökning av det svenska biståndet
              till Gaza. Det är regeringens uttalade avsikt att på ett påtagligt
              sätt öka det svenska engagemanget och stödet för fredsprocessen
              i Mellanöstern. En naturlig del av ett sådant ökat engagemang
              är ett ökat svenskt bistånd till området. Diskussioner om detta
              pågår för närvarande. Som ett led i regeringens arbete med att
              öka engagemanget i Mellanöstern har en särskild arbetsgrupp nyligen
              återigen inrättats på
            </seg>
            <seg>
              Utrikesdepartementet.
            </seg>
            <seg>
              Berndt Ekholm frågar även om regeringen är beredd att medverka
              till att andra givarländer forcerar sina biståndsinsatser till
              området. Denna fråga kan jag enkelt besvara med ett ja. Regeringen
              har redan inlett dialog med en rad givarländer om gemensamma ansträngningar
              för att påskynda genomförande av biståndsinsatser i Gaza.
            </seg>
          </u>
          <note type="speaker">
            Anf. 64 ERLING BAGER (fp):
          </note>
          <u who="erling_bager_377d92" xml:id="i-4601671e4a597f04">
            <seg>
              Fru talman! Jag vill tacka statsrådet för svaret. Det var ett
              positivt och utförligt svar.
            </seg>
            <seg>
              Det är viktigt att vi från svensk sida bidrar till fredsprocessen
              i Gaza och på Västbanken. Den svenska regeringen har ju tidigare
              beslutat att stöda uppbyggnaden av exempelvis bostäder och VA-ledningar
              i Gaza och att förbättra infrastrukturen. Jag tror att det är
              väldigt viktigt.
            </seg>
            <seg>
              SIDA har också, som framgår av svaret, fått i uppdrag att se
              till att de etablerade kontakter som finns med exempelvis svenska
              fristående organisationer kan tillvaratas. Det är viktigt att
              det görs. Handfasta, omedelbara insatser för att förbättra levnadsförhållandena
              i flyktinggettona i Gaza är mycket nödvändiga för att fredsprocessen
              skall kunna fortsätta och för att lugna den snart explosiva situation
              som råder i de självstyrande områdena. Det är viktigt för att
              fredsprocessen skall kunna säkras och möjligheter tillvaratas.
            </seg>
            <seg>
              Det framgår också av statsrådets svar att de goda kontakter som
              ideella föreningar har haft skall fortsätta och att Utrikesdepartementet
              avser att inom kort inbjuda berörda svenska enskilda organisationer
              till ett samrådsmöte om biståndet i Gaza och på Västbanken. Det
              är väldigt positivt.
            </seg>
            <seg>
              Jag vill då peka på att vi i Sverige har Jabbokfonden, som har
              direkta kontakter med Palestinian Housing Council, och att man
              kan pröva de vägar som finns och som är upparbetade. I det här
              fallet handlar det i första hand om att få till stånd hjälp för
              flyktinglägrets folk. Jag tycker att man skall fortsätta använda
              den kunskap som finns i svenska organisationer.
            </seg>
          </u>
          <note type="speaker">
            Anf. 65 BERNDT EKHOLM (s):
          </note>
          <u who="berndt_ekholm_f24e06" xml:id="i-f4e450472281cc2a">
            <seg>
              Fru talman! Också jag vill tacka biståndsministern för svaret.
              Det är inte alltid man har anledning att vara nöjd med ett svar,
              men det här är ett mycket positivt svar - det är utförligt, och
              det är också klarläggande.
            </seg>
            <seg>
              Jag hoppas verkligen att det blir möjligt för regeringen att
              nå framgång i det interna arbetet med att konkret utöka stödet,
              så att man också kan öka det ekonomiska engagemanget i området.
              Läget är ju nu akut.
            </seg>
            <seg>
              Efter de palestinska dödsskjutningarna av palestinier har naturligtvis
              läget blivit oerhört spänt. Detta bottnar i djupgående motsättningar,
              vilka ytterst får sin näring i de utomordentligt dåliga levnadsförhållandena
              i Gazaområdet; jag har själv under flera resor kunnat se hur illa
              det är. Egentligen har palestinierna nu satts att administrera
              ett enda stort flyktingläger, som består av 800 000 människor,
              och det är naturligtvis inte särskilt lätt. Befolkningen i området
              är beroende av att kunna arbeta i Israel, men gränserna är som
              en följd av oroligheterna stängda, och situationen blir därför
              förvärrad.
            </seg>
            <seg>
              Nu har vi fått fred i området, och då gäller det att verkligen
              ta vara på de möjligheter som finns. Av 2,4
            </seg>
            <seg>
              miljarder dollar, varav 700 miljoner skall utbetalas i år, har
              endast 70 miljoner utbetalats. Detta är naturligtvis inte till
              fyllest.
            </seg>
            <seg>
              Jag undrar därför: Vilka möjligheter har regeringen att föra
              en diskussion med Världsbanken om konkreta åtgärder som underlättar
              mottagandet? Det finns naturligtvis brister på palestinsk sida,
              men det finns också brister i givarländerna. På vilket sätt kan
              regeringen utöva påtryckningar på Världsbanken så att man snabbare
              ser till att bidra till att de här insatserna kommer i gång?
            </seg>
          </u>
          <note type="speaker">
            Anf. 66 Statsrådet PIERRE SCHORI (s):
          </note>
          <u who="pierre_schori_a7691b" xml:id="i-277880967f033f70">
            <seg>
              Fru talman! Jag vill först ge en kommentar till vad
            </seg>
            <seg>
              Erling Bager sade. Vi står nu inför ett nytt, mycket aktivt skede
              i svensk Mellanösternpolitik. Vi kommer på nytt att gå in som
              en aktör och vara närvarande på platsen med ett stort bistånd
              och med en utökad personal. Vi ser i detta läge medverkan av de
              svenska och internationella enskilda organisationerna som synnerligen
              viktig, och det är därför jag har inbjudit representanter för
              alla de svenska organisationer som är verksamma i Mellanöstern,
              och särskilt i de ockuperade områdena, till ett samrådsmöte som
              skall äga rum inom kort, före jul. Vi skall då diskutera det vidare
              samarbetet, och vi skall orientera om våra planer.
            </seg>
            <seg>
              Vi är, Berndt Ekholm, nu inne i ett mycket intensivt skede av
              dialog med andra länder och olika organisationer, t.ex. FN-organ
              som UNDP och
            </seg>
            <seg>
              UNWRA, och vi skall i denna fråga också ha ett samtal med representanter
              för Världsbanken.
            </seg>
            <seg>
              Över huvud taget sker nu en kraftsamling för att vi i mitten
              av december, närmare bestämt den 12 december, när Yasser Arafat
              och Shimon Peres kommer till Stockholm, skall kunna presentera
              ett samlat svenskt paket rörande insatser av den typ som både
            </seg>
            <seg>
              Berndt Ekholm och Erling Bager har efterlyst.
            </seg>
            <seg>
              För att stämma av och förbereda det här ordentligt hade jag i
              förra veckan överläggningar dels med palestiniernas planeringsminister,
              dels med den amerikanske chefsförhandlaren Dennis Ross i Washington,
              och jag träffar nu på torsdag Shimon Peres för vidare diskussion.
              Parallellt med detta har också utrikesministern haft ingående
              samtal med den norska regeringen, så att vi skall vara väl samordnade.
            </seg>
            <seg>
              Vi skall därför göra det vi skall göra i området.
            </seg>
            <seg>
              Det finns en hel del att göra, och alla krafter behövs i medverkan.
            </seg>
          </u>
          <note type="speaker">
            Anf. 67 ERLING BAGER (fp):
          </note>
          <u who="erling_bager_377d92" xml:id="i-fbfb4a9bd43f54ec">
            <seg>
              Fru talman! Som framgick av mitt förra inlägg är jag nöjd med
              svaret. Det går i den riktning jag själv strävar, nämligen mot
              att vi skall driva på fredsprocessen, se till att ideella organisationer,
              svenska organisationer som har kontakter, kan användas i fredsprocessen.
              Det är viktigt att det här kommer till stånd snabbt. Det framgick
              av statsrådets senaste inlägg att träffen sker före årsskiftet,
              vilket är positivt.
            </seg>
            <seg>
              Det finns en organisation nere i Israel som arbetar med något
              som kanske är den svåraste uppgiften, nämligen att verka för fred
              och försoning mellan de människor som bebor landet. Denna förening
              i Israel kan också användas i det viktiga fredsarbetet.
            </seg>
          </u>
          <note type="speaker">
            Anf. 68 BERNDT EKHOLM (s):
          </note>
          <u who="berndt_ekholm_f24e06" xml:id="i-c817145726460d55">
            <seg>
              Fru talman! Jag är naturligtvis väldigt glad över att regeringen
              är beredd att trappa upp insatserna och engagemanget för Palestinafrågan.
              Det är helt enkelt också nödvändigt i den situation som vi nu
              befinner oss i.
            </seg>
            <seg>
              Jag ser det som väldigt angeläget med påtryckningar på Världsbanken
              om att man därifrån i vissa sammanhang kanske inte skall ställa
              så höga krav som man nu ställer på mottagarna. Man måste ju ha
              förståelse för att de palestinska myndigheterna har ett utomordentligt
              svårt utgångsläge att arbeta utifrån, och man måste ta stor hänsyn
              till det. Det är inte fråga om någon modern statsbildning, utan
              i praktiken en form av u-land, och man kan därför inte ställa
              hur höga krav som helst.
            </seg>
            <seg>
              En fråga som jag tycker är väldigt viktig och som jag vill höra
              biståndsministerns synpunkt på är i vad mån vi kan påverka Israel
              att öppna sina gränser.
            </seg>
            <seg>
              Många av palestinierna i det här området har ju arbete i Israel.
              Jag tror inte att det är någon konstruktiv politik att sluta gränserna,
              utan jag tror snarare att man bygger upp motsättningar på det
              viset. Även om jag kan förstå varför Israel sluter gränserna,
              tror jag inte att det är en särskilt klok politik. Det vore bättre
              att öppna gränserna och därigenom ge palestinierna arbete.
            </seg>
          </u>
          <note type="speaker">
            Anf. 69 Statsrådet PIERRE SCHORI (s):
          </note>
          <u who="pierre_schori_a7691b" xml:id="i-70931fef955399af">
            <seg>
              Fru talman! Det är en mycket känslig fråga som
            </seg>
            <seg>
              Berndt Ekholm tar upp på slutet. De olika terrordåd som har ägt
              rum mot israeliska medborgare och även bosättare har i Israel
              skapat en opinion, som kanske till sin majoritet också börjar
              bli negativ gentemot fredsprocessen. Därför har regeringen i Israel
              funnit sig tvingad till att vidta åtgärder som stryper utförseln
              av varor från Gazaområdet och framför allt rörligheten över gränsen
              mellan Gaza och Israel. Detta leder bl.a. till att palestinier
              i Gaza förlorar sina arbeten.
            </seg>
            <seg>
              Detta är en diskussion som den israeliska regeringen är mycket
              medveten om, och man vill komma ifrån problemet. Det ligger i
              Israels eget intresse, det är av intresse för den gemensamma säkerheten
              mellan palestinier och israler att man kommer ifrån den här situationen.
              Vi fortsätter dialogen om detta.
            </seg>
            <seg>
              Jag kan nämna att ett av de projekt som vi nu försöker förbereda
              och genomföra snabbt syftar till att skapa arbetstillfällen nära
              gränsen så att man därigenom kan komma ifrån den här stängningsproblematiken.
            </seg>
          </u>
          <note type="speaker">
            Anf. 70 BERNDT EKHOLM (s):
          </note>
          <u who="berndt_ekholm_f24e06" xml:id="i-e5ec71a950c27b18">
            <seg>
              Fru talman! Till sist vill jag bara understryka, precis som det
              står i biståndsministerns svar, att sysselsättningsfrågan är central
              när det gäller att lösa problemen i Gaza. Jag förstår mer än väl
              Israels problem, men jag tror inte att det är möjligt att klara
              av sysselsättningen på Gazaremsan i ett slutet rum. Det är nödvändigt
              att etablera någon form av samarbete över gränserna och att det
              kan ske under trygga former.
            </seg>
            <seg>
              Det innebär att palestinier också kan arbeta i Israel, precis
              som man gjorde förr. Jag kommer inte ihåg siffrorna exakt, men
              jag tror att det en gång i tiden var 60 000-70 000 som arbetade
              där. Nu är det kanske 10 000. Med stängda gränser kommer väl i
              stort sett inga alls över. Detta är en nyckelfråga.
            </seg>
            <seg>
              Jag hoppas att det skall vara möjligt för Sverige att påverka
              i en god samtalston så att vi får en öppnare attityd här. Jag
              tackar så mycket för svaret.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på fråga 1994/95:171 om reningen av
          </note>
          <note>
            Dalälven
          </note>
          <note type="speaker">
            Anf. 71 Miljöminister ANNA LINDH (s):
          </note>
          <u xml:id="i-855687590fa0b91c" next="cont" who="unknown">
            <seg>
              Fru talman! Ragnhild Pohanka har frågat mig om hur långt projektet
              med att rena Dalälven har kommit.
            </seg>
            <seg>
              Regeringen beslöt att i november 1987 tillsätta en särskild delegation,
              Dalälvsdelegationen, med uppgift att rena Dalälven inom tio år.
              För detta ändamål har delegationen disponerat 100 miljoner kronor.
            </seg>
            <seg>
              Dalälvsdelegationens arbete har bl.a. resulterat i ett åtgärdsprogram
              för att rena Dalälven. Inom ramen för detta har en handlingsplan
              för att minska kväveläckaget av närsalter från jordbruksmark genomförts
              av Länsstyrelsen i Kopparbergs län. Åtgärder har genomförts vid
              ett tiotal industrier för att minska utsläpp av förorenande ämnen
              och en fosforrening på minst 95 % har införts vid kommunala reningsverk.
            </seg>
            <seg>
              Vidare har en tillsynskampanj genomförts, vilket inneburit att
              det har upprättats kontrollprogram för att minska oljeutsläppen
              från vattenkraftverk, att kontrollen av bilvårdsanläggningar har
              skärpts och att kemikalietillsynen och myndigheternas beredskap
              för olyckor har förbättrats. Ett informationssystem för miljöfrågor
              är vidare under utveckling vid Länsstyrelsen i Kopparberg.
            </seg>
            <seg>
              Delegationen konstaterar också i sin åtgärdsplan att det inte
              helt klart framgick av miljöskyddslagen vem som hade det juridiska
              ansvaret för att genomföra återställningsåtgärder vid vissa områden.
              Enligt den bedömning som gjordes skulle det bli kostsamt och ta
              lång tid att rättsligen pröva detta.
            </seg>
          </u>
          <note>
            Det var bakgrunden till att regeringen 1991 tillsatte en förlikningsman
            med uppgift att tillsammans med berörda företag och myndigheter
            träffa en överenskommelse om genomförandet av erforderliga åtgärder.
            Förhandlingar upptogs med såväl Boliden Mineral AB som Stora Kopparbergs
            Bergslag AB.
          </note>
          <u prev="cont" who="unknown">
            <seg>
              Med Stora Kopparbergs Bergslag AB ingicks ett avtal i september
              1992 om åtgärder för att minska metalläckaget från gruvavfall
              i Falun. Regeringen godkände avtalet i december samma år, och
              under tidsperioden fram till år 2002 uppskattas statens insatser
              till ca 39 miljoner kronor. De stora åtgärderna kommer att genomföras
              under åren 1997-2001.
            </seg>
            <seg>
              Trots stora ansträngningar kunde tyvärr inte något liknande avtal
              komma till stånd med Boliden Mineral
            </seg>
            <seg>
              AB om gruvavfallet i Garpenberg. I våras föreslog därför förlikningsmannen
              att förhandlingsarbetet skulle avbrytas, och regeringen beslöt
              i augusti i år att arbetet skulle avslutas både för förlikningsmannen
              och Dalälvsdelegationen. Enligt uppgift har Naturvårdsverket för
              avsikt att hos Koncessionsnämnden för miljöskydd pröva ansvarsfrågorna
              för att återställa gruvavfallsdeponierna i Garpenbergsområdet.
              Förberedelser för en sådan prövning pågår.
            </seg>
            <seg>
              Projektet med att rena Dalälven kommer inte att kunna genomföras
              till 1997 men väl till år 2002. De stora saneringsåtgärderna kommer
              att genomföras under åren runt sekelskiftet.
            </seg>
          </u>
          <note type="speaker">
            Anf. 72 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-f4e8d2e6a88ff73d">
            <seg>
              Fru talman! Tack för svaret. Detta är ju en långdragen process.
              Jag har full förståelse för att man inte har lyckats göra detta
              på tio år, som var målet. Detta är kanske mycket större än man
              trodde från början.
            </seg>
            <seg>
              Dalälven har ju länge stått för de största utsläppen av tungmetaller
              i Östersjön. Vi kan inte enbart belasta öststaterna för den dåliga
              miljön i Östersjön. Vi är också medansvariga. De största utsläppen
              kommer från gruvavfallet både i Falun och i Garpenberg.
            </seg>
            <seg>
              I Falun kommer Stora att satsa 40 miljoner och staten 39 miljoner
              - jag trodde att det var 40 miljoner.
            </seg>
            <seg>
              Det kommer säkert att åstadkomma en hel del förbättringar, även
              om det inte löser problemen. Jag tror inte att man når upp till
              en minskning på 95 %, som målet är. Det är någonting som framtiden
              får utvisa.
            </seg>
            <seg>
              I Garpenberg har Boliden inte velat ta sin del av ansvaret, och
              det är det stora problemet. Riksdagen och regeringen måste naturligtvis
              försöka att påverka
            </seg>
            <seg>
              Boliden så att det händer något. Om man inte kommer någon vart
              där kvarstår kanske nästan hälften av utsläppen - jag kan inte
              säga exakt.
            </seg>
            <seg>
              Det går nu att bada på flera håll i älven, t.ex. i min hemstad
              Borlänge, utom vid vissa stora reningsverk och industrier. Det
              betyder att det inte går på många ställen. Det går också att fiska
              på stora områden, och man kan även äta fisken - så visst har det
              skett stora förbättringar. Men det finns fortfarande problem kvar.
            </seg>
            <seg>
              Jordbruket har minskat sina utsläpp, men det kommer fortfarande
              stora utsläpp av urea från Dala
            </seg>
            <seg>
              Airport. Jag kan återkomma till det i mitt nästa inlägg.
            </seg>
          </u>
          <note type="speaker">
            Anf. 73 Miljöminister ANNA LINDH (s):
          </note>
          <u xml:id="i-0b985ae4f6063f51" who="unknown">
            <seg>
              Fru talman! Fru Pohanka och jag är eniga om hur viktigt det är
              att rena Dalälven både för Dalälvens skull och för Östersjöns
              skull. Det viktigaste är inte om det tar 10 eller 15 år, utan
              det viktigaste är att det blir gjort och att någon är framsynt
              nog att börja.
            </seg>
            <seg>
              Därför vill jag också ge en eloge till fru talmannen som tog
              initiativ till det här viktiga arbetet.
            </seg>
            <seg>
              Sedan kan vi bara beklaga att vi inte har fått något avtal med
              Boliden. Nu går det tyvärr via Koncessionsnämnden för miljöskydd,
              vilket gör att det kan ta litet längre tid. Men å andra sidan
              räknar vi med att det förr eller senare skall bli klart också
              med Boliden.
            </seg>
          </u>
          <note type="speaker">
            Anf. 74 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-e1dab453068ed899">
            <seg>
              Fru talman! Jag hade ju interpellationer och frågor tillsammans
              med talmannen under min förra riksdagsvistelse. Detta är ingen
              ny fråga. Jag kommer att återkomma till den igen.
            </seg>
            <seg>
              Flygplatsen Dala Airport har ju varit föremål för koncessionshandlingar.
              Där har man byggt upp vallar runt om, men det är så vansinnigt
              gjort att när man skottar snö kommer snön med föroreningar utanför.
            </seg>
            <seg>
              Sedan tar de vägen ner i vattensystemet i alla fall. Det finns
              brister där, även om det har hänt litet grand.
            </seg>
            <seg>
              Föroreningarna går så småningom genom vattensystemet ut i Dalälven
              och hamnar i naturskyddade fågelområden m.m.
            </seg>
            <seg>
              Nu har ju Dalälvsdelegationen upplösts, och Naturvårdsverket
              har tagit över ansvaret. Jag tycker att det är synd att den upplöstes,
              men det finns säkert skäl för det.
            </seg>
            <seg>
              Vi hade ju tre pilotprojekt som pågick samtidigt.
            </seg>
            <seg>
              Det var Sundsvall, Hisingen och Dalälven. Efter tio år borde
              man kunde fortsätta efter att ha utvärderat dessa. Vad säger miljöministern
              om det?
            </seg>
          </u>
          <note type="speaker">
            Anf. 75 Miljöminister ANNA LINDH (s):
          </note>
          <u xml:id="i-49bb09be8d2cc621" who="unknown">
            <seg>
              Fru talman! Jag har ju inte suttit på min stol så många veckor
              ännu, men jag tycker att det är viktigt att vi utvärderar de projekt
              som ha varit och lär av det som har fungerat bra och tittar på
              problemen för att kunna göra liknande lyckosamma projekt i framtiden.
            </seg>
            <seg>
              Vi får komma tillbaka till det.
            </seg>
          </u>
          <note type="speaker">
            Anf. 76 RAGNHILD POHANKA (mp):
          </note>
          <u who="ragnhild_pohanka_18cbfa" xml:id="i-8828a398d17eeb10">
            <seg>
              Fru talman! Detta är inget litet projekt. Det är kanske det största
              av dem. Därför är det särskilt viktigt att titta på det. Man har
              fortfarande inte utrett skogsbruket och trafiken ordentligt.
            </seg>
            <seg>
              Trafiken är ju den största förorenaren. Man har inte tagit reda
              på hur mycket som kommer ner i Dalälven från trafiken. Jag tycker
              att det också hör till bilden. Nu ökar ju timmertransporterna
              genom Dalarna. De förs över från tåg till lastbilar. Hur mycket
              ökar det utsläppen? De berör ju även Dalälven eftersom vägarna
              till stor del går längs älven.
            </seg>
            <seg>
              Det finns saker kvar att göra, men jag är mycket glad för det
              som har blivit gjort. Det vill jag betona.
            </seg>
            <seg>
              Men det finns kanske ytterligare saker som kan utredas av Miljödepartementet.
            </seg>
          </u>
          <note type="speaker">
            Anf. 77 Miljöminister ANNA LINDH (s):
          </note>
          <u xml:id="i-ca750141c2504601" who="unknown">
            <seg>
              Fru talman! Det finns mycket kvar att göra på miljöområdet. Allt
              går väl inte in under projektet att rena Dalälven ens i Dalarna.
              Trafikfrågorna och skogsfrågorna måste ju också ses i ett större
              sammanhang. Där kommer regeringen att komma tillbaka när det gäller
              en trafikkommission. Vi kommer också tillbaka till sektorsprogrammen
              för att hitta bra miljömål inom respektive sektorer.
            </seg>
            <seg>
              Jag hoppas att vi får chansen till fortsatta debatter om hur
              vi skall klara trafiken, skogen m.m. i framtiden.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Svar på fråga 1994/95:163 om indirekt tobaksreklam
          </note>
          <note type="speaker">
            Anf. 78 Statsrådet ANNA HEDBORG (s):
          </note>
          <u xml:id="i-e6c23b1583c99a4f" next="cont" who="unknown">
            <seg>
              Fru talman! Barbro Westerholm har frågat mig hur arbetet med
              lagförslaget om ett förbud mot indirekt tobaksreklam kommer att
              bedrivas.
            </seg>
          </u>
          <note>
            I samband med riksdagsbehandlingen av propositionen om Vissa
            ändringar i tobakslagen gav riksdagen regeringen till känna (bet.
            1993/94:SoU17, rskr.
          </note>
          <u prev="cont" who="unknown">
            <seg>
              1993/94:149) att regeringen skyndsamt bör utreda frågan om ett
              förbud mot förtäckt tobaksreklam och därefter återkomma till riksdagen.
            </seg>
            <seg>
              Den 1 september i år beslutade regeringen om direktiv (Dir. 1994:88)
              för en utredning om förbud mot indirekt tobaksreklam. En särskild
              utredare kommer att utses denna vecka.
            </seg>
          </u>
          <note type="speaker">
            Anf. 79 BARBRO WESTERHOLM (fp):
          </note>
          <u who="barbro_westerholm_d752cf" xml:id="i-955304b692abf847">
            <seg>
              Fru talman! Jag tackar statsrådet för svaret. Skälet till att
              riksdagen också ville förbjuda indirekt reklam är att reklamen
              har ändrat karaktär, från att från början vara produktinformation
              till att nu vara livsstilsreklam. Reklam för välkända tobaksvarumärken
              åsätts ju inte bara tobaksvaror utan också fritidskläder, ryggsäckar,
              solglasögon m.m.
            </seg>
            <seg>
              Genom att kringgå reklamrestriktionerna driver tobaksbolagen
              på ett cyniskt sätt gäck med dem som bedriver nationell folkhälsopolitik.
              Allmänheten möts av dubbla budskap. Att reklam har försäljningsdrivande
              effekt ifrågasätts av industrin. Men man skulle ju inte satsa
              så mycket pengar på reklamen om det inte gav resultat i kassan.
            </seg>
            <seg>
              Reklamförbud anses av många strida mot tryckfrihetsförordningen.
              Men sedan mitten av 70-talet finns det ett avsnitt i svenska tryckfrihetsförordningen
              där det sägs att det är möjligt att förbjuda annonsering av såväl
              tobaksvaror som alkoholhaltiga drycker.
            </seg>
            <seg>
              I debatten om den indirekta reklamen har man, tycker jag, överdrivit
              svårigheten att införa förbud.
            </seg>
            <seg>
              Inom EU har EG-domstolen klarlagt att det faktum att ett visst
              varumärke används på tobaksvaror i ett EU-land inte hindrar ingripande
              mot sådan användning i ett annat land. För övrigt har EU-
            </seg>
            <seg>
              kommissionen också lagt fram ett direktivförslag om förbud mot
              direkt och indirekt tobaksreklam.
            </seg>
            <seg>
              Tobak är faktiskt den enda lagligt försålda produkt i världen
              som leder till allvarliga skador och död när den används så som
              tillverkaren har avsett.
            </seg>
            <seg>
              Hade det inte varit möjligt att använda Tobaksutredningens lagförslag
              här i stället för att gå på utredning? Och om man nu går på utredning,
              vilken tidsram skall utredaren då arbeta med?
            </seg>
          </u>
          <note type="speaker">
            Anf. 80 Statsrådet ANNA HEDBORG (s):
          </note>
          <u xml:id="i-b94d79fd7e114ad4" who="unknown">
            <seg>
              Fru talman! Vi är helt överens om att det - om hjärtat får tala
              - inte råder något tvivel om att varje form av tobaksreklam borde
              förbjudas.
            </seg>
            <seg>
              Problemet är att alla inte är riktigt lika eniga om att frågan
              ännu utretts i botten vad gäller tryckfrihet och grundlag. Därför
              får utredningsmannen, som för övrigt är hovrättslagman Nils-Olof
              Berggren, det här uppdraget. Han skall vara färdig den 31 maj
              1995.
            </seg>
            <seg>
              Sedan får vi se om och på vilket sätt det kan vara möjligt att
              ge sig i kast med frågan igen.
            </seg>
          </u>
          <note type="speaker">
            Anf. 81 BARBRO WESTERHOLM (fp):
          </note>
          <u who="barbro_westerholm_d752cf" xml:id="i-10dd8b74d70e500b">
            <seg>
              Fru talman! Det är bra att man har både en person och en tidsram
              för det här. Detta brådskar ju inte bara när det gäller vad som
              händer i Sverige utan faktiskt också när det gäller vad som händer
              i andra länder.
            </seg>
            <seg>
              I Baltikum satsar tobaksbolagen, inte minst det svenska företaget,
              väldigt hårt nu. Det gäller reklam riktad mot främst kvinnor och
              barn. Det senaste jag sett är att Svenska Tobaks AB har skickat
              ut en inbjudan till Sveriges tidningsredaktioner att delta i en
              pressresa till Tallinn den 29 - den 30 november. Resan betalas
              av Svenska Tobaks AB och innefattar naturligtvis besök på det
              svenska företaget. Var man landar här vet vi väl först när resan
              är verkställd.
            </seg>
            <seg>
              Detta visar i alla fall på aktiviteten från tobaksbolagens sida.
            </seg>
            <seg>
              Jag ser fram emot den sista maj och hoppas att alla problem då
              är lösta när det gäller den indirekta reklamen och lagstiftningen.
            </seg>
          </u>
          <note type="speaker">
            Anf. 82 Statsrådet ANNA HEDBORG (s):
          </note>
          <u xml:id="i-44b7f12bf62c7736" who="unknown">
            <seg>
              Fru talman! Tyvärr har den lagstiftning som vi i
            </seg>
            <seg>
              Sverige kan tänkas genomföra inte någon effekt på vad som händer
              i Tallinn, utan där bestäms på annat håll om den saken.
            </seg>
            <seg>
              Naturligtvis är det inte svårt att reagera mot en del av den
              reklamverksamhet som äger rum och inte minst mot det försåtliga
              i just den indirekta tobaksreklam som har dykt upp under senare
              tid. Det gör att också jag ser fram emot att få ta emot nämnda
              utredning. Sedan får vi se vad som kan göras åt saken vid en senare
              tidpunkt.
            </seg>
          </u>
          <note type="speaker">
            Anf. 83 BARBRO WESTERHOLM (fp):
          </note>
          <u who="barbro_westerholm_d752cf" xml:id="i-c4a71ceebcd3c8be">
            <seg>
              Fru talman! Naturligtvis bestämmer baltstaterna själva vilken
              reklam de vill ha. Men vad vi i vårt land gör påverkar väldigt
              mycket. Det gäller också andra länder, t.ex. Frankrike och Finland,
              som är inne på samma linje.
            </seg>
            <seg>
              En av de viktigaste mänskliga rättigheterna är ju rätten till
              hälsa. Den rätten hotas av tobaksreklamen, som är ägnad att påverka
              barn och ungdom i den ålder då de är mycket mottagliga för sådana
              här budskap.
            </seg>
            <seg>
              Alla länder tvingas göra avvägningar och att dra upp gränser
              för mänskliga och medborgerliga rättigheter när utövandet av en
              rättighet hotar en annan. Jag tycker att Sverige borde höra till
              föregångsländerna när det gäller att värna om våra medborgares
              hälsa och ha ett heltäckande program i fråga om att förebygga
              tobakens skadeverkningar. Det inbegriper också reklamen.
            </seg>
          </u>
          <note type="speaker">
            Anf. 84 Statsrådet ANNA HEDBORG (s):
          </note>
          <u xml:id="i-79998f8604b4a1fa" who="unknown">
            <seg>
              Fru talman! Också på denna punkt är vi överens.
            </seg>
            <seg>
              Frågor som gäller både livsstil och folkhälsa, och det gör tobaksfrågorna,
              är viktiga. Här är internationell samverkan väsentlig.
            </seg>
            <seg>
              Vi importerar mycket av den kultur som det sist och slutligen
              handlar om i dessa frågor. Men naturligtvis exporterar vi också
              vår lilla del av kulturen. På de här områdena är det viktigt att
              utveckla samverkan.
            </seg>
            <seg>
              Det är också viktigt att göra rätt hemma.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Hänvisning av ärenden till utskott och beslut om förkortad
            motionstid
          </note>
          <note>
            Föredrogs och hänvisades
          </note>
          <note>
            Proposition 1994/95:114 Ytterligare medel till översättning av
            EG:s regelverk till utrikesutskottet
          </note>
          <note>
            Regeringen hade föreslagit att riksdagen skulle besluta att motionstiden
            för denna proposition förkortades till sju dagar.
          </note>
          <note>
            Kammaren beslöt att förkorta motionstiden till att utgå måndagen
            den 5 december.
          </note>
          <note>
            Motioner
          </note>
          <note>
            1994/95:K4 - K9 till konstitutionsutskottet
          </note>
          <note>
            17 § Kammaren åtskildes kl. 15.48.
          </note>
          <note>
            Förhandlingarna leddes av talmannen
          </note>
        </div>
      </body>
    </text>
  </TEI>
</teiCorpus>
