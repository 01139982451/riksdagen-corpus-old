<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2009</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2009</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200910--43</head>
          <docDate when="2009-12-04">2009-12-04</docDate>
        </div>
      </front>
      <body>
        <div>
          <note xml:id="i-7e25066bd24a42c2-0">
            ﻿
          </note>
          <note xml:id="i-e1e79ecbc19918ff-0">
            Riksdagens protokoll
          </note>
          <note xml:id="i-4cd427aa113d4849-0">
            2009/10:43
          </note>
          <note type="date" xml:id="i-aef3e660926313a4-0">
            Fredagen den 4 december
          </note>
          <note xml:id="i-be1a0d04576b5731-0">
            Kl. 09:00 - 15:14
          </note>
          <note xml:id="i-3aaabbd27dbed6a8-0">
            1 § Svar på interpellation 2009/10:118 om reglering av sms-lån
          </note>
          <note type="speaker" xml:id="i-573fa316af1033fe-0">
            Anf. 1 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-0" who="unknown">
            <seg xml:id="i-4880493310489c14-0">
              Fru talman! Monica Green har frågat mig på vilket sätt jag avser
              att skynda på det viktiga arbetet med att reglera sms-lånen.
            </seg>
            <seg xml:id="i-38aa53daa4c78ab7-0">
              Som jag vid flera tillfällen har redogjort för pågår ett arbete
              med en ny konsumentkreditlag. Det är ett av de större lagstiftningsprojekten
              på civilrättens område. Förslaget innebär ett stärkt skydd för
              låntagarna i flera avseenden. Det föreslås skärpta krav på information,
              bland annat om den effektiva räntan, och skärpta krav på kreditprövning.
              Vidare föreslås en skyldighet för kreditgivaren att förklara kreditavtalet
              och dess verkningar för konsumenten. Konsumenten föreslås också
              få rätt att ångra ett kreditavtal. Dessa förslag är integrerade
              delar i det nya konsumentskyddet som bör leda till att bland annat
              problem med överskuldsättning på grund av sms-lån minskar.
            </seg>
            <seg xml:id="i-f6772f3acf6b2219-0">
              Frågan rör central civilrättslig reglering av omedelbar och stor
              betydelse för såväl låntagare som banker, bolåneinstitut och andra
              företag som lämnar konsumentkrediter. Det är viktigt att regleringen
              blir så bra som möjligt.
            </seg>
            <seg xml:id="i-46d6177791a40ad1-0">
              Arbetet har nu kommit så långt att ett förslag kommer att remitteras
              inom kort.
            </seg>
          </u>
          <note type="speaker" xml:id="i-1c95ad93ac241b18-0">
            Anf. 2 MONICA GREEN (s):
          </note>
          <u who="monica_green_27bd8b" xml:id="i-1434995b1a8da700-0">
            <seg xml:id="i-31535c3b8083dff9-0">
              Fru talman! Tack, justitieministern, för svaret, även om det
              inte heller den här gången innehöll något besked om när regleringen
              ska ske utan bara om att den är på väg.
            </seg>
            <seg xml:id="i-3d77587c769809fa-0">
              Vi har vid olika tillfällen debatterat detta. Eva Sonidsson har
              tagit upp det vid flera tillfällen både i utskottet och i kammaren,
              och i interpellationer har vi på olika sätt påpekat vikten av
              att vi skyndar på arbetet. Det är nu så många människor som blir
              utsatta och hamnar i skuldfällan på grund av de ökade klyftorna
              i samhället och på grund av de regelförsämringar som den borgerliga
              regeringen har genomfört för de sjuka och de arbetslösa. Man har
              på olika sätt sett till att människor blir mer och mer utsatta.
            </seg>
            <seg xml:id="i-6946e81161fd5754-0">
              Unga människor går tyvärr på den aggressiva marknadsföring som
              pågår, och den ökar markant hela tiden. Det är reklam i radio,
              på Internet och i tidningar. På olika sätt kan man luras in i
              skuldfällan. Andelen unga människor i skuldfällan har ökat lavinartat.
            </seg>
            <seg xml:id="i-5913c3df543f8b3b-0">
              Dessutom ökar nu skulderna i åldersgruppen 5665 år. Det senaste
              halvåret har ökningen av obetalda skulder på grund av sms-lån
              i den åldersgruppen varit hela 120 procent. Hur kan det ha blivit
              så att kvinnor i åldrarna 5665 år plötsligt hamnar i en sådan
              skuldfälla? Förmodligen har det att göra med de försämrade pensionsreglerna.
            </seg>
            <seg xml:id="i-0278a7dda889d615-0">
              Senare i dag kommer det att bli en debatt om pensionärernas situation,
              och Phia Andersson har lämnat in en interpellation om detta till
              Anders Borg. Jag väljer att ta upp frågan inför justitieministern
              också för att visa henne att detta inte bara är en ungdomsfälla
              utan en fälla för allt fler i samhället. Det blir allt fler som
              hamnar i ekonomiskt svåra situationer på grund av den orättvisa
              politik som den borgerliga regeringen bedriver.
            </seg>
            <seg xml:id="i-6d6dce6292e8d3b1-0">
              De svar som vi får av Beatrice Ask är: Vi har arbetat länge,
              och jag har tidigare svarat att vi ska ha hårdare regler. Till
              och med inför debatten i dag skickade ministern ut en så kallad
              nyhet om att man nu ska skärpa reglerna. Ministern menade att
              det var en signal för att alla skulle veta att det skulle bli
              skärpta regler.
            </seg>
            <seg xml:id="i-0fd7f61c169b57d6-0">
              Ursäkta mig, men vad var det för nyhet i det? Det fanns ju inget
              nytt i det utspelet. Snarare var det en signal om att det kommer
              att ta minst ett år till innan vi kan reglera den kapitalistiska
              marknad som nu lurar människor och försätter dem i skuldfällor
              som de kanske inte kan ta sig ur ens under hela sitt liv.
            </seg>
            <seg xml:id="i-ef0bf3322db04f5c-0">
              Det är fruktansvärt att detta får pågå! Jag kan inte förstå varför
              det ska ta så oerhört lång tid på departementet att få fram bra
              regler som gör att vi kan hejda den fruktansvärda marknad som
              nu lurar människor in i skuldfällorna.
            </seg>
          </u>
          <note type="speaker" xml:id="i-b23c0c5780cbc6ec-0">
            Anf. 3 EVA SONIDSSON (s):
          </note>
          <u who="eva_sonidsson_19d74c" xml:id="i-3b59ab86d8f2bc24-0" next="cont">
            <seg xml:id="i-a38615aa0a76489b-0">
              Fru talman! Precis som Monica sade är detta ett väldebatterat
              ämne, och det är ett väldigt angeläget ämne. Ministern har ju
              lovat att presentera en julklapp angående sms-lån, men tyvärr
              är det flera år för sent.
            </seg>
            <seg xml:id="i-ccad90e3fbea0f8e-0">
              Man kan titta på den utveckling som har varit under de gångna
              tre och ett halvt åren. Det första lånet kom i april 2006. På
              sommaren samma år låg det första ärendet hos kronofogden. Det
              ökade. Man fick in 390 ansökningar om betalningsföreläggande på
              hösten 2006 som gällde sms-lån. Det slutade med drygt 1 400 ansökningar
              samma år. 2007 var man uppe i 20 418 ansökningar. 2008 var det
              35 775 ansökningar, och första halvåret 2009 var det alltså 23
              465 ansökningar om betalningsföreläggande hos kronofogden. Prognosen
              för detta år är 50 000 ansökningar om betalningsföreläggande.
            </seg>
            <seg xml:id="i-bb9dc42ecd7c5a75-0">
              Det är skrämmande att se på den utveckling som har varit. Vi
              har påtalat hur länge som helst att det måste vidtas åtgärder
              på det här området. Det har vi gjort allt sedan detta kom till
              vår kännedom; det är ju en företeelse som kom 2006.
            </seg>
            <seg xml:id="i-ed486ca68962f469-0">
              Konsumentverket har varit kritiskt. Kronofogden har varit kritisk.
              Sveriges Konsumenter har varit kritiska, och vi i oppositionen
              har varit kritiska över att regeringen inte gör något för att
              förhindra utvecklingen av sms-lån.
            </seg>
            <seg xml:id="i-9ebdfe0f71b2e87d-0">
              För något år sedan var det en kunnig person hos kronofogden som
              sade att sms-lån är en motorväg in i skuldfällan. I dag säger
              han samma sak: Det är som att åka på tyska Autobahn. Det är raka
              spåret in i skuldfällan.
            </seg>
            <seg xml:id="i-fecf68391a362718-0">
              Antalet aktörer ökar hela tiden. I dag är man väl uppe i 40 aktörer
              på marknaden som tillhandahåller sms-lån. Det finns exempel på
              att en och samma person har tagit fyra lån samma dag av samma
              företag. Det är fyra fakturor i följd, så att man kan se att det
              är exakt samma handläggare som har handlagt ärendena. Man har
              alltså inte gjort en bra kreditprövning. Egentligen är det där
              skon klämmer. Man missar kreditprövningen. Man säger att man gör
              en kreditprövning, men bevisligen görs det ingen sådan.
            </seg>
            <seg xml:id="i-fc64fe73460777ab-0">
              Reklamen för lånen är också allt generösare. Den senaste domen
              för någon vecka sedan gällde ett företag som lånar ut 500 kronor
              gratis ingen ränta, ingen avgift för att locka nya kunder. Det
              är naturligtvis ett sätt att komma in på banan och visa att man
              är generös. Man vänder sig till den lilla svaga människan och
              lockar: Nu ska vi göra det lättare för dig. Du ska också få köpa
              saker som du inte har råd med men som dina kompisar har, och då
              kan du ta ett sms-lån.
            </seg>
            <seg xml:id="i-5591581fe41341e5-0">
              Egentligen skulle jag nog helst av allt ha velat ha min telefon
              på och tagit ett sms-lån medan jag står här för att bevisa hur
              fort det går. Jag tror inte att regeringen riktigt förstår hur
              fort det går att skuldsätta sig på det här sättet.
            </seg>
            <seg xml:id="i-0b4ea71833fc5119-0">
              I den rapport som nu kom från Sveriges Konsumenter, Att kränga
              krediter till utsatta en studie om snabblån , finns det många
              bra exempel på åtgärder. Det tänker jag försöka återkomma till
              i nästa inlägg.
            </seg>
          </u>
          <note xml:id="i-67830476a2040a17-0">
            Anf. 4 GUNNAR ANDRÉN (fp):
          </note>
          <u who="eva_sonidsson_19d74c" prev="cont" xml:id="i-8fae61d9a3a15c23-0">
            <seg xml:id="i-1ea94f33c2be618e-0">
              Fru talman! Jag vill börja med att tacka statsrådet för ett alldeles
              utmärkt svar med ett klart besked om vad som kommer att gälla
              framöver på den här punkten.
            </seg>
            <seg xml:id="i-2c6f66298de1ef31-0">
              Ibland får man en känsla av att all lagstiftning har inträffat
              efter den 1 oktober 2006, men så är det inte. Det här är en lagstiftning
              och ett förarbete som går tillbaka till den tidigare mandatperioden.
              Vi ser nu avigsidorna av detta. Vi var väl många som var tveksamma
              under den förra mandatperioden till om vi skulle godkänna den
              här lagstiftningen. Det är väldigt bra att det nu blir en omprövning
              och att det förs in sådana saker som att man måste upplysa om
              den effektiva räntan. Det är också skärpta kreditprövningskrav.
            </seg>
            <seg xml:id="i-683df65e2d458c17-0">
              Man ser ofta att man kan låna utan säkerhet, vilket är en förödande
              frestelse för många, för det är många som inte har några säkerheter.
            </seg>
            <seg xml:id="i-9bab86f9bcd441c8-0">
              Kreditavtalet ska förklaras. Man ska också få rätt att ångra
              kreditavtalet.
            </seg>
            <seg xml:id="i-dfc4be57eaeccdaa-0">
              Jag tror ändå att man måste gå ännu längre tillbaka i kedjan
              och se: Vad är det som är anledningen till att vi har fått de
              här sms-lånen? Det är inte i första hand mobiltelefonerna, utan
              det är att det har varit så lönsamt för många företagare att låna
              ut pengar på dessa mycket lösa boliner.
            </seg>
            <seg xml:id="i-e075232a3bbef9d8-0">
              Jag menar att man måste se till att särskilt indrivningskostnaderna
              för företagen som sysslar med sms-lån och andra former av krediter
              utan säkerhet blir mycket kostsammare. Det kommer att hålla nere
              frestelsen för företagen att låna ut mycket pengar utan säkerheter.
            </seg>
            <seg xml:id="i-12305bad54035e0b-0">
              Är det någonting som vi som är något äldre och som har tagit
              några lån vet så är det att det är bra att gå till etablerade
              banker. Då vet man villkoren och får dem väldigt tydligt.
            </seg>
            <seg xml:id="i-285749591aa8c583-0">
              Det har varit en sådan otrolig lönsamhet i de här andra lånen.
              Jag skulle vilja ställa en fråga till justitieministern. Det handlar
              inte bara om lättheten att ta lån. Jag undrar: Hur kan man se
              till att kostnaderna för de företag som lånar ut utan säkerheter
              ökar? Det tror jag är själva nyckelfrågan.
            </seg>
            <seg xml:id="i-9b65691eb7e8bc0c-0">
              Både Monica Green och Eva Sonidsson beskriver resultaten av det
              här. Och jag tror att det finns en oerhört bred majoritet i riksdagen
              vid det här laget som är väldigt oroad över att många människor
              råkar i olycka genom att de har tagit lån av olika slag, inte
              minst i hastigt mod, som de senare inte kan betala.
            </seg>
            <seg xml:id="i-9707dcff4af1e456-0">
              Jag tror också, justitieministern, att man ska titta över detta
              med att många företag gör reklam genom att säga: Köp nu och betala
              fem månader senare!
            </seg>
            <seg xml:id="i-ef516f0e97175364-0">
              Det är nämligen samma tendens. Man talar om att det inte finns
              någon ränta. Men i alla sådana här saker finns det en effektiv
              ränta. Det kan man vara absolut säker på.
            </seg>
            <seg xml:id="i-9b73eba8e422507c-0">
              Något parti som tillhör riksdagen har någon gång försökt avskaffa
              räntan, men det är någonting som jag i alla fall inte tror att
              vi som är debattörer här kommer att gå på.
            </seg>
          </u>
          <note type="speaker" xml:id="i-804f17feeb24ed24-0">
            Anf. 5 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-1" who="unknown">
            <seg xml:id="i-a47e8a4db4082a78-0">
              Fru talman! Jag tror att det är väldigt viktigt att se allvaret
              i de problem som beskrivs här. Men som Gunnar Andrén påpekar har
              vi en ganska ny lagstiftning. Det finns lagar.
            </seg>
            <seg xml:id="i-26b6a9035a9553e5-0">
              Marknadsdomstolen har också fällt en del kreditgivare. Vi har
              två beslut som är viktiga som till exempel innebär att man faktiskt
              inte får ta ut avgifter, om de inte är skäliga, ovanpå räntan.
              Det är bra.
            </seg>
            <seg xml:id="i-cc5fb5c06a65907e-0">
              Man har också reagerat mot den aggressiva marknadsföringen, och
              det finns beslut där man har förbjudit marknadsföring där det
              sägs att de här lånen är snabba och bekväma lösningar.
            </seg>
            <seg xml:id="i-9f163c03ac15a899-0">
              Det sker alltså aktiviteter på det här området, och det är bra.
            </seg>
            <seg xml:id="i-922bf45140b62939-0">
              Dock vill jag säga där håller jag med att det är alldeles uppenbart
              att detta inte har varit tillräckligt effektivt. Det är alldeles
              uppenbart att det beslut som riksdagen tog och den lag som trädde
              i kraft 2004 är ett misslyckande på det här området. Man förutsåg
              i varje fall inte utvecklingen när det gäller de här snabba lånen.
              Det gjorde man definitivt inte.
            </seg>
            <seg xml:id="i-d2629ec048e2ec6f-0">
              Då kan man fråga: Varför har det tagit så lång tid? Arbetet med
              en ny konsumentkreditlag har pågått oavbrutet sedan vi fick ett
              EG-direktiv våren 2008. Det är svårt med de här lagstiftningsprojekten.
              Jag ska inte ägna den korta tid jag har åt att beskriva alla de
              frågeställningar som ligger i det.
            </seg>
            <seg xml:id="i-2e9c9ddff401cc93-0">
              Då frågar vän av ordning och jag tror att Monica Green har frågat
              det tidigare: Varför tar man då inte sms-lånen separat? Det gör
              man inte bland annat därför att den bedömning som har gjorts av
              dem som arbetar med de här frågorna är att resultatet skulle ha
              blivit sämre och att man i så fall direkt när den nya kreditlagstiftningen
              kommer skulle vara tvingad att ändra och justera i det här. Och
              det är ingen bra idé därför att den här typen av regler ska hålla
              över tid. Det är en olycka att de beslut som togs 2004 måste ändras
              så snabbt. För det innebär att aktörerna inte begriper sig på
              att forma sin verksamhet utifrån lagstiftningen och att följa
              den fullt ut. Det är skälet.
            </seg>
            <seg xml:id="i-42a88650401a0b13-0">
              Vi kommer att gå ut med en remiss under december. Det finns en
              tidsplan som är ganska utarbetad. Den var säkert inte klar när
              interpellationssvaret skrevs, om jag ska vara riktigt ärlig, vilket
              man ska. Därav är det lite otydligt.
            </seg>
            <seg xml:id="i-bf4486586f68de02-0">
              Men vi har haft en beredning när det gäller det senaste förslaget.
              Vi bör kunna remittera i december. Propositionen är planerad till
              våren, och det förslag som finns är att den här lagen ska gälla
              från den 1 januari 2011. Eftersom propositionen kommer under våren
              finns det också goda möjligheter för riksdagen att se om det går
              att göra någonting snabbare. Jag vågar inte svara på det, men
              vi har nu en fast tidsplan.
            </seg>
            <seg xml:id="i-d6bf8a2936fd2e95-0">
              Det är ett innehållsrikt förslag som innehåller mer än 54 olika
              paragrafer. Framför allt, om vi håller oss till sms-lånen, finns
              det en rad rätt aktiva åtgärder. Det är krav vad gäller marknadsföring.
              Vi måste faktiskt som konsumenter veta vad det kommer att kosta,
              till exempel. Det är också rimligt att man har en kreditprövning.
              Det innebär att det tar lite längre tid. Det är bra, eftersom
              kreditvärdigheten kollas. Men det är också bra därför att man
              får en chans att fundera lite extra. När det gäller sms-lånen
              kan man ju skicka iväg ett sms ganska snabbt. Sedan är lånet där.
            </seg>
            <seg xml:id="i-ec8fefb12133bd6d-0">
              Det är nog väldigt bra att både kreditgivare och konsumenter
              får lite tid för eftertanke.
            </seg>
            <seg xml:id="i-dc941bc4c721d644-0">
              Sedan är jag oerhört nöjd med det arbete som bland annat Kronofogdemyndigheten
              har bedrivit visavi skolorna. Jag tror faktiskt att de informationsinsatser
              som har gjorts är ett av skälen till att ungdomar inte längre
              är den stora grupp som går på detta, utan det är mer vuxna människor.
              Det kan bero på den ekonomiska situationen, men det kan också
              bero på den otillräckliga information som ges när man tar lån
              och skuldsätter sig.
            </seg>
          </u>
          <note type="speaker" xml:id="i-78ed6398b450d270-0">
            Anf. 6 MONICA GREEN (s):
          </note>
          <u who="monica_green_27bd8b" xml:id="i-1434995b1a8da700-1">
            <seg xml:id="i-8cff73a88fdeb967-0">
              Fru talman! Det går väldigt snabbt att ändra lagar med den borgerliga
              regeringen. Det har vi sett. Det går jättesnabbt att sänka skatterna
              för de rika. Det går jättesnabbt att försämra a-kassan, göra det
              dyrare att vara med, försämra ersättningsnivån och göra det svårare
              att uppfylla reglerna.
            </seg>
            <seg xml:id="i-83ead852f09da63b-0">
              Det går jättesnabbt att försämra sjukförsäkringsersättningarna
              så att cancersjuka människor tvingas säga upp sitt deltidsjobb
              för att stämpla på heltid eller inte få någon ersättning alls.
            </seg>
            <seg xml:id="i-d8d4f5c9c9e8df93-0">
              Allt går jättefort med den borgerliga regeringen när det gäller
              att försämra och öka klyftorna. Men när det gäller att rädda människor
              i svåra situationer tar det jättelång tid. Då går det inte. Då
              säger man: Vi måste göra det, och vi måste göra det.
            </seg>
            <seg xml:id="i-f30324ad1b77024b-0">
              Det finns så otroligt många saker som man måste hänvisa till
              och åtgärda innan man kan rätta till det här.
            </seg>
            <seg xml:id="i-c11bed344c2e911d-0">
              Det är märkligt att vissa saker tar så lång tid. Människor ska
              få det sämre och sämre, och man har ingen som helst lust att skynda
              på arbetet.
            </seg>
            <seg xml:id="i-d434639f8485057a-0">
              Det bekymrar mig att vi har en sådan regering som inte bryr sig
              om dessa människor som nu får skulder som de får dras med i livet
              framöver. De får det för att den borgerliga regeringen har försämrat
              den ekonomiska situationen för dem. De ser något slags halmstrå
              i de här lånen, som de tar. Tyvärr går de på den här marknadsföringen.
            </seg>
            <seg xml:id="i-234e53e24d8906c0-0">
              Det är bra att Gunnar Andrén kommer och stöttar sin minister,
              som han alltid gör, och att han räddar regeringen. Men han har
              en poäng i frågan: Varför får dessa oseriösa företag bara skicka
              räkningen till Kronofogden och säga att personer är skyldiga dem
              pengar?
            </seg>
            <seg xml:id="i-3ef419f51ccf105e-0">
              Varför är det så lätt för dessa företag att säga nu vill jag
              att ni sköter indrivningen åt mig, för de här personerna betalar
              inte sina skulder?
            </seg>
            <seg xml:id="i-5d376bc3be0a1433-0">
              Det borde vara svårare för dessa företag att över huvud taget
              få möjlighet att skicka det här till kronofogden för indrivning.
              Då skulle marknaden faktiskt sanera sig själv lite bättre.
            </seg>
            <seg xml:id="i-19da5640e6140c85-0">
              Om dessa oseriösa låneföretag inte får tillbaka de utlånade pengarna
              kanske de skulle sluta med att låna ut till människor som inte
              kan betala för sig. Det skulle vara bättre om de inte så enkelt
              kunde skicka saker och ting till kronofogden för indrivning. Det
              vore intressant om Beatrice Ask kunde kommentera det här, som
              även Gunnar Andrén påpekade.
            </seg>
            <seg xml:id="i-b72ee42b630da929-0">
              Jag roade mig i går kväll med att googla på sms-lån. Jag fick
              över 300 000 träffar på tio sekunder. Det stod: Låna av oss! Låna
              av oss! Det stod till och med: Vi har ännu inga anmärkningar,
              så låna av oss! Det är också en typ av marknadsföring. Man säger
              ungefär: Än så länge är det ingen som har klagat på oss, men det
              kommer kanske senare.
            </seg>
            <seg xml:id="i-62e15d2eb5a602d2-0">
              Så här kan vi inte ha det. Det blir bara värre och värre. Människor
              får det sämre och sämre i de här svåra tiderna. Den borgerliga
              regeringen har ökat klyftorna. Människor griper ett sådant här
              halmstrå. Och ni gör ingenting för att skydda människorna i dessa
              utsatta situationer.
            </seg>
            <seg xml:id="i-64d5445228f0d904-0">
              Sedan skyller man på att det tar så lång tid att ändra lagstiftningen.
              Ja, men det går att ändra så att människor får sämre regler i
              a-kassan och i sjukförsäkringen, och det går att sänka skatterna
              för de rika. Det går jättefort. Men att rädda dessa utsatta människor
              tar flera år.
            </seg>
          </u>
          <note type="speaker" xml:id="i-2189ac07908c4b1b-0">
            Anf. 7 EVA SONIDSSON (s):
          </note>
          <u who="eva_sonidsson_19d74c" xml:id="i-3b59ab86d8f2bc24-1" next="cont">
            <seg xml:id="i-f46c20d9da225e1e-0">
              Fru talman! I den rapport som nu har gjorts av Sveriges Konsumenter
              finns det faktiskt en hel del bra åtgärder. Och det gläder mig
              att det nu är någonting på gång, så att det blir bättre än vad
              det har varit hittills i alla fall. Men jag är fortfarande väldigt
              kritisk till att det har tagit så otroligt lång tid.
            </seg>
            <seg xml:id="i-ef5cdf0937db1a3d-0">
              De 50 000 som har drabbats av det här, som har tagit sms-lån
              under det här året och som har hamnat hos kronofogden önskar naturligtvis
              att det redan hade funnits en lagstiftning som hade gjort att
              de inte hade kunnat utsätta sig för de här korta krediterna.
            </seg>
            <seg xml:id="i-cf9ae35f44c8a4d5-0">
              Det togs faktiskt fram ett PM av vår förra regering. Det heter
              Konsumentskyddet inom det finansiella området . Det innehåller
              många bra åtgärder för att förbättra det här skyddet för konsumenter.
              Detta hade man faktiskt kunnat använda sig av och kunnat göra
              någonting av för att komma till skott lite tidigare än vad man
              nu gör.
            </seg>
            <seg xml:id="i-7af110f36765a20a-0">
              Det är bara att beklaga att det har tagit lite lång tid. Men
              nu kommer det ändå någonting.
            </seg>
            <seg xml:id="i-308f00083a4a926b-0">
              Åtgärderna i den här rapporten handlar bland annat om att man
              måste skärpa konsumentkreditlagen. Och man måste skärpa kreditprövningen,
              så att människor inte utsätts för alltför många dåliga lån och
              så vidare. Det finns faktiskt de som har tagit, precis som jag
              nämnde tidigare, massor av lån. Det finns de som har tagit 40
              sms-lån. Det kan i princip handla om olika aktörer, och där har
              man inte haft någon kreditprövning.
            </seg>
            <seg xml:id="i-09fb1c62b666c0ca-0">
              Man måste också förbättra kontrollen av de här kreditgivarna.
              Det ligger under Finansinspektionen, som kan vidta åtgärder om
              man inte följer de regler som gäller.
            </seg>
            <seg xml:id="i-9d327007ecf87052-0">
              Det måste naturligtvis också till information och utbildning
              för våra unga. Det pågår ett bra arbete i dag hos Konsumentverket
              och kronofogden, men det måste till ytterligare åtgärder för att
              det här ska bli bra.
            </seg>
          </u>
          <note xml:id="i-4c3921bd89433c64-0">
            Anf. 8 GUNNAR ANDRÉN (fp):
          </note>
          <u who="eva_sonidsson_19d74c" prev="cont" xml:id="i-8fae61d9a3a15c23-1">
            <seg xml:id="i-5d9632e9fb5973dc-0">
              Fru talman! Allra först vill jag säga att jag tror att statsrådet
              Ask klarar den här debatten mycket bra. Jag är helt nöjd med det
              som hon har sagt här.
            </seg>
            <seg xml:id="i-50a1c66b18e2687c-0">
              Jag tycker också att det är väldigt bra att Monica Green egentligen
              ansluter sig till de synpunkter som vi hade 2004. Jag tror att
              många var fundersamma över den här lagstiftningen. Det kan hända
              att vi skulle ha drivit detta lite hårdare, särskilt kreditprövningen.
              Nu anslöt vi oss och yrkade inte på att man skulle riva upp hela
              den här lagstiftningen.
            </seg>
            <seg xml:id="i-c3920be90069e438-0">
              Jag tycker att det är bra att man nu gör en omprövning av den,
              för det tror jag är till gagn för väldigt många. Det är egentligen
              ingen partipolitiskt skiljande fråga när man gör en sådan här
              lagstiftning.
            </seg>
            <seg xml:id="i-9abc70f3ffe33139-0">
              Eva Sonidsson använder begreppet finansiell rådgivning. Det vore
              bra om det vore så. Tyvärr är det ofta fråga om finansiell missvisning
              i de här sammanhangen.
            </seg>
            <seg xml:id="i-ece90228a4188949-0">
              Låt mig allra sist ta upp frågan om Kronofogdemyndighetens utsatthet
              i det här sammanhanget. Jag tror i grund och botten att man, som
              riksdagsledamoten Jan Ertsborn har pekat på, måste göra någonting
              för att se till att skuldsaneringen blir effektivare. Då måste
              man se till att kostnaderna för dem som ska driva in, som Monica
              Green också är inne på, ökar väldigt kraftigt, så att det inte
              blir så lönsamt för dem att anlita den samhällsservice som Kronofogdemyndigheten
              ger.
            </seg>
            <seg xml:id="i-08e068c9cd405ce9-0">
              Vi måste ha kvar en kronofogdemyndighet. Det är jag helt på det
              klara med. Och jag tror att vi alla är överens om att detta är
              en viktig del av vårt ekonomiska system.
            </seg>
            <seg xml:id="i-ba71814d99949aa0-0">
              Men att just ett antal finansiellt missvisande företag har kunnat
              utnyttja detta så mycket är en avigsida som man måste göra någonting
              åt. Det tror jag att vi kan göra i partipolitisk enighet, för
              det kommer att gynna alla dem som nu hamnar i väldigt svåra ekonomiska
              omständigheter.
            </seg>
          </u>
          <note type="speaker" xml:id="i-ff104be73cccff9c-0">
            Anf. 9 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-2" who="unknown">
            <seg xml:id="i-5ed28278354d55d2-0">
              Fru talman! Först måste jag säga att jag tycker att Monica Green
              ska berätta för människor att hon tycker att det går för fort
              när det gäller att arbeta för att människor ska kunna leva på
              sin lön.
            </seg>
            <seg xml:id="i-c4ea6739e602a773-0">
              Vi har sett till att sänka skatterna på låga inkomster och medelinkomster.
              Det innebär dramatiskt mycket mer pengar i plånboken än vad några
              lönerörelser ger.
            </seg>
            <seg xml:id="i-ee9601b75da1e0be-0">
              Alliansregeringens uppfattning är att man ska kunna leva på sin
              lön, inte på lån eller bidrag. Ni har ju den här bidragslinjen,
              och då är det väldigt enkelt att tro att man kan lösa det.
            </seg>
            <seg xml:id="i-b7dbb2ce3e40911d-0">
              Men nu är den ekonomiska situationen så här, och många är utan
              jobb. Vi har en finansiell kris som gör att många har det kärvt.
              Det kan ha bidragit till det tror jag den här skuldsättningen.
              Men jag tror inte att det är så enkelt. Även utan den här ekonomiska
              situationen tror jag att den här aggressiva marknadsföringen och
              de brister i den lag som du och andra också bär ansvar för skulle
              ha lett till att många hade tagit lån som är ohemult dyra och
              som sätter dem i skulder alldeles i onödan.
            </seg>
            <seg xml:id="i-5c149694da5601c6-0">
              I Sverige har vi ett väldigt effektivt indrivningssystem. Det
              kan man tycka illa om, men det är faktiskt också väldigt bra,
              framför allt för de enskilda. Man kan nämligen inte i längden
              bygga upp hur stora skulder som helst. Detta är också en hjälp,
              och det skuldsaneringsarbete som bedrivs med hjälp av Kronofogdemyndigheten
              är oerhört viktigt.
            </seg>
            <seg xml:id="i-3f80c867de9e1561-0">
              Då säger Monica Green så här: Man borde göra det svårare att
              ta hjälp av kronofogden. Då tänker Monica Green förmodligen på
              att företagen inte ska kunna gå dit.
            </seg>
            <seg xml:id="i-fe209c0605cc17d5-0">
              Jag vill vända på det. När vi hade förenklat och förbättrat skuldsaneringslagen,
              vilket gjordes 2007, innebar det att vi tog bort kravet på att
              skuldsatta först skulle prata med alla fordringsägare och gå hela
              den vägen, som är väldigt jobbig för dem. De skulle kunna ta hjälp
              och få rådgivning från kronofogden direkt. Detta gjordes just
              för att underlätta för svårt ansatta människor att sanera sina
              skulder. Och vi jobbar vidare med att se vad vi kan göra när det
              gäller skuldsanering, för det är otroligt viktigt.
            </seg>
            <seg xml:id="i-5a6da479db80aae0-0">
              I och med förenklingen och förbättringen av skuldsaneringsreglerna
              har också både Konsumentverket och Kronofogdemyndigheten fått
              mer resurser. Vi tog inte heller tillbaka de pengar som vi räknade
              med att kommunerna skulle spara genom den här förenklingen, för
              kommunerna har ett ansvar här. Det har alltså getts mer pengar
              till den här typen av stöd och rådgivning de senaste åren. Det
              tror jag är väldigt bra.
            </seg>
            <seg xml:id="i-9710cd42c5130eeb-0">
              Det är bra att ni tar upp den här promemorian från den förra
              regeringen. Den handlade faktiskt mest om tillsynsfrågorna. Vi
              har ju arbetat med tillsynsfrågorna. Vi har också gett ökade resurser
              för dem. Så den har nog kommit till användning. Men den behandlade
              faktiskt ingenting annat. Det ska man vara klar över.
            </seg>
            <seg xml:id="i-493aa6e3eb37e70b-0">
              Den lagstiftning som vi har i dag är ett resultat av det arbete
              som gjordes under den förra mandatperioden. Det var gensvar i
              riksdagen för det, så jag skyller inte alls ifrån mig. Men det
              var ett misslyckande vad gäller de här snabba korta lånen. Vi
              kan se effekterna i dag. Då kom samtidigt det här nya direktivet.
            </seg>
            <seg xml:id="i-32a9b826a86057bb-0">
              Vi försöker göra det på ett seriöst sätt men har under resans
              gång ökat på informationen och underlättat och förenklat för skuldsatta
              att faktiskt reda ut sin ekonomi. Det är inte enkelt, men jag
              tror att det är väldigt viktigt att göra det på ett korrekt sätt
              och att ta ett steg i taget. Man ska inte påstå att det här är
              sådant som går väldigt enkelt, för det finns också i de här korta
              lånen en del som kanske inte ska kastas ut med badvattnet omedelbart.
            </seg>
          </u>
          <note type="speaker" xml:id="i-449a84949a80c932-0">
            Anf. 10 MONICA GREEN (s):
          </note>
          <u who="monica_green_27bd8b" xml:id="i-1434995b1a8da700-2">
            <seg xml:id="i-b5b387ef1c38cbae-0">
              Fru talman! Nu kommer Beatrice Ask in på områden där jag inte
              är säker på att hon har hängt med i den allmänpolitiska debatten
              den senaste tiden.
            </seg>
            <seg xml:id="i-af9ea3f862f3c954-0">
              Beatrice Ask påstår att människor har fått det bättre, men varför
              har i så fall utanförskapet ökat med 70 000 personer sedan ni
              började regera? Varför fördrivs människor från a-kassan? Varför
              ökar socialbidragen med 35 procent med er politik? Varför har
              50 000 personer hamnat hos Kronofogdemyndigheten i år?
            </seg>
            <seg xml:id="i-b9bafd72f432ca66-0">
              Beatrice Ask säger: Det är inte vårt fel. Det är den internationella
              lågkonjunkturens fel. Vi har ingenting som helst med det att göra.
            </seg>
            <seg xml:id="i-387da3b13e5d8dad-0">
              Men det har ni visst. Det är ni som har regeringsmakten. En regering
              ska kunna styra ett land även i svåra tider. Man kan inte säga
              att man bara kan styra när det är fint väder och högkonjunktur.
              Man måste kunna styra ett land även i dåliga tider, men ni har
              försvårat för människor i denna lågkonjunktur.
            </seg>
            <seg xml:id="i-70f892f88cb1a4cb-0">
              Ni har försämrat a-kassan, ni har försämrat för de sjuka och
              barnfattigdomen har ökat. Ni har gjort det svårare för människor
              att få a-kassa, och ni har gjort det svårare för människor att
              över huvud taget få möjlighet att leva på sin lön, för ni tvingar
              människor att säga upp sig nu. Det har blivit fult att jobba deltid.
              Man ska i stället leva på a-kassa, om man nu har rätt till det,
              på heltid. Det tycker ni är bättre.
            </seg>
            <seg xml:id="i-97a30bbc52982d1b-0">
              Utanförskapet har ökat. Ni står för en bidragslinje. I dag lever
              folk på bidrag och tvingas ta sms-lån på grund av de ökade klyftorna.
              Några har fått det bättre ja. Det har blivit väldigt stora skillnader,
              och de allra rikaste har fått det allra bäst med er politik. Därför
              har sms-lånen ökat lavinartat. Ni måste göra något åt detta nu.
            </seg>
          </u>
          <note type="speaker" xml:id="i-06823022a79b26e4-0">
            Anf. 11 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-3" who="unknown">
            <seg xml:id="i-e50a6cfe9641732e-0">
              Fru talman! Det är ingen nyhet att Monica Green tror att allt
              djävulskap kommer från alliansregeringen, men det är faktiskt
              så att en finansiell lågkonjunktur påverkar arbetslösheten mycket.
              Vi har några branscher som går riktigt dåligt eftersom de inte
              har hängt med i utvecklingen eller för att det finns strukturförändringar.
              Vi har också en ganska erbarmligt dålig integration i det här
              landet som gör att stora grupper står utanför. Vi har många ungdomar
              som inte får de kunskaper de behöver och därför inte kommer in
              på arbetsmarknaden.
            </seg>
            <seg xml:id="i-46de35743bec1669-0">
              Detta förstärks i en lågkonjunktur och är ett jätteproblem. Jag
              hinner inte gå in på allt vad vi gör för detta, men det är naturligtvis
              också så att människor i en svår ekonomisk situation kan frestas
              mer av att tro på enkla lösningar, och om marknadsföringen är
              aggressiv kan det då vara enkelt att ta de här lånen.
            </seg>
            <seg xml:id="i-eeb942931c83a5a9-0">
              Det är därför vi har arbetat fram förslag för att rätta till
              de brister som finns i den lagstiftning som Monica Green och hennes
              parti med flera bär ett stort ansvar för.
            </seg>
            <seg xml:id="i-1d386c829d34bff3-0">
              Vi har medan vi har arbetat med de förändringar som är nödvändiga
              för att få en bättre kreditprövning, för att se till att marknadsföringen
              blir mer konsumentvänlig med mera samtidigt sett till att dels
              intensifiera rådgivningsarbetet och se till att det finns något
              mer resurser för arbetet, dels sett till att förenkla skuldsaneringslagen
              så att människor som har hamnat på obestånd lite lättare kan få
              saklig hjälp för att reda ut sin ekonomiska situation.
            </seg>
            <seg xml:id="i-55a307b35fb23469-0">
              Jag säger inte att det räcker, men vi arbetar faktiskt väldigt
              mycket med detta. Hade vi gått bidragsvägen skulle fler än i dag,
              långtidssjuka och andra, fortfarande leva på sjukbidrag i stället
              för att få rehabilitering och så vidare, och då skulle situationen
              ha varit ännu värre.
            </seg>
          </u>
          <note xml:id="i-0bacab7970c81622-0">
            Överläggningen var härmed avslutad.
          </note>
          <note xml:id="i-138f886ea08df6ad-0">
            2 § Svar på interpellation 2009/10:124 om sexköpslagen
          </note>
          <note type="speaker" xml:id="i-e0fff6dfc838270b-0">
            Anf. 12 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-4" who="unknown">
            <seg xml:id="i-0376f9374903cfd5-0">
              Fru talman! Carina Adolfsson Elgestam har frågat mig dels vilka
              åtgärder jag avser att vidta för att straffet för sexköp bättre
              ska stå i proportion till brottet än vad det gör i dag, dels vilka
              åtgärder jag avser att vidta för att intensifiera kampen mot sexhandeln
              och trafficking.
            </seg>
            <seg xml:id="i-65e32277ec2953fc-0">
              Regeringen tillsatte förra året en utredning för att utvärdera
              förbudet mot köp av sexuell tjänst. Syftet med utredningen är
              att undersöka hur bestämmelsen fungerat i praktiken och vilka
              effekter förbudet har haft för förekomsten av prostitution och
              människohandel för sexuella ändamål i Sverige.
            </seg>
            <seg xml:id="i-091961efe6cfa8cb-0">
              Utredaren har ett brett mandat och det står utredaren fritt att
              mot bakgrund av utvärderingen föreslå lagändringar eller lämna
              förslag till andra åtgärder. Jag vill dock påpeka, vilket inte
              står i svaret, att utgångspunkten är att sexköp ska vara förbjudet
              också i fortsättningen.
            </seg>
            <seg xml:id="i-39fbc583644a3a36-0">
              Utredaren ska också i sammanhanget överväga ett eventuellt behov
              och lämpligheten av en skärpning av straffskalan. Utredaren ska
              redovisa sitt uppdrag senast den 30 april nästa år. Därefter kommer
              ärendet att på vanligt sätt beredas i Regeringskansliet.
            </seg>
            <seg xml:id="i-97e5eb59182f22f4-0">
              Kampen mot människohandel är en prioriterad fråga för regeringen,
              och vi har i många sammanhang pekat på det samband som finns mellan
              prostitution och människohandel för sexuella ändamål.
            </seg>
            <seg xml:id="i-621d2762d6df1e17-0">
              När det gäller arbetet på hemmaplan kan nämnas att regeringen
              i juli förra året presenterade en omfattande handlingsplan mot
              prostitution och människohandel för sexuella ändamål. Handlingsplanen
              omfattar fem insatsområden: för det första ökat skydd och stöd
              till utsatta, för det andra stärkt förebyggande arbete, för det
              tredje stärkt kvalitet och effektivitet i rättsväsendet och för
              det fjärde ökad nationell och internationell samverkan och ökad
              kunskap.
            </seg>
            <seg xml:id="i-4ed5a4ece8de0fe3-0">
              Som exempel kan nämnas att regeringen har avsatt särskilda medel
              för operativa insatser inom Polisen och Åklagarmyndigheten för
              att bekämpa just människohandel och prostitution. Medel har också
              avsatts för kompetensutveckling, internationellt samarbete och
              metodutveckling inom dessa myndigheter för att åstadkomma en effektivare
              lagföring avseende människohandel för sexuella ändamål.
            </seg>
            <seg xml:id="i-b59a37184bfa79ab-0">
              Dessutom har Brottsoffermyndigheten fått i uppdrag att i samråd
              med berörda myndigheter utforma och genomföra ett utbildningsprogram
              för att öka kunskapen om prostitution och människohandel för sexuella
              ändamål. Handlingsplanen omfattar en mängd åtgärder inom olika
              politikområden, och en samlad uppföljning av handlingsplanen ska
              göras 2011.
            </seg>
            <seg xml:id="i-ac14d3d288c3ef89-0">
              I det internationella samarbetet har det svenska ordförandeskapet
              i EU prioriterat kampen mot människohandel. Under Sveriges ledning
              har EU:s medlemsstater kunnat nå samsyn om innehållet i ett rambeslut
              om förebyggande och bekämpande av människohandel samt skyddande
              av offer. Medlemsstaterna ska enligt detta också överväga att
              vidta åtgärder för att straffbelägga användandet av tjänster från
              en person som man vet är offer för människohandel. Det kan till
              exempel avse just köp av sexuella tjänster från människohandelsoffer.
            </seg>
            <seg xml:id="i-0bcce7af5b2eced9-0">
              Vid rådsmötet den 1 december kom vi vidare överens om en strategi
              för hur EU ska stärka samarbetet med länder utanför EU. Det handlar
              inte minst om att stärka relationerna och samarbetet med ursprungsländer
              för människohandel och länder varigenom människohandeln passerar.
            </seg>
            <seg xml:id="i-c4ae80ab92a0038b-0">
              I oktober var jag också värd för en stor konferens om människohandel
              som hölls i Bryssel. Nästan 600 deltagare, däribland ministrar
              och höga företrädare för myndigheter och organisationer, samlades
              för att diskutera hur människohandeln bäst kan förhindras. Konferensen
              nådde fram till en deklaration med brett stöd.
            </seg>
            <seg xml:id="i-df56e4d665492a4e-0">
              Slutligen kan nämnas att människohandel är en viktig fråga även
              i förslaget till Helsingforssprogrammet som ska lägga fast riktlinjerna
              för det rättsliga och brottsbekämpande samarbetet inom EU för
              de kommande fem åren.
            </seg>
            <seg xml:id="i-d8e0b85cd5443b58-0">
              Regeringen har arbetat och kommer att fortsätta arbeta intensivt
              och på flera olika plan för att bekämpa prostitution och människohandel
              i alla dess former.
            </seg>
          </u>
          <note type="speaker" xml:id="i-76c4ce2f8161f87c-0">
            Anf. 13 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-a98709120d2c57c3-0">
            <seg xml:id="i-7cb0e2b7cc6d8a37-0">
              Fru talman! Tack, ministern, för svaret! Ett särskilt tack vill
              jag uttrycka för förtydligandet av det som inte stod i det skriftliga
              svaret, att synen är att även i framtiden ska sexköp vara förbjudet.
            </seg>
            <seg xml:id="i-84b5e7ac845456b7-0">
              Just det sista tycker jag är oerhört angeläget, inte minst mot
              bakgrund av att vi nu ser att det finns en attitydförändring i
              samhället, speciellt bland unga människor. Det har gjorts undersökningar
              bland studenterna, bland annat i södra Sverige, som visar att
              det finns en ökad känsla av att det är okej att både köpa och
              sälja sex. Det finns studenter exempelvis på Lunds universitet
              som åker över till Köpenhamn och helt enkelt säljer sig för att
              dryga ut tillvaron som student.
            </seg>
            <seg xml:id="i-a050939303236032-0">
              Vi vet ju av erfarenhet, utifrån dem som bor i betydligt fattigare
              länder än Sverige, att det är just levnadsvillkoren som många
              gånger gör att människor blir sålda som slavar och så vidare.
              Därav är det här ett gigantiskt problem. Därför är det bra att
              det i dag finns ett handlingsprogram. Det är naturligtvis ett
              steg i rätt riktning, inte minst här i Sverige.
            </seg>
            <seg xml:id="i-4a14d922d81090e9-0">
              Precis som ministern säger i svaret kommer man sedan utredaren
              har utfört sitt uppdrag att utifrån det resultatet kunna överväga
              eventuella behov av en skärpning av straffskalan och lagstiftningen.
              Hitintills under de här tio åren är det, i alla fall enligt uppgift
              från SVT:s Rapport , endast två personer som har blivit dömda
              till fängelse och 228 personer som har blivit dömda till böter.
              Och det är inte överallt i landet som det över huvud taget har
              fällts några domar. Vi vet att det inte är enbart kring våra tre
              storstäder som det förekommer sexköp utan det förekommer runt
              om i hela landet. Sedan är det ju så att utbud och efterfrågan
              naturligtvis ser lite olika ut, men det är lika allvarligt oavsett
              på vilken plats i Sverige eller runt om i världen som man säljer
              en annan människa.
            </seg>
            <seg xml:id="i-463eff8f6e123c93-0">
              Mot bakgrund av detta kan jag ändå inte låta bli att fundera
              lite inför framtiden. Jag har noterat att en ledamot från Centerpartiet
              här i riksdagen har skrivit en motion om att avskaffa sexköpslagen
              och också kopplerilagen. Det känns oerhört allvarligt. Vi har
              också de unga i Cuf och de unga i Luf som är av samma uppfattning.
              Tänker man då på framtiden och morgondagens politiker kan man
              inte låta bli att känna en speciell oro för detta i kombination
              med den förändrade synen på sex. Sex i sig är inget fel bara man
              inte utnyttjar och köper en annan människa.
            </seg>
          </u>
          <note type="speaker" xml:id="i-d1e27e8b7aed5f64-0">
            Anf. 14 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-5" who="unknown">
            <seg xml:id="i-a6a7ab97b0b94510-0">
              Fru talman! Först vill jag säga till Carina Adolfsson Elgestam
              med anledning av attitydförändringen i samhället att jag tror
              att det här är en kamp som måste bedrivas hela tiden. Det handlar
              om människosyn. Det handlar om människovärde.
            </seg>
            <seg xml:id="i-e88a5bfc0edd9d4f-0">
              Skälet till att vi har haft en väldigt bestämd syn på det här
              i Sverige, det har varierat lite över tid, är ju att vi inte anser
              att någon människa ska hamna i en sådan situation att man till
              slut måste sälja sig själv. Egenvärdet för en människa, man eller
              kvinna, är ju att faktiskt få leva sitt liv med viss integritet.
              Den kroppsliga, fysiska integriteten är viktig. Säljer man sin
              kropp säljer man också sin själ. Här har vi satt en gräns. Vi
              har sagt att det inte är tillåtet att köpa detta. Vi har inte
              skuldbelagt offren just för att de är offer. Det finns inga lyckliga
              horor. Det är en myt. Därför har vi den här lagstiftningen.
            </seg>
            <seg xml:id="i-15874983347940da-0">
              Det är, precis som Carina Adolfsson Elgestam säger, väldigt få
              som har åkt dit för det här. Nu är det fler än vad som står i
              en del uppgifter därför att det också har dömts till betalningsföreläggande,
              men det är ändå relativt få som har åkt dit i förhållande till
              den marknad som uppenbarligen finns.
            </seg>
            <seg xml:id="i-35c522c47b505dd5-0">
              Det är skälet till att Anna Skarhed, som har uppdraget att utvärdera
              den svenska sexköpslagen, bland annat har fått i uppgift att utvärdera
              tillämpningen. Hur används lagstiftningen? Hur användbar är den?
              Det är också en fråga om hur användbar den är för polisen. En
              lagstiftning kan ha en förebyggande verkan, alltså skicka en signal,
              men sedan är frågan också om den är användbar för de brottsbekämpande
              myndigheterna. Här blir det väldigt intressant, tycker jag, att
              se effekterna som en utredning förhoppningsvis kan visa på.
            </seg>
            <seg xml:id="i-74f51ed0fa1101f3-0">
              Ett skäl för att göra den här utredningen ordentligt, utöver
              att vi vill göra rätt här hemma, är att det finns ett stort intresse
              runt om i Europa för de svenska erfarenheterna. Det finns naturligtvis
              en debatt också som gör att jag tror att det är otroligt viktigt
              att vi har ordentligt på fötterna och kan visa fakta om vad som
              går bra och vad som inte går bra.
            </seg>
            <seg xml:id="i-267da37993c47ab3-0">
              Det är också så att sedan vi fick den här lagstiftningen har
              prostitutionen förändrats i sin form. Mycket har försvunnit från
              gatorna, men samtidigt har det exploderat på nätet.
            </seg>
            <seg xml:id="i-4ba1577fca93d3cb-0">
              Jag tycker att vårt arbete mot människohandel har varit viktigt
              därför att väldigt många som prostituerar sig är utsatta för just
              människohandel. Vi måste se den här förändrade marknaden. Det
              är inte fattiga svenska tjejer med missbruksproblem längre som
              är de enda som går på Malmskillnadsgatan. Det är unga kvinnor
              som fraktas från olika delar av världen de vet knappt vilket land
              de är i som går omkring på Malmskillnadsgatan, i Malmö, i Haparanda
              eller var de nu kan vara. De fraktas runt av organiserade nätverk
              av kriminella. Därför måste vi arbeta mycket med de här internationella
              frågorna.
            </seg>
            <seg xml:id="i-0870ca16db6ccd69-0">
              Det som jag tyckte var väldigt intressant, både på den konferens
              vi hade i oktober och även på ministerrådsmötet, var just att
              vi diskuterade en hel del kring frågan om demand. Den ökade insikten
              om kopplingarna mellan prostitution, människohandel, grov organiserad
              brottslighet och barnpornografi, för att nu nämna några, har gjort
              att man faktiskt funderar över vilka det är som köper det här.
              Vad har de för problem? Vad ska vi göra åt det? Jag tycker faktiskt
              att vi har flyttat fram ett steg när det gäller att arbeta med
              det som är den grundläggande frågan.
            </seg>
            <seg xml:id="i-40981bd0c0040230-0">
              Sedan handlar det naturligtvis väldigt mycket om att se till
              att polisen har resurser och mycket annat. Där har vi med handlingsplanen
              kunnat göra en del här hemma som är bra. Men det finns mycket
              kvar att göra. Det är en sak som är säker.
            </seg>
          </u>
          <note type="speaker" xml:id="i-c48f1000d78f5412-0">
            Anf. 15 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-a98709120d2c57c3-1">
            <seg xml:id="i-593bc2d7449a8a18-0">
              Fru talman! Tack för det här inlägget! Det känns ändå som om
              vi är på väg, i alla fall från svensk sida, att ta kanske något
              litet myrsteg i rätt riktning. Sedan är det naturligtvis en lång
              resa att göra på flera olika sätt.
            </seg>
            <seg xml:id="i-b8e9ede7f639ded6-0">
              Framför allt tänker jag på de problem som finns med prostitution,
              människohandel och barnpornografi, men vi kanske också ska fundera
              över andra kriminella handlingar. Knarkhandel är ju en sak som
              ministern var inne på, men kanske handlar det också om det som
              är kopplat till terrorism. Precis som vi människor som inte lever
              på den kriminella sidan har ju de på den kriminella sidan ett
              sätt att bedriva företagande, om man kan uttrycka det så. De ser
              ju till att de har flera ben att stå på för att få ihop de inkomster
              de skaffar sig utifrån det som är deras levebröd. Så är det även
              när man är på den kriminella sidan.
            </seg>
            <seg xml:id="i-f8a59a3f6ae82a00-0">
              I det här fallet utnyttjas andra människor, som är fattiga, som
              har blivit sålda. I vissa sammanhang handlar det om unga flickor
              vars fäder faktiskt säljer dem därför att de inte ser någon annan
              möjlighet till en inkomst. Någon med en fet plånbok om man får
              uttrycka sig så i kammaren, fru talman kommer att utnyttja den
              unga kvinnan eller barnet, precis som ministern visade på i sitt
              svar. Just därför är det både bra och viktigt att vi arbetar med
              detta på EU-nivå och internationellt.
            </seg>
            <seg xml:id="i-d05938b452cc869c-0">
              Sverige har under sitt ordförandeskap lyft upp frågan. Det är
              bra. Många kom på seminariet som hölls i Sverige. Samtidigt förstår
              och ser fler och fler i Europa problemen med människohandel kopplad
              till sexköp. Men det finns länder i Europa som ser prostitution
              som ett levebröd, ett helt vanligt yrke. Det finns ett land nära
              oss, nämligen Tyskland. Det förekommer i Spanien. Det finns flera
              länder.
            </seg>
            <seg xml:id="i-a0ca84e474c2ecf0-0">
              Här handlar det om att arbeta med attitydförändringar. Det kan
              inte å ena sidan vara okej att se prostitution som ett vanligt
              yrke, som alla andra yrken, medan å andra sidan i nästa andetag
              vara emot människohandel och det som är kopplat till sexköp och
              utnyttjande av människor. Här finns ett samband, precis som ministern
              pekade på. Därför måste vi bli tydliga.
            </seg>
            <seg xml:id="i-63a8ec2d4064857c-0">
              Det gäller bland annat vid internationella evenemang runt om
              i världen, från idrott till andra stora evenemang som samlar människor.
              Överallt där människor samlas pågår handel. Mycket av den handeln
              är naturligtvis positiv, men inte den del av handeln som handlar
              om att utnyttja och köpa andra människor. Vi vet att det pågår
              prostitution vid till exempel fotbolls-VM och andra arrangemang.
              Det kan vi aldrig acceptera. Här finns en anledning att koppla
              ihop och vara en förebild med vår sexköpslag och attityder. Om
              det finns en lag att det är förbjudet blir det en signal att det
              inte är acceptabelt.
            </seg>
          </u>
          <note type="speaker" xml:id="i-e612d1eb87abb9ca-0">
            Anf. 16 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-6" who="unknown">
            <seg xml:id="i-8bed0c1be262bad9-0">
              Fru talman! Jag tror att Carina Adolfsson Elgestam och jag är
              rätt överens i frågorna.
            </seg>
            <seg xml:id="i-69be60437f99dd66-0">
              Ja, det är ologiskt att det finns länder där man ser på prostitution
              som ett yrke samtidigt som man bekämpar människohandel. Det tar
              lite tid innan de uppfattar hur ologiskt det är. När de legitimerar
              den typen av verksamhet skapar de samtidigt ett utrymme för den
              kriminella hanteringen av offer. De kan inte sitta på båda stolarna
              samtidigt. Det är ungefär lika dumt som sprututbyte i många delar,
              det vill säga staten ska tillhandahålla sprutor så att man kan
              knarka, vilket vi är emot. Någonstans måste det offentliga och
              regelverket vara tydligt om vad som är rätt och fel.
            </seg>
            <seg xml:id="i-a037645f1fd5ee9f-0">
              Det är inte okej att utnyttja människor genom prostitution. Det
              är ingen frihet att sälja sin kropp. Någonstans går gränsen. Det
              är inte okej. Vi har mycket kvar att göra.
            </seg>
            <seg xml:id="i-48dca29ba1f30086-0">
              I förrgår hade jag ett möte för EU:s räkning med de ryska ministrarna,
              dels justitieminister Konovalov, dels inrikesminister Nurgaliev.
              Vi diskuterade frågan då också. Jag sade som det var, nämligen
              att vi måste fundera över vilka som köper sex. Glädjande nog har
              också de satt i gång ett arbete, bland annat har de kommit överens
              med tror jag Grekland och Italien om åtgärder. Handelsvägarna
              där unga kvinnor skickas runt går i lite olika riktningar mellan
              olika länder. Därför måste man arbeta både internationellt, med
              vissa gränsövergångar och vissa typer av polissamarbete. Det var
              oerhört glädjande att det fanns ett engagemang. Man hade upplevt
              att man fick inspiration och bra kontakter genom den konferens
              vi hade i oktober.
            </seg>
            <seg xml:id="i-263d3ff582f9160e-0">
              Vi ska gå vidare med arbetet internationellt. Bara för att ordförandeskapet
              upphör kommer inte regeringen att vila på hanen när det gäller
              att se till att det vidtas konkreta åtgärder när det gäller insatser
              för att bekämpa prostitution och människohandel för sexuella ändamål.
            </seg>
            <seg xml:id="i-f76ca60257fe8b92-0">
              Det är viktigt med de extra pengarna som handlingsplanen gav.
              Jag tror att det var 75 miljoner kronor som vi särskilt kunde
              adressera till arbetet inom polis- och åklagarväsendet. Det är
              viktigt. Just människohandel är ett komplicerat brott och dyrbart
              att jobba med. Jag läste för något år sedan att i Sundsvall hade
              man haft en utredning som kostade 12 miljoner kronor. För en liten
              polismyndighet blir det mycket pengar. Alltså behövs extra resurser
              från centralt håll. Det är ett litet exempel på vad man måste
              göra.
            </seg>
            <seg xml:id="i-ced8f06c8b06be5c-0">
              Det är bra att vi skärper rambeslutet på EU-nivå, att vi har
              fattat beslut om en aktionsplan med åtgärder på hur vi ska arbeta
              också med länder utanför EU och att vi har en handlingsplan här
              hemma. Vi ska också göra en saklig utvärdering av våra egna erfarenheter
              så att vi kan modernisera våra regler utifrån att marknaden har
              ändrats.
            </seg>
            <seg xml:id="i-9c784742c5fde47a-0">
              Vi måste också där tänkte jag försöka landa i det här inlägget
              jobba med värderingsfrågorna och den människosyn som det faktiskt
              handlar om. Det är inte okej att hantera människor hur som helst.
              Man får inte utnyttja andra människor på det sätt som man gör
              när man går till prostituerade. Det är fråga om att utnyttja offer.
              Det är inte okej i ett civiliserat samhälle.
            </seg>
          </u>
          <note type="speaker" xml:id="i-1881dac73d0489b3-0">
            Anf. 17 CARINA ADOLFSSON ELGESTAM (s):
          </note>
          <u who="carina_adolfsson_elgestam_055a91" xml:id="i-a98709120d2c57c3-2">
            <seg xml:id="i-09178592ad1651e6-0">
              Fru talman! Tack för debatten, justitieministern! Det här är
              en viktig debatt. Det är viktigt att vi fortsätter att sätta diskussionen
              högt på agendan såväl i Sverige, i Europa som globalt.
            </seg>
            <seg xml:id="i-a6f3a0572cfeb0fe-0">
              Det är många i Sverige och runt om i världen som har tagit del
              av Stieg Larssons böcker, till exempel Män som hatar kvinnor .
              Där finns ett tydligt exempel. Jag tror att det påverkar oerhört
              många människor. Där kan vi se hur kulturen också kan vara med
              och bidra till attitydförändringar.
            </seg>
            <seg xml:id="i-9f33db9f5de91e19-0">
              Det är också viktigt att vi fortsätter med det här arbetet. Precis
              som ministern sade i sitt första inlägg handlar det inte om att
              bara för att problemet inte syns på gatan skulle problemet inte
              finnas. Vi är väl medvetna om att det inte är så. Vi vet att prostitution
              finns och förekommer på nätet. Problemet är detsamma. Det är fråga
              om människor som lever i fattigdom på olika sätt. Det kan vara
              människor som har varit utsatta för incest eller våldtäkter som
              barn eller unga. De hamnar på olika sätt i denna situation, om
              de inte har blivit sålda som slavar från ett fattigt land. Vi
              måste ha med oss denna kunskap för att kunna motverka detta. En
              del handlar om att arbeta med välfärden, det vill säga skapa förutsättningar
              för människor till en trygg tillvaro och rätten till ett arbete
              oavsett var på jorden man bor. Det är oerhört viktigt i kombination
              med attitydförändringar. Det är inte okej att köpa en annan människa.
            </seg>
          </u>
          <note type="speaker" xml:id="i-8eac188a5e86fdb4-0">
            Anf. 18 Justitieminister BEATRICE ASK (m):
          </note>
          <u xml:id="i-159c5b4c3f9ff4e0-7" who="unknown">
            <seg xml:id="i-25cd4b184ec5cec6-0">
              Fru talman! Jag ska försöka fatta mig kort eftersom jag tycker
              att vi har rett ut en del av frågorna.
            </seg>
            <seg xml:id="i-6c652c30bbec2fc8-0">
              Jag anser att värderingsfrågorna är viktiga.
            </seg>
            <seg xml:id="i-fe67a6b140333346-0">
              Frågan om prostitution och lagen som förbjuder sexköp handlar
              mycket om människosyn och människovärde. Jag tror att vi i Sverige
              har nått en god samsyn i detta. Samtidigt kan man i Sverige och
              i den svenska debatten så fort man hävdar det jag tycker är sunda
              värderingar bli beskylld för nymoralism. Det handlar om att diskutera
              både människosyn och sund sexualitet. Frågorna måste diskuteras
              med ungdomar. Det finns nog en hel del att göra inte minst vad
              gäller sexualundervisning och att våga ta diskussionen bland vuxna.
            </seg>
            <seg xml:id="i-9c7bc15a61468e68-0">
              Det här är viktigt också mot bakgrund av att Sverige är ett internationellt
              land. Även om vi kände att vi nådde något slags resultat för ett
              antal år sedan då vi införde lagen och det var en diskussion i
              riksdagen jag vet att det även i mitt parti har funnits de som
              tycker att det inte var så bra, men jag tror att vi har blivit
              rätt överens om vad vi tycker är det så att det strömmar in influenser
              från olika håll. Också i vårt land finns på många håll en uppfattning
              av typen: Min dotter och min syster ska naturligtvis hållas hemma,
              men alla unga tjejer som går med för kort kjol utanför är att
              betrakta som horor, och horor får man utnyttja.
            </seg>
            <seg xml:id="i-095e9bf2c02d2962-0">
              Man delar alltså upp människor och står inte för det lika människovärde
              som ändå är grundläggande när man diskuterar dessa frågor. Jag
              tror att vi som politiker har ett stort ansvar att våga ta den
              diskussionen. Jag blir också lika arg varje gång jag går på stan
              och ser de där bilarna med stora skyltar som har kommit tillbaka.
              Jag vill inte ha de porrbilderna i det allmänna rummet. De kan
              vara någon annanstans.
            </seg>
          </u>
          <note xml:id="i-0bacab7970c81622-1">
            Överläggningen var härmed avslutad.
          </note>
          <note xml:id="i-de2196110ab18d96-0">
            3 § Svar på interpellation 2009/10:110 om högkostnadsskyddet
            och privatiseringen av apoteken
          </note>
          <note type="speaker" xml:id="i-469b20c86a9d2e83-0">
            Anf. 19 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-0">
            <seg xml:id="i-2283e2b794405a21-0">
              Fru talman! Bosse Ringholm har frågat mig om jag kommer att ta
              initiativ till att högkostnadsskyddet för läkemedel förblir oförändrat
              under 2010 och om jag kan garantera att högkostnadsskyddet hålls
              oförändrat åren därefter om den borgerliga regeringen fortsätter
              att privatisera de kvarvarande statliga apoteken. Han har vidare
              frågat vilka åtgärder jag avser att vidta för att säkerställa
              konkurrens och förhindra ett monopol i grossistledet för distribution
              av läkemedel.
            </seg>
            <seg xml:id="i-51a2b30aeab2c1d8-0">
              Det nuvarande högkostnadsskyddet för läkemedel innebär att man
              inte behöver betala mer än 1 800 kronor under ett år för de läkemedel,
              främst receptbelagda, som omfattas av skyddet samt vissa förbrukningsartiklar.
              I samband med genomförandet av apoteksreformen har regeringen
              särskilt betonat att reformen inte medför några förändringar avseende
              högkostnadsskyddet för läkemedel. Med anledning av frågans formulering
              vill jag vidare framhålla att regeringen inte har för avsikt att
              avyttra fler av de statligt ägda apoteken än de 465 som vi nu
              har sålt till stora och medelstora aktörer och de 150 som ska
              avskiljas från Apoteket AB och som ska kunna ha enskilda entreprenörer
              som delägare.
            </seg>
            <seg xml:id="i-d25df3b68479982b-0">
              Enligt regeringens bedömning, som redovisades i propositionen
              Omreglering av apoteksmarknaden (prop. 2008/09:145), innebär konkurrensutsättningen
              av detaljhandeln med läkemedel att förutsättningarna ändras även
              i partihandelsledet. Nya apoteksaktörer kan komma att anlita egna
              transport- och logistiksystem eller andra distributörer än de
              som i dag är verksamma på området. Detta innebär att det kan uppkomma
              en konkurrenssituation även på detta område. Det kan också tilläggas
              att den del av apoteksreformen som innebär att vissa receptfria
              läkemedel får säljas på andra försäljningsställen än apotek sannolikt
              kommer att bidra till att fler aktörer ägnar sig åt partihandel
              med läkemedel. Det kan vara värt att påminna om att konkurrenslagen
              kan förbjuda förvärv som påtagligt hämmar förekomsten eller utvecklingen
              av en effektiv konkurrens och det ska i denna prövning särskilt
              beaktas om en dominerande ställning skapas. Enligt konkurrenslagen
              är också avtal eller samarbeten som har till syfte eller effekt
              att hindra, begränsa eller snedvrida konkurrensen på marknaden
              på ett märkbart sätt förbjudna.
            </seg>
          </u>
          <note type="speaker" xml:id="i-ca13473911a5365f-0">
            Anf. 20 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-0">
            <seg xml:id="i-f21c832183f6e077-0">
              Fru talman! Jag ber att få tacka för svaret.
            </seg>
            <seg xml:id="i-58a7647b669ee547-0">
              Jag har ställt frågor till socialministern om apoteken eftersom
              många människor är oerhört oroliga för vad som nu händer med apoteken.
              Vi har sedan 3540 år haft statliga apotek som har fungerat utomordentligt
              väl. De har högt förtroende och anseende bland allmänheten och
              en hög servicenivå, och de har kunnat hålla nere priserna. När
              regeringen nu privatiserar merparten av apoteken är risken stor
              att det, vilket vi har sett exempel på från andra länder, blir
              höjda priser, monopoltendenser eller oligopoltendenser. Socialministerns
              svar gör mig ännu mer orolig än jag var innan jag ställde interpellationen.
            </seg>
            <seg xml:id="i-e4450f2a38c91dbc-0">
              Min fråga om huruvida nivån i högkostnadsskyddet kommer att bevaras
              även i framtiden får inget svar alls, och ett uteblivet svar kan
              inte tolkas på annat sätt än att socialministern håller öppet
              för att det kommer att förändras. Högkostnadsskyddet kommer alltså
              att försämras. Det kommer att bli dyrare för enskilda människor.
              Att det kommer att bli dyrare för staten är alldeles uppenbart,
              eftersom priserna kommer att stiga som en följd av privatiseringen.
            </seg>
            <seg xml:id="i-1578cc68c53101e7-0">
              Min andra fråga, om det blir fler privatiseringar, kan jag möjligen
              tolka positivt på det sättet att socialministern säger att han
              inte nu har för avsikt att göra ytterligare privatiseringar. Ska
              vi tolka det som ett löfte för åren framöver om socialministern
              till äventyrs och mot förmodan får fortsätta i sin nuvarande roll?
              På den punkten finns ingen klarhet i svaret. Möjligtvis, om man
              vill vara positiv, kan man dock säga att han i varje fall just
              nu inte lovar några ytterligare privatiseringar.
            </seg>
            <seg xml:id="i-e7c23aa8e6111ca7-0">
              Min tredje fråga får ett icke-svar. Jag frågade vad socialministern
              tänker göra för att förhindra att det blir monopol eller oligopol,
              det vill säga få företag som dominerar grossistbranschen. Det
              är alltså inte de som distribuerar direkt till allmänheten utan
              ledet dessförinnan. Då hänvisar socialministern bara till nuvarande
              lagstiftning och Konkurrensverket. Men min fråga till socialministern
              var faktiskt vilka initiativ socialministern tänker ta för att
              förhindra att det blir monopol eller oligopol, vilket vi har sett
              tendenser till i andra länder. Där får jag inget svar.
            </seg>
            <seg xml:id="i-acfdbb665168498d-0">
              Det är ett passivt agerande. Man är inte mycket till socialminister
              om man bara nöjer sig med att hänvisa till lagstiftningen, men
              det är väl ett uttryck för att socialministern inte tänker göra
              något, inte har några planer och inte ens tycker att detta är
              ett problem.
            </seg>
            <seg xml:id="i-d6854901e39d3c0a-0">
              Bekymret är att hela privatiseringen av apoteken är en fix nyliberal
              idé som socialministern och den borgerliga regeringen har. Det
              är viktigare för den borgerliga regeringen och socialministern
              att enskilda personer kan tjäna pengar på denna marknad än att
              den enskilde individen, de vanliga läkemedelskonsumenterna som
              pensionärer och andra, ska känna trygghet och veta att det är
              ett system där vinsten inte är det avgörande. Det är så det nu
              har blivit genom privatiseringen. Det viktiga och avgörande ska
              i stället vara tryggheten för konsumenten. Oavsett om jag är pensionär
              eller på annat vis läkemedelskonsument ska jag känna att det inte
              är någon som i första hand vill tjäna pengar på mitt behov av
              läkemedel. Med den privatisering som Göran Hägglunds regering
              har genomfört har vinsten blivit det avgörande.
            </seg>
            <seg xml:id="i-5d178bfd9043ad0d-0">
              Jag är orolig för att det kommer att bli höjda priser som kommer
              att drabba samhället i sin helhet vinsterna ska nämligen betalas
              av någon och också, eftersom det inte finns något riktigt svar
              i interpellationssvaret på den punkten, att högkostnadsskyddet
              naturligtvis kommer att försämras. Ministern är helt passiv inför
              de risker som finns för monopol eller oligopol på området.
            </seg>
          </u>
          <note type="speaker" xml:id="i-6158f0211495a233-0">
            Anf. 21 JAN R ANDERSSON (m):
          </note>
          <u who="yvonne_andersson_c8fed3" xml:id="i-c0cf355ab94eb87e-0">
            <seg xml:id="i-0d72d1d08de5ba94-0">
              Fru talman! Jag kom in lite sent i debatten, men jag tycker att
              det är en viktig debatt. Det är intressant att se hur oppositionen
              väljer att bemöta en av de reformer som faktiskt har nått ut på
              bred front till den svenska befolkningen. Det är en reform som
              har mottagits på ett väldigt bra sätt. Redan i dag finns det receptfria
              läkemedel i tusentals butiker, och det är en efterfrågad produkt.
            </seg>
            <seg xml:id="i-f50ef993623f61b7-0">
              Det jag lite grann vänder mig emot i Bosse Ringholms frågeställning
              är hans snäva syn. Han tittar på det han kallar ett nyliberalt
              experiment, att vi som regering har en ambition att ge fler människor
              tillgång till sjukvård. Det är klart att det finns många saker
              som kan hända, och mycket av det som kan hända är svårt att förutse.
              Vad kommer exempelvis att hända med sjukvårdskostnaderna när barnfamiljer
              slipper sitta i väntrum till akutmottagningar för att barnen har
              ont i öronen? Vad händer när man slipper åka flera mil för att
              hitta ett öppet apotek? Vad händer när man faktiskt kan behandla
              det som är en enkel åkomma med läkemedel i stället för att söka
              läkarvård eller sitta i telefon i timtal? Detta är också effekter
              som en ny apoteksreform kommer att innebära.
            </seg>
            <seg xml:id="i-cda190c660ba3799-0">
              Andra saker som jag funderar på och resonerar kring gentemot
              oppositionen, i detta fall Bosse Ringholms inlägg, är det man
              kallar en nyliberal reform. Socialdemokratin ställer sig i någon
              mening också bakom den. Man har sagt att detta kanske inte är
              något man kommer att riva upp med rötterna. Frågeställningen blir
              då mer att man vill kritisera en regering man inte tycker om i
              stället för att peka på en reform man inte tycker om.
            </seg>
            <seg xml:id="i-7cebd3ec4c9e16ae-0">
              I grunden tror jag att Socialdemokraterna delar synen att det
              är bra att tillgängligheten på receptfria läkemedel och alla andra
              läkemedel blir större och att det finns ett apotek nära människor.
              Vi i Sverige har varit en randstat när det gäller tillgänglighet.
              Vi har inte kunnat komma åt läkemedel. I till exempel mitt hemlän
              Kalmar har det funnits ett söndagsöppet apotek. Man ska så klart
              inte behöva åka 20 mil för att komma åt ett läkemedel bara för
              att man blir sjuk på en söndag.
            </seg>
            <seg xml:id="i-1ddcca71b207ee95-0">
              Den stora vinsten blir givetvis till medborgarna, det är vi alla
              medvetna om. Jag tycker ändå att oppositionen bör, när man riktar
              kritik mot regeringen, försöka vara så pass konstruktiv att man
              kan öppna ett större spektrum än det Bosse Ringholm gör i dag.
            </seg>
          </u>
          <note type="speaker" xml:id="i-e797df82d1673d48-0">
            Anf. 22 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-1">
            <seg xml:id="i-9252ec957265ce36-0">
              Fru talman! Jag vet inte om Bosse Ringholm har haft tillfälle
              att läsa propositionerna och följa de debatter som har förts i
              kammaren om apoteksomregleringen. Det är inte mycket i hans inlägg
              som tyder på att det skulle vara fallet.
            </seg>
            <seg xml:id="i-a07befe4ad3638b4-0">
              Mycket av det som Bosse Ringholm tar upp som lösa känslor som
              jag är orolig för, jag vet inte om, regeringen är inte tillräckligt
              tydlig och så vidare gäller sådant som Bosse Ringholm hade kunnat
              följa debatter om här i kammaren. Där har det givits tydliga besked.
            </seg>
            <seg xml:id="i-797d7c0a0dd654f5-0">
              Det kommer med den omreglering som blir att bli lägre priser
              än vad det skulle vara med ett bibehållet monopol. Det finns ett
              tydligt regelverk för hur detta ska gå till. Det är någonting
              som hade kunnat ske tidigare, men som inte skedde under Bosse
              Ringholms tid i regeringen. När det gäller att ta hem de marginaler
              som finns på originalläkemedel när patent faller finns det en
              metod för det liksom när det gäller effektiva generikasystem,
              alltså utbyten till billigare men innehållsmässigt likvärdiga
              produkter, och en utvecklad värdebaserad prissättning på originalläkemedel.
              Allt detta finns tydligt beräknat och framhållet i de propositioner
              som Bosse Ringholm har haft möjlighet att ta del av.
            </seg>
            <seg xml:id="i-f0e789eb07602097-0">
              Regeringen har inga planer på att förändra högkostnadsskyddet.
              Jag är lite förvånad över frågan om högkostnadsskyddet för 2010.
              Som tidigare finansminister vet Bosse Ringholm att den budget
              som ligger gäller, det är den som riksdagen om ett par veckor
              förväntas besluta om och därmed också besluta om högkostnadsskyddet
              för 2010. Det innebär ingen förändring. Regeringen har inga planer
              på att förändra högkostnadsskyddet för oss som enskilda konsumenter.
            </seg>
            <seg xml:id="i-5eabf331bae218e2-0">
              Det blir nästan lite rörande att höra Bosse Ringholm vara orolig
              för ett monopol eller ett oligopol. Det säger han som står för
              en politik som innebär monopol på just detta område. Han uttrycker
              oro över att vi i Sverige ger oss in på ett nyliberalt experiment.
              Det gör han som har företrätt ett land som tillsammans med Nordkorea
              och Kuba är de enda länder som har monopol. Jag är helt förvånad
              över den debattekniken, fru talman.
            </seg>
            <seg xml:id="i-1c9641f65e91eaad-0">
              Apoteksomregleringen syftar till att öka tillgängligheten. Det
              viktigaste målet är att göra att fler människor enkelt kan få
              tag i läkemedel när de behöver det. Monopolet har brister i det
              avseendet. Monopolet har stora förtjänster, det medges, men det
              har brister just när det gäller tillgängligheten. Här ändrar vi.
              Detta gör det naturligtvis besvärligt för Bosse Ringholm som åtminstone
              tidigare önskade förstatliga hela den svenska läkemedelsindustrin.
              I dag pläderar han inte för detta här i kammaren i alla fall,
              men han håller fast vid monopolet på apoteksområdet ett förlegat
              system för distribution som enbart används i Kuba och Nordkorea
              i dag.
            </seg>
            <seg xml:id="i-3070bf4f0bcdc29f-0">
              Här öppnas möjligheter för fler aktörer att komma in. Vi kommer
              att ha åtminstone åtta, tio, tolv aktörer av format på det här
              området som kommer att erbjuda sina produkter och erbjuda möjligheter
              för dem som jobbar inom apotekssfären att få nya arbetsgivare
              om de vill, starta egen verksamhet, höja servicenivån och införa
              mer generösa öppettider. I Norge har motsvarande omreglering lett
              till 62 procents ökning av antalet apotek. 15 kommuner som aldrig
              någonsin tidigare haft ett apotek har fått ett.
            </seg>
            <seg xml:id="i-aa143cbf4ef39acc-0">
              Det här leder till en ökad tillgänglighet.
            </seg>
          </u>
          <note type="speaker" xml:id="i-a7f34bfc8d7b971a-0">
            Anf. 23 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-1">
            <seg xml:id="i-3a11a3f9e4388911-0">
              Fru talman! Min fråga rör specifikt högkostnadsskyddet, det vill
              säga det som den enskilde läkemedelskonsumenten har att hantera.
              Nu säger socialministern att han kan garantera att det inte kommer
              att ske någon höjning av nivån under 2010. Men min fråga handlar
              också om vad som händer efteråt. Det vill socialministern inte
              lämna någon som helst utfästelse om. Det kanske är lika bra att
              inte lämna någon utfästelse, för min förhoppning är att vi byter
              socialminister nästa höst. Då behöver han inte hantera den här
              frågan, utan vi kommer att ha en annan socialminister och en annan
              regering nästa höst. Men det är ändå en realitet, och det är därför
              jag har ställt frågan. Många människor är naturligtvis oroliga,
              för de vinster som vi kommer att se för de privata apoteken i
              fortsättningen ska betalas av någon. Vinster uppstår inte av intet.
              Vinster uppstår ur höjda priser, naturligtvis.
            </seg>
            <seg xml:id="i-759c00023159b9c2-0">
              Det går an att säga att vi ska höja servicegraden och öka öppethållandetider
              och att vi ska ge möjlighet för apoteken, privata och andra, att
              sälja fler icke-receptbelagda läkemedel. Det är en annan diskussion.
              Det är inte det jag frågar om. Det är inte svårt att vilja ha
              ökat öppethållande och ökad servicegrad. Men det kostar någonting,
              och det får man räkna in i kalkylen.
            </seg>
            <seg xml:id="i-a30df52123af1906-0">
              Jag är inte så säker på att apoteken i glesbygden, för att ta
              det exemplet, kommer att ha så mycket utökat öppethållande och
              högre servicegrad. I många kommuner kommer det inte att finnas
              något statligt apotek. I en del kommuner kommer det inte ens att
              vara någon konkurrens över huvud taget. Det kommer att finnas
              ett enda privat apotek, i andra kanske två eller möjligtvis tre
              privata. I många kommuner kommer det inte att finnas någon konkurrenssituation
              alls.
            </seg>
            <seg xml:id="i-1ce10d1347d371b5-0">
              Vad värre är, vilket utländska erfarenheter vittnar om, finns
              det en risk för att det i grossistledet eller i partihandelsledet
              blir ytterligare oligopolisering eller monopolisering så att det
              blir färre och färre företag som sedan tvingar upp prisnivån.
            </seg>
            <seg xml:id="i-1fd1d6f49b1fa779-0">
              Jag frågar om socialministern är orolig för prishöjningar på
              något vis därför att det kan bli mindre konkurrens på området.
              Han säger att han inte är ett dugg orolig. Det ska bli lägre priser
              till och med, utlovar han. Det ska bli lägre priser på läkemedel
              i fortsättningen. Vi kommer att följa mycket noga tiden framöver
              om prisnivån kommer att sjunka på läkemedel, om den enskilde får
              mindre kostnader och om samhället får mindre kostnader. Det är
              nog ett löfte som Göran Hägglund kommer att få äta upp både en
              och annan gång i framtiden.
            </seg>
            <seg xml:id="i-96cba00abba3c3a2-0">
              Kvar står min huvudsakliga fråga. Högkostnadsskyddet kan regeringen
              när som helst ändra. Att riksdagen lägger fast högkostnadsskyddet
              för 2010 är ingen garanti, för regeringen kan återkomma i den
              ekonomiska krissituation som regeringen har försatt landet i med
              nya åtgärder i vårbudgeten och i andra sammanhang och höja nivån
              på högkostnadsskyddet och försämra för den enskilde.
            </seg>
            <seg xml:id="i-f90d5ba6b79c21c6-0">
              Min fråga gäller också åtgärder mot risken för att vi får mer
              monopol och oligopol i partihandelsledet eller i grossistledet.
              Då väljer ministern det enkla att börja tala om Nordkorea och
              Kuba. Har man inga andra argument tar man till de gamla trista
              argument som man vet inte håller men som man använder sig av.
            </seg>
            <seg xml:id="i-625da657c2fb60c2-0">
              Jag efterlyser någon form av insikt från socialministern om att
              det kan vara ett problem att det blir färre aktörer på området,
              framför allt att det finns ett starkt privat vinstintresse som
              vi konsumenter, och kanske även staten, får betala i form av höjda
              läkemedelskostnader.
            </seg>
          </u>
          <note type="speaker" xml:id="i-fbc937c3bf03f098-0">
            Anf. 24 JAN R ANDERSSON (m):
          </note>
          <u who="yvonne_andersson_c8fed3" xml:id="i-2b60958089f149a6-0" next="cont">
            <seg xml:id="i-413b27321835da99-0">
              Fru talman! Det är intressant hur Bosse Ringholm utifrån sitt
              eget Helsingforssperspektiv verkar välja att bortse från det som
              de facto händer. Ute i landet har redan i dag, innan den nya apoteksmarknaden
              har vuxit fram, öppettiderna utökats. Flera butiker har öppet
              till nio på kvällen, någonting som jag tror hade varit helt omöjligt
              om inte denna nya apoteksmarknad hade skapats. Då pratar vi om
              det statliga Apoteksbolaget som ser att det nu finns en ökad efterfrågan,
              och den ökade efterfrågan möter man genom utökat öppethållande
              även i små kommuner.
            </seg>
            <seg xml:id="i-4cf9aa0662adbaf4-0">
              Jag ställde en fråga till Bosse Ringholm. Tycker inte du att
              det är snävt att bara prata om en del av detta och inte se att
              det även finns positiva delar? Jag ser många positiva delar. Det
              finns genom en ökad tillgänglighet till läkemedel stora vinster
              att få för folkhälsan, för familjer som har sjuka barn men också,
              tror jag, för sjukvården som slipper ha köande patienter som egentligen
              hade kunnat medicinera sig själva.
            </seg>
            <seg xml:id="i-91b74dabadbf8623-0">
              Det finns ett annat perspektiv som man kan inväva i den här debatten.
              I veckan sänkte vi för andra gången skatterna för pensionärer,
              en grupp som många gånger är stora konsumenter av sjukvård och
              läkemedel och många gånger har små inkomster. För andra gången
              sänkte vi nu skatten för denna grupp. Min fråga är: Hur många
              gånger sänkte Bosse Ringholm skatterna för pensionärer under sin
              tid i majoritet?
            </seg>
          </u>
          <note xml:id="i-e5136c4445628097-0">
            Anf. 25 TREDJE VICE TALMANNEN:
          </note>
          <u who="yvonne_andersson_c8fed3" prev="cont" xml:id="i-66852f68663b30ed-0">
            <seg xml:id="i-75a15aa12e50e3fe-0">
              Jag vill erinra om att interpellationen handlar om Apoteksbolaget.
            </seg>
          </u>
          <note type="speaker" xml:id="i-992e010a75fe0442-0">
            Anf. 26 LENNART AXELSSON (s):
          </note>
          <u who="lennart_axelsson_82f7c1" xml:id="i-1e0978ed5c4a828e-0">
            <seg xml:id="i-76e7e57604735c60-0">
              Fru talman! Det kommer att finnas alla möjligheter att diskutera
              skatter här senare i dag, så vi kanske kan koncentrera oss på
              apoteket nu.
            </seg>
            <seg xml:id="i-c5fe6341ec9633a8-0">
              Jag tänkte först inte gå upp i den här debatten. Men jag har
              diskuterat de här sakerna med socialministern ett antal gånger
              förut och tycker att det är viktigt att vi reder ut var de olika
              partierna står i den här frågan. Ibland blandar man ihop detta
              med receptfria och icke receptfria läkemedel, och det är två helt
              skilda saker.
            </seg>
            <seg xml:id="i-6a3c6da39e7ad622-0">
              Vi har sagt, och det tror att vi är ganska överens om över partigränserna,
              att det är rätt så okej att man släpper ut receptfria läkemedel
              till exempelvis mackar och livsmedelshandlare under förutsättning
              att de sköter det på ett bra sätt. Det är fortfarande läkemedel
              det handlar om. Det måste man vara medveten om så att man inte
              öppnar för ett missbruk av den här typen av läkemedel.
            </seg>
            <seg xml:id="i-c08a5ea8e8d378d8-0">
              Sedan är det ökad tillgänglighet det handlar om, det som vi redan
              är överens om. Om det hade varit så att vi velat att apoteken
              skulle ha öppet längre, vara fler och ha mer personal, hade det
              varit världens enklaste sak inom det system vi hade att säga till
              dem: Varsågoda, här får ni mer pengar så att ni kan ordna det.
            </seg>
            <seg xml:id="i-fd2c871131931c4e-0">
              Vi hade ett apotek som var bland de billigaste i världen och
              som såg till att man fick den medicin som man behövde ha, en medicin
              som en läkare skrev ut, som en statlig myndighet fastställde priset
              på och som fanns tillgänglig via apoteken. Det är ett system som
              har väldigt omtyckt bland folk. Den senaste undersökning som gjorts
              visar att apoteket ligger i topp när det gäller förtroende och
              annat. Men det här systemet vill ni alltså av helt ideologiska
              skäl slå sönder, enligt vår uppfattning, i namn av att det ska
              öka tillgängligheten och servicen.
            </seg>
            <seg xml:id="i-657140af9f02ff82-0">
              Naturligtvis innebär det, precis som Bosse Ringholm säger, ökade
              kostnader för oss, kanske inte som konsumenter i första hand,
              eftersom man säger att högkostnadsskyddet ska vara kvar, men däremot
              som skattebetalare. 80 procent av kostnaden för alla läkemedel
              betalas av oss tillsammans via skatten. Det är en kostnad som
              vi oroar oss för kommer att öka.
            </seg>
            <seg xml:id="i-58d3c772d9b0a2fc-0">
              Det finns alltså inte någon marknad att tala om när det gäller
              mediciner. Jag vet att det finns en förhoppning om att man ska
              kunna hitta vinster i det som kallas generika, alltså mediciner
              som saknar patentskydd. Men redan i dag minskar kostnaderna för
              generika med uppemot 9095 procent jämfört med priserna tidigare.
              Det är den marginal som läkemedelsföretagen måste ha för att kunna
              finansiera sin forskning. Att det skulle finnas mer vinster att
              göra i detta tror jag nog är en utopi. De kan i alla fall inte
              vara så stora att de bolag som nu går in på marknaden skulle kunna
              vara nöjda med de vinster som de skulle kunna få. Jag har också
              läst om att det finns de som har valt att inte gå in i det här
              eftersom de inte ser att det finns något utrymme för vinster,
              mycket beroende på att man har släppt ut de receptfria läkemedlen
              i handeln.
            </seg>
            <seg xml:id="i-954560d600c67947-0">
              Göran Hägglund har i en tidigare interpellationsdebatt efter
              många om och men, enligt min uppfattning i alla fall, tillstått
              att det är en ideologisk fråga i grunden, att man inte vill att
              vi ska äga saker tillsammans. Jag tycker att det är sorgligt att
              man ger sig in på en lek med denna så viktiga sak, för det är
              en del av den svenska hälso- och sjukvården. Det tycker jag att
              man ska vara försiktig med.
            </seg>
          </u>
          <note type="speaker" xml:id="i-dca2b204c3d1f28e-0">
            Anf. 27 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-2">
            <seg xml:id="i-285f9defe509bf59-0">
              Fru talman! Jag tänker nappa tag i det som Lennart Axelsson tog
              upp i slutet av sitt inlägg, nämligen den ideologiska grunden
              för det här. I min ideologiska grundsyn ingår att marknadsekonomin
              är det bästa ekonomiska system som ett land kan ha. Det har också
              Bosse Ringholm, såvitt jag förstår, anslutit sig till som princip.
              Det har vi nog en bred enighet om.
            </seg>
            <seg xml:id="i-ca32ad4b4600b4ae-0">
              På en del områden kan monopol motiveras, men jag tycker att det
              då är viktigt att man har ett tydligt och bra motiv för att det
              ska finnas. Ett sådant exempel är för min del Systembolaget, som
              jag tycker är enkelt och redigt att argumentera för när det handlar
              om att begränsa tillgängligheten.
            </seg>
            <seg xml:id="i-8a7c8924a0c7f5c5-0">
              På andra områden, till exempel när det gäller läkemedelsindustrin,
              tror jag att det skulle vara sämre om den ägdes och drevs av staten.
              Det tycker jag inte är en bra idé. Jag tror att det är sämre om
              staten är monopolist på apoteksområdet. Jag tror att det är bättre
              om det finns fler aktörer. Och jag är alltid noga med att stryka
              under att det handlar om en omreglering av marknaden, inte en
              avreglering, för det här är inte vilka produkter som helst, utan
              det är potentiellt väldigt farliga medel som vi pratar om. Därför
              måste det finnas en trygg och säker lagstiftning i botten som
              gör att människor inte råkar illa ut. Men jag tror att det finns
              ett värde i att det kommer in fler aktörer som bidrar till att
              apoteksområdet utvecklas, att servicenivån höjs och att öppettiderna
              ökar. Det vet vi genom att titta på andra länder.
            </seg>
            <seg xml:id="i-632ed5a701d4d8bf-0">
              Det blir nästan lite tragikomiskt när Bosse Ringholm argumenterar
              om riskerna för monopol på olika områden, eftersom han själv kämpar
              just för ett bibehållet monopol. Vilken grund har han då för att
              uttrycka oro? Han borde ju vara nöjd som den monopolist han vill
              vara.
            </seg>
            <seg xml:id="i-eaaf62f3529121a2-0">
              Regeringen har lagt fram budgeten för 2010. Högkostnadsskyddet
              hålls oförändrat. Det är jätteviktigt för människors trygghet,
              framför allt för människor som har en ekonomi med små marginaler
              och med höga läkemedelskostnader. För deras skull finns högkostnadsskyddet.
              Det är en väldigt viktig grundsten i det system vi har och förstås
              kommer att behålla. Detta är en väldigt viktig sak för regeringen.
            </seg>
            <seg xml:id="i-6840495eb5575d85-0">
              När Lennart Axelsson för resonemang här försöker han nu visa
              socialdemokratins nya öppenhet som man aldrig visade i regeringsställning.
              Men han uttrycker det som att det är rätt så okej att öppna för
              receptfritt i fler butiker rätt så okej. Jag vet inte om det ska
              tolkas som att Socialdemokraterna tycker att det är bra med receptfritt
              i handeln och i så fall varför, eller om de härtill är nödda och
              tvungna och intar den här positionen även om de inte gillar den.
              Lennart Axelsson får gärna lägga ut texten om det.
            </seg>
            <seg xml:id="i-0fbcfbc7178753f3-0">
              Vi genomför under lugna och trygga former en omreglering av en
              marknad som kommer att innebära att det blir bättre för medborgarna
              i Sverige. Vi gör det under trygga omständigheter som gör att
              vi säkerställer att vi håller koll på samhällets kostnadsnivåer
              och på den enskildes kostnad. Det kommer att leda till ökad tillgänglighet
              och bättre service för våra medborgare.
            </seg>
          </u>
          <note type="speaker" xml:id="i-c19e4e7c3148ce11-0">
            Anf. 28 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-2">
            <seg xml:id="i-6158886e163f79c7-0">
              Fru talman! Vi riksdagsledamöter har möjlighet att via interpellationer,
              det så kallade interpellationsinstrumentet, ställa frågor till
              regeringen och statsråden för att debattera aktuella frågor. Det
              har jag också gjort. Att andra ledamöter sedan ställer frågor
              till oss interpellanter är kanske inte riktigt syftet med interpellationsinstrumentet,
              om inte fru talman har någon ny syn på hur man ska hantera det
              här instrumentet i fortsättningen.
            </seg>
            <seg xml:id="i-ddf2827f2f21186c-0">
              Jag tycker att det är viktigt att notera att socialministern
              i sitt senaste inlägg sade att det på vissa områden kan finnas
              skäl att ha ett statligt eller gemensamt monopol.
            </seg>
            <seg xml:id="i-fff5dc55ab71894b-0">
              Då kan man undra vad det var för fel på det monopol vi har haft
              på apoteksområdet. Det var ju ett statligt, gemensamt ägt monopol.
            </seg>
            <seg xml:id="i-1c350bf259bacb00-0">
              Det har funnits kritik mot att det har varit för lite öppethållande.
              Det kan man ändra på genom olika beslut, som Lennart Axelsson
              sade nyss. Det drar naturligtvis mer kostnader om man har längre
              öppethållande och mer personal.
            </seg>
            <seg xml:id="i-8185f143036d20c4-0">
              Man kan säga att en del receptfria läkemedel kan hanteras på
              annat sätt än hittills. Det kan man också ändra på. Men det ändrar
              inte i grunden systemet att ha gemensamt ägda apotek som är till
              gagn för alla medborgare.
            </seg>
            <seg xml:id="i-d1963d5dff404710-0">
              Det är ju nu en privatisering som sker av svenska apotek. Merparten
              svenska apotek privatiseras. När liberaler, som Göran Hägglund,
              inte riktigt vill erkänna att det handlar om privatisering väljer
              man att kalla det för avreglering eller omreglering. Det verkar
              som om man skäms över att privatisera. Man vill inte säga privatisering.
              Det har en dålig klang för många människor eftersom man vet att
              privatisering ofta leder till att någon tjänar mycket pengar i
              det här fallet på sjuka människors behov av läkemedel. Någon gör
              stora vinster på det här området i det ena eller andra ledet grossistledet
              eller detaljistledet. I det här fallet gäller det kanske grossistledet
              ännu mer i framtiden.
            </seg>
            <seg xml:id="i-68365e16c4f929f1-0">
              Det finns risker med all privatisering. Därför försöker man döpa
              om det till avreglering och omreglering som kejsarens nya kläder.
            </seg>
            <seg xml:id="i-0f0ae495e5c8dad5-0">
              Det är en privatisering som innebär stora risker för den enskilde
              och för staten i form av högre kostnader för läkemedel.
            </seg>
          </u>
          <note type="speaker" xml:id="i-9c4a372db9a96557-0">
            Anf. 29 LENNART AXELSSON (s):
          </note>
          <u who="lennart_axelsson_82f7c1" xml:id="i-1e0978ed5c4a828e-1">
            <seg xml:id="i-5c172a6d3902a898-0">
              Fru talman! Med rätt så okej menar jag att man ska vara försiktig
              med läkemedel, oavsett om de är receptfria eller inte. Jag förklarade
              det vidare i mitt inlägg. Det är möjligt att ordvalet kunde ha
              varit ett annat. Jag menar att även om man släpper ut läkemedel
              i den vanliga handeln måste man vara noga med att betrakta dem
              som de läkemedel de är. Det är rätt så okej att man släpper ut
              dem under förutsättning att man reglerar dem på ett bra sätt.
            </seg>
            <seg xml:id="i-5ca91079e0e1be77-0">
              Jag reagerar på samma sak som Bosse Ringholm, nämligen den lek
              med ord som socialministern håller på med om det handlar om avreglering,
              omreglering eller privatisering. Utförsäljning är ett annat ord
              som jag tycker stämmer ganska väl med det som håller på att hända.
            </seg>
            <seg xml:id="i-d59c11a4d3c46868-0">
              Vi kan titta på resten av sjukvårdsområdet och se vilka beslut
              som har fattats där. Man har öppnat för att man via privata sjukförsäkringar
              ska kunna komma in i den offentligt finansierade sjukvården.
            </seg>
            <seg xml:id="i-8d569eb22b76775c-0">
              Man har öppnat för att sälja ut offentligt finansierade akutsjukhus,
              universitetssjukhus och liknande. Det var ett av de första beslut
              som den borgerliga regeringen tog efter maktövertagandet efter
              det senaste valet.
            </seg>
            <seg xml:id="i-9464a5bc97507125-0">
              Det här är ytterligare ett led i att förändra Sverige i en annan
              riktning än vi socialdemokrater vill. Det är en riktning där man
              sänker skatterna väldigt kraftigt och låter människor själva stå
              för den trygghet man har behov av, både när det gäller socialförsäkringar
              och tillgång till en bra sjukvård.
            </seg>
            <seg xml:id="i-048c2e56f8876541-0">
              Det kommer att handla om hur mycket pengar man har för att man
              ska kunna få en hög kvalitet på sjukvården.
            </seg>
          </u>
          <note type="speaker" xml:id="i-69819db85351dbab-0">
            Anf. 30 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-3">
            <seg xml:id="i-1969bc05cac7ad39-0">
              Fru talman! Bosse Ringholm säger att socialministern erkänner
              att monopol är bra i vissa fall. Det är inte något konstigt. Jag
              har haft samma grundsyn hela tiden.
            </seg>
            <seg xml:id="i-9903b1436fd8cf9c-0">
              Monopol kan vara bra på vissa områden, men måste tydligt kunna
              motiveras. Om man inte har väldigt starka skäl finns det andra
              lösningar som blir bättre, mer kundanpassade och möter kundernas
              behov på ett bättre sätt än vad monopol tenderar att göra.
            </seg>
            <seg xml:id="i-3108a6c08f01048f-0">
              Jag vet att Bosse Ringholm inte har något ytterligare inlägg
              så jag ska inte polemisera för mycket mot honom. När det gäller
              synen på monopol går hans resonemang att överföra till nästan
              vilket område som helst, som livsmedelshandel eller bensinhandel
              och man skulle kunna motivera monopol där också.
            </seg>
            <seg xml:id="i-20c64043c8f83a88-0">
              För mig är det ett främmande synsätt. Monopol måste det finnas
              tydliga skäl för. De tydliga skälen finns inte på apoteksområdet.
              Sverige är unikt om att ha ett monopol, med ett par undantag som
              oppositionen inte tycker om att jag nämner, nämligen Nordkorea
              och Kuba.
            </seg>
            <seg xml:id="i-c5c5a7d8fd7edd81-0">
              Andra klarar detta på ett lysande sätt. Det är självklart att
              vi också gör det. Vi har mekanismer för att hålla koll på kostnaderna
              och se till att de begränsas både för den enskilde genom högskostnadsskyddet
              och för det offentliga genom de kraftfulla instrument som vi har
              och skapar i samband med omregleringen.
            </seg>
            <seg xml:id="i-f09effb69c386440-0">
              Allt syftar till att under trygga och säkra former se till att
              vi får en apoteksmarknad som ännu bättre förmår möta de behov
              som medborgarna i vårt land har.
            </seg>
          </u>
          <note xml:id="i-0bacab7970c81622-2">
            Överläggningen var härmed avslutad.
          </note>
          <note xml:id="i-59f714dfc51c0cc0-0">
            4 § Svar på interpellation 2009/10:114 om FN:s barnrättskommittés
            kritik av Sverige
          </note>
          <note type="speaker" xml:id="i-8d346df04c6feb35-0">
            Anf. 31 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-4">
            <seg xml:id="i-ed97db64805f4da5-0">
              Fru talman! Amineh Kakabaveh har frågat mig vilka åtgärder jag
              tänker vidta utifrån FN:s barnrättskommittés kritik av Sverige.
            </seg>
            <seg xml:id="i-b2ba23187f19310d-0">
              Sverige har en konstruktiv och uppriktig dialog med barnrättskommittén.
              I enlighet med kommitténs eget språkbruk vill jag därför se deras
              rekommendationer som råd, för att Sverige ännu bättre ska kunna
              leva upp till konventionens krav, snarare än kritik.
            </seg>
            <seg xml:id="i-48a9fe4e411cef19-0">
              Rekommendationerna grundas på kommitténs analyser av omständigheter
              som är viktiga att uppmärksamma. På flera områden har regeringen
              vidtagit åtgärder eller inlett arbete för att se över frågor som
              lyfts fram i rekommendationerna.
            </seg>
            <seg xml:id="i-0ea9442a4eb14956-0">
              Regeringen har bland annat lagreglerat rätten till hälso- och
              sjukvård, inklusive tandvård, för asylsökande med flera. Enligt
              lagen ska asylsökande barn och barn som håller sig undan verkställighet
              av ett beslut om avvisning eller utvisning erbjudas hälso- och
              sjukvård samt tandvård på samma villkor som barn bosatta i Sverige.
            </seg>
            <seg xml:id="i-0c7b61eb4c4a857a-0">
              För närvarande utreds också frågan om skolgång för barn som vistas
              i landet utan tillstånd.
            </seg>
            <seg xml:id="i-63412cf33706266f-0">
              I det fortsatta arbetet med att behandla barnrättskommitténs
              rekommendationer involveras alla berörda departement och myndigheter.
              Socialdepartementet har även initierat en dialog med berörda frivilligorganisationer
              kring barnrättskommitténs rekommendationer. Vi kommer att fortsätta
              denna dialog. Organisationernas synpunkter och förslag kommer
              att beaktas av regeringen.
            </seg>
            <seg xml:id="i-2ad60594f127688a-0">
              Jag kan försäkra att regeringen tar barnrättskommitténs rekommendationer
              på största allvar. De utgör en viktig del i regeringens fortsatta
              arbete med att förverkliga barnkonventionen i Sverige.
            </seg>
            <seg xml:id="i-fa3f66909221866c-0">
              Frågan om inkorporering av barnkonventionen, det vill säga att
              göra konventionen till svensk lag, behandlas i en annan aktuell
              interpellation. Jag vill dock i detta sammanhang påpeka att konventionen
              i sig inte sätter något sådant krav. Enligt konventionen ska staten
              vidta alla lämpliga lagstiftningsåtgärder samt administrativa
              och andra åtgärder för att säkra barnets rättigheter. Vi kommer
              att inleda en dialog med berörda parter kring flera av barnrättskommitténs
              rekommendationer, bland annat frågan om barnkonventionens förhållande
              till svensk lagstiftning och praxis.
            </seg>
          </u>
          <note type="speaker" xml:id="i-36a25d4b4c570396-0">
            Anf. 32 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-f48111600d003466-0">
            <seg xml:id="i-58b85dc4e391eada-0">
              Fru talman! Jag tackar socialministern för svaret.
            </seg>
            <seg xml:id="i-fa61a290495538b4-0">
              Göran Hägglund har svarat att regeringen har reglerat att ge
              hälso- och sjukvård till asylsökande barn som håller sig undan
              verkställandet av utvisning. Problemet kvarstår. Vård ges inte
              på lika villkor. Det viktigaste för vård på lika villkor är att
              man ska få vård utan att man behöver betala i efterhand.
            </seg>
            <seg xml:id="i-10468cb8b052f78c-0">
              FN:s barnrättskommittés kritik gäller de papperslösa barnens
              situation och uttrycker oro över att barn som aldrig har ansökt
              om uppehållstillstånd i Sverige har rätt endast till akut sjukvård
              och till en mycket högre kostnad än andra barn.
            </seg>
            <seg xml:id="i-04fb0fb88dabc08b-0">
              Barnkommittén uppmanar för tredje gången regeringen att se till
              att papperslösa barn ges samma rätt till hälso- och sjukvård och
              utbildning som andra barn i Sverige.
            </seg>
            <seg xml:id="i-6fa69970d2d43de6-0">
              Kommittén är också mycket bekymrad när det gäller frågan om skolgång
              för de papperslösa barn som gömmer sig för att inte utvisas samt
              för de barn som aldrig har sökt uppehållstillstånd. Det är positivt
              att Socialdepartementet, enligt socialministern, har initierat
              en dialog med frivilligorganisationer kring barnrättskommitténs
              rekommendationer.
            </seg>
            <seg xml:id="i-fb054c02acea50ab-0">
              Det som gör mig besviken och upprörd är att socialministern inte
              vidtar åtgärder om verkställighet när det gäller att bereda gömda
              flyktingbarn en plats i skolan, detta trots att utbildningsminister
              Jan Björklund i en lördagsintervju i Ekot den 19 januari 2008
              lovade att kommunerna från och med i år skulle vara skyldiga att
              bereda plats i skolan för gömda flyktingbarn samt att polisen
              inte skulle få söka upp dem i skolan eller skugga dem för att
              spåra föräldrarna.
            </seg>
            <seg xml:id="i-e823b66144cdfef0-0">
              Fru talman! Det är snart två år sedan regeringen lovade att vidta
              åtgärder när det gäller de gömda flyktingbarnens skolsituation.
              Tyvärr har vi fortfarande inte sett något resultat. I Sverige
              är det upp till den enskilda rektorns goda vilja om dessa barn
              ska få gå i skolan, trots att staten enligt barnkonventionen ska
              se till att alla barn som befinner sig i detta land får utbildning.
            </seg>
            <seg xml:id="i-f1183fe54a1b32a0-0">
              Tyvärr får jag varje dag flera samtal från desperata flyktingar
              i olika delar av landet som berättar hur utsatta deras barn är.
              Den irakiska flyktingorganisationen har dagligen varit i kontakt
              med mig och mina kolleger och vittnat om polisens förhållningssätt
              till dessa barn när de är i skolan eller kommer till sjukvården.
              Detta är en skam för vårt land som för 20 år sedan skrev under
              barnkonventionen som garanterar barn trygghet, skolgång och sjukvård.
              Detta borde verkligen tas på allvar.
            </seg>
            <seg xml:id="i-f1d9f2edb0b6c563-0">
              Min fråga är: Vad avser socialministern att göra för att barn
              som befinner sig i denna situation så fort som möjligt får dessa
              grundläggande mänskliga rättigheter? Detta borde vi ha gjort för
              länge sedan.
            </seg>
          </u>
          <note type="speaker" xml:id="i-7948ed21b113ea5b-0">
            Anf. 33 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-15e8a21715fb63ae-0" next="cont">
            <seg xml:id="i-e41d4a130e1a2cf0-0">
              Fru talman! Det som Amineh Kakabaveh tar upp här är en viktig
              fråga för regeringen. Som jag har skrivit i mitt svar pågår ett
              arbete för att vi metodiskt ska arbeta oss igenom de synpunkter
              som har kommit.
            </seg>
            <seg xml:id="i-f35cd25918b3d2c0-0">
              Jag vill bara påminna kammarens ledamöter om att denna rapport
              från barnrättskommittén avser perioden 20022007. Då hade Sverige
              en annan regering. Sedan tittar barnrättskommittén på ett par
              kompletteringar gällande arbetet 20072009, men rapporten avser
              perioden 20022007.
            </seg>
            <seg xml:id="i-34a57c7111eb7e68-0">
              I rapporten finns en hel del synpunkter som vi behöver ta fasta
              på, till exempel när det gäller barns skolgång. Därför har regeringen
              också tillsatt en utredning. Det handlar om vård, som har nämnts
              här, där regeringen avser att tillsatta en utredning för att få
              ett bra regelverk.
            </seg>
            <seg xml:id="i-721ba72a949cf7b8-0">
              Amineh Kakabaveh tar i ganska mycket här. Hon säger att det är
              en skam och att detta borde ha skett för länge sedan.
            </seg>
            <seg xml:id="i-ab9fb1f549233bdc-0">
              Jag ska med ett par referat bara belysa tidigare regerings syn
              på detta.
            </seg>
          </u>
          <note xml:id="i-f297f9cb17b2154b-0">
            Barbro Holmberg sade beträffande barns skolgång följande i riksdagen
            den 20 januari 2005:
          </note>
          <u who="carina_hagg_cdfd56" prev="cont" xml:id="i-b24ae1c7fae6ad38-0">
            <seg xml:id="i-0ab4ac2650941668-0">
              Påståendet att en sträng praxis tvingar människor att gå under
              jorden saknar grund. Vi har också mycket omfattande rättigheter
              för barn till exempel vad gäller sjukvård och skolgång under prövningstiden.
            </seg>
            <seg xml:id="i-1d5a7b3172a175fa-0">
              Hon ville inte göra något mer.
            </seg>
            <seg xml:id="i-37c6bf8860d5abca-0">
              När det gäller rätten till vård sade socialminister Lars Engqvist
              2003: Det skulle vara en inkonsekvent och otydlig ordning om staten
              skulle ersätta landstingen för hälso- och sjukvård till personer
              som inte har rätt att vistas i Sverige.
            </seg>
            <seg xml:id="i-de920ed4a25bd6fb-0">
              Jag håller med om att de förändringar som Amineh Kakabaveh säger
              borde ha skett tidigare borde ha skett tidigare. Den tidigare
              regeringen var motståndare till dessa förändringar, vilket belyses
              av dessa påståenden. Den nuvarande regeringen arbetar med att
              genomföra förändringar.
            </seg>
          </u>
          <note type="speaker" xml:id="i-9181674a5b15c9f7-0">
            Anf. 34 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-f48111600d003466-1">
            <seg xml:id="i-17794f073af618ca-0">
              Fru talman! Socialministern redogör för vad andra ministrar i
              tidigare regeringar har sagt. Jag tycker att det är helt oväsentligt.
              Socialministern har haft tre år på sig att göra förändringar.
              Man var kritisk till den förra regeringen, men frågan är vad ministern
              själv har gjort.
            </seg>
            <seg xml:id="i-1b39778b4603a760-0">
              Socialministern refererar vad andra ministrar har sagt. Det är
              självklart att jag och mitt parti är kritiska till andra regeringar
              som har förtryckt dessa människor. Det handlar nämligen om en
              förtryckande roll. Vi ger bistånd till andra länder för att de
              ska få bättre sjukvård och skola. Men det är skamligt att våra
              barn i detta land inte kan få det. Oavsett vilken färg en regering
              har har man faktiskt ett ansvar. Stiftar man en lag i riksdagen
              och fattar beslut om vad man ska göra måste man genomföra det.
            </seg>
            <seg xml:id="i-be2ce7e051c53654-0">
              Det är vackra ord på allas läppar när de pratar om lagar och
              regler. Men att se till att de genomförs är en fråga både för
              politiker och för myndigheter. Därför undrar jag vad man själv
              har gjort eller kommer att göra. Behöver man verkligen lägga så
              mycket resurser och pengar på en annan utredning när man faktiskt
              redan har barnkommitténs rekommendationer? Rädda Barnen har också
              betonat detta i så många år. Behöver man verkligen utreda behovet
              av sjukvård och skolgång för papperslösa och gömda barn ytterligare?
              Jag anser inte det eftersom detta redan har utretts tillräckligt.
              Lägg i stället de resurser som går till utredningar på dessa människor!
              Utredningarna kommer ändå fram till samma resultat, men ingen
              lyssnar. Forskning och rapporter blir bara liggande på dammiga
              bokhyllor överallt. Så är det tyvärr i verkligheten.
            </seg>
            <seg xml:id="i-a4cd7977cbeb2401-0">
              Det handlar inte bara om det. Jag har i min interpellation också
              tagit upp den tvångsisolering som sker på ungdomshem drivna av
              Statens institutionsstyrelse. Jag har också tagit upp hur psykiskt
              sjuka barn omhändertas. Barnrättskommittén riktar kritik mot Sverige
              när det gäller dessa saker och även när det gäller barn och ungdomar
              som rymmer hemifrån. Detta har uppmärksammats mycket av medierna
              och samhället, och Rädda Barnen har lyft fram detta. Men det verkar
              inte vara en kritik som socialministern kan ta till sig. Det är
              faktiskt viktigt vad man själv gör under tre år. Det väsentliga
              är inte vad en annan regering har gjort. Det är självklart varje
              regerings och varje politikers skyldighet att verkligen ta till
              sig den kritik och den oro som FN har uttryckt när det gäller
              Sverige, ett land som i andras ögon är jämställt och jämlikt när
              det gäller vård och omsorg och allt annat. Men verkligheten är
              annorlunda, det måste vi erkänna.
            </seg>
          </u>
          <note type="speaker" xml:id="i-fac2c7ae4deed475-0">
            Anf. 35 EVA OLOFSSON (v):
          </note>
          <u who="eva_olofsson_b34e2b" xml:id="i-2884147893ef7249-0">
            <seg xml:id="i-9c7d64f8234c2a5a-0">
              Fru talman! Socialminister Göran Hägglund pratar om rekommendationer.
              Förvisso är det FN:s barnrättskommittés rekommendationer till
              Sverige. Där pekas på problem och brister som finns när det gäller
              barn.
            </seg>
            <seg xml:id="i-33db6586c6d25f3f-0">
              Unicef skriver på sin hemsida: Dags att regeringen tar FN:s kritik
              på allvar. Rädda Barnen säger att kritiken från FN:s barnrättskommitté
              är vassare än vanligt. Det framgår tydligt att kommittén tröttnat
              på att regeringen inte bryr sig om tidigare rekommendationer.
              Det är klart att detta är en kritik och en uppmaning till Sverige
              att ändra på dessa förhållanden.
            </seg>
            <seg xml:id="i-1aa0384d00e15ad3-0">
              Göran Hägglund tog upp att det fanns brister i den förra regeringens
              flyktingpolitik. Jag tror att Göran Hägglund är medveten om att
              Vänsterpartiet har kritiserat dessa väldigt tydligt. Vi gjorde
              det ihop med Folkpartiet, kd och Miljöpartiet. Nu sitter inte
              vi vid makten och kan därför inte ändra på detta förhållande,
              men det kan Göran Hägglund göra.
            </seg>
            <seg xml:id="i-91afde33c5a5e98e-0">
              Han är dessutom ansvarig minister när det gäller hälso- och sjukvård.
              Det vore intressant att veta när utredningen om papperslösa barns
              brist på sjukvård, både akutsjukvård och sådan där man får stå
              för en hög kostnad, kommer. Egentligen tycker jag att det är en
              skam att man gjorde en lagstiftning där man hoppade över de papperslösa
              barnen, för det är vad man har gjort. Nu har man lagt detta på
              hälso- och sjukvårdspersonal som frivilligt på olika kliniker
              som Rädda Barnen och Rosengrenska i Göteborg ser till att dessa
              barn och deras föräldrar får åtminstone någon form av hälso- och
              sjukvård.
            </seg>
            <seg xml:id="i-51f37dad3f93e447-0">
              Likadant är det med skolgången. Jag träffade i onsdags en man
              på den manifestation för papperslösas mänskliga rättigheter som
              hålls varje onsdag på Mynttorget, och när jag pratade om vikten
              av barns skolgång sade han: Jag har tre barn, och inget av dem
              går i skolan. Ni kan tänka er själva hur livet ser ut för ett
              barn som är gömt, inte kan visa sig, kanske får flytta, har dålig
              ekonomi, har rädda och oroliga föräldrar och inte får gå i skola.
              Vilken framtid har detta barn, oavsett om det kommer att stanna
              i Sverige eller inte, om det inte har rätt till skola?
            </seg>
            <seg xml:id="i-fee219fddb8a495a-0">
              Det brådskar verkligen. Det sitter barn i dag i Sverige, i Helsingfors,
              i den situationen att de inte har rätt att gå i skola. Jag tycker
              att regeringen här har abdikerat från barnkonventionen och barns
              rättigheter. Flera kommuner, flera rektorer och skolor och flera
              landsting har haft handlingskraft och humanism nog att ta tag
              i den här frågan snabbare än vad regeringen gör.
            </seg>
            <seg xml:id="i-12ce87fe9b0c82bc-0">
              Jag skulle också vilja fråga lite om två andra saker som tagits
              upp. Man har tagit upp det bristande stödet till barn som har
              utsatts för våld. Häromdagen kom också Socialstyrelsens och länsstyrelsens
              samlade översyn över barn som bevittnat våld, tillsammans med
              översynen över mäns våld mot kvinnor, kvinnojourerna och vilket
              ansvar kommunen tar. Man lyfter fram att barn som bevittnat våld
              har väldigt olika möjligheter att få stöd och hjälp. Vi vet att
              detta är samma trauman som hos barn som varit med om krig. Vad
              tänker alltså regeringen göra för att få ett mer likartat stöd
              för barn som varit utsatta för våld eller bevittnat våld?
            </seg>
            <seg xml:id="i-904fc59eeae87ded-0">
              En annan fråga som FN tog upp är att vi har barnfattigdom också
              i Sverige. FN:s barnrättskommitté tyckte att vi skulle ha ett
              handlingsprogram för hur vi ska komma till rätta med barnfattigdomen.
              Vad tänker regeringen göra? Är man beredd att lägga fram ett handlingsprogram?
              Det är ett förslag som vi i Vänsterpartiet tycker är väldigt bra.
            </seg>
          </u>
          <note type="speaker" xml:id="i-2d37edfed578541d-0">
            Anf. 36 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-5">
            <seg xml:id="i-449ee7de399bfce9-0">
              Fru talman! Jag vill återigen påminna om att detta är en genomgång
              som barnrättskommittén gjort som gäller perioden 20022007. Här
              finns många viktiga synpunkter som vi måste gå igenom. Jag sade
              också i mitt första svar att vi metodiskt går igenom detta och
              lyssnar på organisationer och frivilligorganisationer för att
              fånga in synpunkter.
            </seg>
            <seg xml:id="i-d8a104a517f2bd9f-0">
              Jag har också belyst hur tidigare regeringar såg på två av de
              mest centrala frågorna. Det är klart att någon kan bli upprörd
              över att jag beskriver att tidigare regeringar har haft en annan
              uppfattning när det gällt de här områdena, men vad jag menar är
              att om man själv har företrätt ett parti som tidigare har stått
              på en helt annan barrikad och motarbetat varje krav på rimliga
              förhållanden för barn, vare sig det gällt skolgång eller vård,
              kanske man ändå ska vara något mer nyanserad i sina resonemang.
            </seg>
            <seg xml:id="i-6c413e20d77558f3-0">
              När det gäller exempelvis bruket av tvångsisolering vid ungdomshem,
              så kallad avskiljning, konstaterar barnrättskommittén att avskiljningen
              inte får överstiga 24 timmar. Sådan är också svensk lagstiftning.
              Denna lagstiftning tillämpas dock inte i varje del. Regeringen
              har därför initierat en tillsynsreform som handlar om att få en
              bättre överblick så att de regelverk och den lagstiftning vi har
              också följs. Socialstyrelsen ska ta fram informationsmaterial
              om barns rättigheter, och på tillsynsmyndigheten ska det finnas
              en kontaktperson för barn på institution om de har synpunkter
              på vården enkla, konkreta saker som vi tror ska betyda någonting.
            </seg>
            <seg xml:id="i-4c1329b4e967c326-0">
              Barnombudsmannen har också initierat ett expertråd bestående
              av barn med erfarenheter från institutionerna.
            </seg>
            <seg xml:id="i-568c655adf9be628-0">
              På det här viset kan man jobba sig igenom de olika delarna och
              vidta åtgärder, varav alla säkert inte löser varje problem omedelbart.
              Att vi metodiskt arbetar på det här viset tror jag dock kommer
              att ge resultat.
            </seg>
            <seg xml:id="i-834817093839cf29-0">
              När det gäller synpunkterna på arbetet för att förebygga självmord
              bland barn och insatserna för att förbättra barns psykiska hälsa
              är kammaren medveten om att regeringen har satsat 215 miljoner
              kronor per år för att korta väntetiderna inom barn- och ungdomspsykiatrin.
              Det är en fortsättning på den förstärkning av barn- och ungdomspsykiatrin
              som regeringen inledde 2007. Vi har också gett Socialstyrelsen
              i uppdrag att betala ut drygt 30 miljoner kronor för fortsatt
              arbete med så kallade modellkommuner, där experter hjälper kommuner
              att utforma barn- och ungdomspsykiatrin på ett sådant sätt att
              den möter ungdomarnas behov, för att få ett antal sådana modellkommuner
              som andra sedan kan ta efter.
            </seg>
            <seg xml:id="i-10cc997395b2f625-0">
              Här är vi ute på mark som delvis är obanad. Det finns inga riktigt
              goda exempel. Därför vill vi skapa goda exempel som kan vara modeller
              för andra kommuner.
            </seg>
            <seg xml:id="i-a786354bc4bcd266-0">
              Vi har också lagstiftningsvägen förändrat vårdgarantin så att
              barnen i barn- och ungdomspsykiatrin inte ska behöva vänta mer
              än 30 dagar. Det är långt nog, men vi har alltså snävat åt de
              tidsgränser som gäller inom vårdgarantin i övrigt. På samma sätt
              jobbar vi till exempel när det gäller skydd för barn som är utsatta
              för människohandel.
            </seg>
            <seg xml:id="i-f8490ced355a9ac2-0">
              Amineh Kakabaveh säger: Ja, men här har ju en massa människorättsorganisationer
              utformat goda förslag. Räcker inte det? Nej, det räcker inte.
              Regeringen måste ha ett utredningsunderlag, annars skulle KU hoppa
              på oss omedelbart. Det är grundlagsfäst. Det måste finnas ett
              tryggt beredningsunderlag.
            </seg>
          </u>
          <note type="speaker" xml:id="i-1f0df75fad72fd5b-0">
            Anf. 37 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-f48111600d003466-2">
            <seg xml:id="i-47d3f4a8de6c7d35-0">
              Fru talman! För ministerns kännedom vill jag säga att Vänsterpartiet
              varje år i alla år har lämnat en väldigt omfattande motion om
              barns mänskliga rättigheter. Vi har alltid stått på barrikaderna
              för de mänskliga rättigheterna, vare sig det gäller flyktingar
              eller andra människor som befinner sig i detta land eller andra
              länder. Så är det. Vi har inte hållit med någon tidigare regering
              som förnekat barns rättigheter; det vill jag ha sagt.
            </seg>
            <seg xml:id="i-65b697015c30d170-0">
              Det är väldigt positivt jag är väldigt stolt över det att Sverige
              fortfarande är ett land som värnar om barns rättigheter. Men vi
              ska inte konkurrera med andra länder. Vi ska inte tro att vårt
              land är bäst, för så är det inte. I vårt grannland Norge har man
              gjort det vi ska tala om i nästa interpellationsdebatt, nämligen
              att göra barnkonventionen till lag. Det är nödvändigt.
            </seg>
            <seg xml:id="i-b69ace3e1b36616e-0">
              Jag är socialarbetare och har jobbat i mer än ett decennium som
              myndighetsperson, och jag är medveten om att det inte är lätt
              för myndigheter att göra saker som inte är lagreglerade. Vi kan
              satsa hur många miljoner som helst, men hur ska man kunna genomföra
              det arbete som beordras härifrån om det inte finns kunskap och
              kompetens hos personalen?
            </seg>
            <seg xml:id="i-4b5b9861472ee3e0-0">
              Det är viktigt att komma ihåg att det är väldigt bra med satsningar
              på barns rättigheter och möjligheter. Ändå gäller de inte alla
              barn. Ändå gäller de bara barnen från majoritetssamhället, inte
              de barn som kommer som flyktingar och papperslösa.
            </seg>
            <seg xml:id="i-7c22ac66d6d54321-0">
              Det handlar också om utsattheten för hedersrelaterat våld. Ungdomsstyrelsens
              rapport säger att 70 000 barn i Sverige befaras bli bortgifta.
              Vad gör ministern för dessa barn?
            </seg>
          </u>
          <note type="speaker" xml:id="i-3ea9d63676a875d6-0">
            Anf. 38 EVA OLOFSSON (v):
          </note>
          <u who="eva_olofsson_b34e2b" xml:id="i-2884147893ef7249-1">
            <seg xml:id="i-ee651ac0f4339ed9-0">
              Fru talman! Självfallet har vi inte företrätt en regering, men
              vi har samarbetat med en socialdemokratisk regering och då var
              vi kritiska till deras flyktingpolitik. Nu har vi en annan regering,
              och det är den som kan genomföra förändringar. Vi kanske har en
              rödgrön regering efter valet. Då kommer vi att kämpa för rätt
              till sjukvård för papperslösa, och jag tror att vi har en ganska
              stor rödgrön enighet om det.
            </seg>
            <seg xml:id="i-1d035a8c2fa70a16-0">
              Jag skulle vilja ställa den konkreta fråga som försvann lite
              grann i alla frågor: När kommer utredningen om rätt till hälso-
              och sjukvård för alla barn som finns i Sverige, alltså också för
              papperslösa barn? Det är en så oerhört viktig fråga. Den är väldigt
              viktig utifrån barnkonventionen, och Sverige har länge fått kritik
              för det här.
            </seg>
            <seg xml:id="i-719da74f4b9c7f6c-0">
              Den andra fråga jag skulle vilja ställa gäller isolering av barn
              på våra institutioner. Det har vidtagits ett antal åtgärder, och
              det skulle självfallet varje regering ha gjort som fick den här
              signalen, tycker jag. Det är alltså bra och riktigt. Men är man
              från regeringens sida beredd att på sikt försöka se till att helt
              avskaffa möjligheterna att tvångsisolera barn och ungdomar? I
              slutänden av det här bör vi över huvud taget inte ha sådan tvångsisolering.
            </seg>
            <seg xml:id="i-51cff7aa47ed3473-0">
              Jag skulle vilja ställa ytterligare en fråga. Hur ser socialministern
              på att vi fortfarande har många barn som lever i fattigdom, alltså
              under den fattigdomsgräns som man bland annat i EU har som gräns,
              i Sverige och i Europa? Är regeringen beredd att systematiskt
              skapa en handlingsplan där man ser till att vi inte har barnfattigdom
              i ett välfärdsland som Sverige?
            </seg>
          </u>
          <note type="speaker" xml:id="i-388facad025b4489-0">
            Anf. 39 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-6">
            <seg xml:id="i-0b5f5e4b0b8df8d0-0">
              Herr talman! Låt mig först än en gång säga att det här är ofantligt
              viktiga frågor som regeringen tar på allra största allvar. Vi
              arbetar metodiskt med att gå igenom de synpunkter som har inkommit
              för att säkra att det fungerar så bra som det någonsin kan göra.
            </seg>
            <seg xml:id="i-8cb48f5add17a1c1-0">
              Vi vet att Sverige, som vi har varit inne på tidigare här i debatten,
              är ett bra land att växa upp i. Men vi har brister, och dem måste
              vi komma åt. Det ställs stora krav på Sverige när man granskar
              vårt land. Vi ska leva upp till de allra tuffaste granskningarna.
              Det är vårt mål.
            </seg>
            <seg xml:id="i-dbd1c41de1a8f79e-0">
              Jag fick en fråga om isolering av barn och om man på sikt ska
              kunna avskaffa den möjligheten. Det är åtminstone vad jag tror
              att alla vi som finns här i kammaren skulle önska: Inget barn
              borde hamna i situationen att hon eller han behöver avskiljas
              eller, om vi använder det rakare uttrycket, isoleras. Det är vad
              vi alltid ska sträva efter, men samtidigt tror jag att det vore
              dumt att ta bort möjligheten. Det kan få andra konsekvenser än
              dem som vi önskar.
            </seg>
            <seg xml:id="i-0decd6e521251c07-0">
              Bekämpandet av barnfattigdom är en otroligt viktig fråga som
              regeringen tar på allra största allvar. Det handlar mycket om
              att de vuxna som omger barn har en möjlighet att försörja sig
              själva och därmed också kan uppfylla sina skyldigheter gentemot
              barnen.
            </seg>
            <seg xml:id="i-8500fd08347f6fde-0">
              Här finns många ytterligare frågor som vi behöver arbeta med.
              Det fanns också en fråga om vård för papperslösa och gömda. Där
              pågår för närvarande ett beredningsarbete i Regeringskansliet.
              Så fort det är färdigt kommer det att meddelas omvärlden.
            </seg>
          </u>
          <note xml:id="i-0bacab7970c81622-3">
            Överläggningen var härmed avslutad.
          </note>
          <note xml:id="i-866995f2dfea1a4c-0">
            5 § Svar på interpellation 2009/10:115 om barnkonventionen som
            svensk lag
          </note>
          <note type="speaker" xml:id="i-546e71fdf2d734a6-0">
            Anf. 40 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-7">
            <seg xml:id="i-00ce836bef7f524f-0">
              Herr talman! Eva Olofsson har frågat mig om jag är beredd att
              vidta åtgärder för att barnkonventionen ska inkorporeras i svensk
              lagstiftning.
            </seg>
            <seg xml:id="i-88f0eb95a78ab1ff-0">
              Sverige ratificerade 1990 konventionen om barnets rättigheter
              barnkonventionen. Det innebär att det inte ska råda någon tvekan
              om att barnkonventionen gäller i Sverige. Svensk lagstiftning
              går i allmänhet längre än konventionens krav.
            </seg>
            <seg xml:id="i-92d641573767b185-0">
              Enligt Barnombudsmannen går utvecklingen framåt, men det finns
              fortfarande mycket kvar att göra när det gäller bland annat myndigheternas
              arbete för en korrekt tillämpning av konventionen i alla sammanhang.
              Men det bör inte leda till den generella slutsatsen att vår lagstiftning
              och praxis inte överensstämmer med barnkonventionen.
            </seg>
            <seg xml:id="i-267cf00745024aaa-0">
              Regeringen tar de rekommendationer som Sverige har fått från
              Barnrättskommittén på största allvar. Inom barnrättspolitiken
              kommer rekommendationerna att utgöra en viktig del i regeringens
              fortsatta arbete.
            </seg>
            <seg xml:id="i-85aa3b5c401e2824-0">
              Jag är också medveten om de synpunkter som har uttryckts av bland
              andra Barnombudsmannen, Unicef Sverige och Rädda Barnen om behovet
              av att se över frågan om att göra barnkonventionen till lag. Som
              ansvarig minister för barnrättspolitiken är jag glad att barnets
              rättigheter tar en sådan plats i den allmänna debatten. Vi kommer
              att inleda en dialog med berörda parter om flera av barnrättskommitténs
              rekommendationer, bland annat frågan om barnkonventionens förhållande
              till svensk lagstiftning och praxis.
            </seg>
          </u>
          <note type="speaker" xml:id="i-b5544f5ca229fccd-0">
            Anf. 41 EVA OLOFSSON (v):
          </note>
          <u who="eva_olofsson_b34e2b" xml:id="i-2884147893ef7249-2">
            <seg xml:id="i-6d5ce9cb102bb1a2-0">
              Herr talman! Sverige har kommit långt, men vi kan ännu bättre.
              Så inledde barnombudsmannen sitt brev när han skrev inför barnkonventionens
              20-årsdag. FN:s barnkonvention är konventionen om barnens mänskliga
              rättigheter. Den fyller alltså 20 år i år, som många av oss vet.
              Jag vet att ministern har varit på en mängd aktiviteter runt detta,
              bland annat en konferens i samband med EU-toppmötet.
            </seg>
            <seg xml:id="i-6df81ef67959e91d-0">
              Sverige var ett av de första länder som undertecknade barnkonventionen.
              Vi har valt att inte besluta att barnkonventionen ska vara svensk
              lag, utan i stället steg för steg anpassa svensk lagstiftning
              till konventionen.
            </seg>
            <seg xml:id="i-55cc63e010d8a404-0">
              Detta tar tid. Det kan vi se i och med att man i den utredning
              som handlar om stödet till människor med stora funktionsnedsättningar,
              LSS, nu har lagt fram ett förslag om att barnperspektivet ska
              skrivas in där. Det har alltså inte funnits med i LSS tidigare.
              Det tog rätt lång tid innan barnens bästa kom in i utlänningslagen
              också. Det pågår alltså fortfarande ett sådant arbete.
            </seg>
            <seg xml:id="i-aa65f9389787c0c0-0">
              Vad får det då för konsekvenser att barnkonventionen inte är
              lag i Sverige utan att vi faktiskt skriver in och transformerar
              olika delar av konventionen i våra olika lagstiftningar? Man kan
              jämföra med Norge och Finland, som har gjort på ett annat sätt.
              Där har barnkonventionen inkorporerats i lagstiftningen. Det innebär
              att om lagar i Norge eller Finland kommer i konflikt med barnkonventionen
              gäller den senare. Man kan alltså ha rättsliga förfaranden om
              detta. Men om en svensk lag kommer i konflikt med barnkonventionen,
              till exempel som nu när det gäller barns skolgång och papperslösa
              barns rätt till hälso- och sjukvård, är det svensk lagstiftning
              som gäller.
            </seg>
            <seg xml:id="i-2f033ea76450099b-0">
              Vi som har slagits för de här barnens mänskliga rättigheter kan
              hänvisa till barnkonventionen hur mycket som helst, men den har
              inget rättsligt genomslag i Sverige. Där tycker jag att vi kan
              se en tydlig skillnad när det gäller vilken väg man väljer.
            </seg>
            <seg xml:id="i-1b223c5dda0230ef-0">
              Det är statens ansvar att leva upp till barnkonventionen utifrån
              att man har skrivit under den. Men vi kan se på exemplen med papperslösa
              barns rätt till skolgång och till hälso- och sjukvård. Där har
              staten abdikerat. Det är enskilda landsting, ideella krafter,
              enskilda skolor, rektorer och kommuner som har fått fatta besluten.
            </seg>
            <seg xml:id="i-4602827f3c411784-0">
              Som vi diskuterade i förra interpellationsdebatten har Sverige
              många gånger fått kritik i båda de här frågorna för att vi bryter
              mot barnkonventionen. Det finns också rekommendationer från FN:s
              barnrättskommitté om att Sverige ska inkorporera barnkonventionen
              i lagen. Detta är självfallet ett beslut som vi fattar i Sverige.
              Men man kan konstatera att alla barnrättsorganisationer Barnombudsmannen,
              Rädda Barnen, Unicef och en lång rad andra just nu tycker att
              Sverige bör ta steget att göra barnkonventionen till lag.
            </seg>
            <seg xml:id="i-26f6f0cc673f7a63-0">
              Vi kan titta på vårt grannland Norge. Deras positiva erfarenheter
              av att ha barnkonventionen som lag är utvärderade. De har samtidigt
              förändrat sin egen lagstiftning och utgått från barns bästa. Jag
              vill fråga ansvarig minister Göran Hägglund om det inte är dags
              att stärka barnens ställning i Sverige ytterligare genom att göra
              barnkonventionen till svensk lag.
            </seg>
          </u>
          <note type="speaker" xml:id="i-1bfd381989d3c2ec-0">
            Anf. 42 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-f48111600d003466-3">
            <seg xml:id="i-fa05b19b72cb18da-0">
              Herr talman! För 20 år sedan skrev vi under barnkonventionen,
              och vi har fortfarande bevis på att den inte följs i vårt land.
              Barn far illa på olika sätt. I den förra interpellationsdebatten
              nämnde vi att det handlar om tvångsisolering, barn som rymmer,
              papperslösas barn, barnfattigdom och de barn som gömmer sig undan,
              det vill säga barn som har aldrig har sökt uppehållstillstånd.
              De har inte rätt till de grundläggande mänskliga rättigheterna
              som lagstadgats i svensk lagstiftning och enligt barnkonventionen.
            </seg>
            <seg xml:id="i-6ea825566173eb49-0">
              Ministern nämner själv att vår lagstiftning går mycket längre
              än barnkonventionen i många avseenden. Det är sant, med de följs
              inte. Varför? Det är ett problem i detta land. Är det myndigheterna
              som inte följer lagen? Är det de som jobbar med barnavårdsutredningar
              som inte följer lagen? Någonstans måste bristen finnas.
            </seg>
            <seg xml:id="i-c39c279b351e0de9-0">
              Jag har själv erfarenheter som socialarbetare på Socialhögskolan
              vid Helsingforss universitet. För tio år sedan läste man inte
              så mycket juridik när det gällde barnavårdsutredningar. Det handlar
              om kompetensutveckling för oss när man jobbar med dessa frågor.
              Det är inte tillräckligt för att man ska kunna allt detta, både
              svensk lagstiftning och barnkonventionen.
            </seg>
            <seg xml:id="i-b85c426d1f41608a-0">
              Frågan är också: Varför tar man i Sverige metoder från andra
              delar av världen och implementerar dem? Ett exempel är BBIC, barnens
              behov i centrum. Det är en metod från Storbritannien som man använder
              med gott resultat. Det går väldigt bra. Frågan är: Varför kan
              man inte göra det när det gäller barnkonventionen? Varför har
              man inte en handlingsplan där varje kommun i detta land ska följa
              denna för att säkerställa barnperspektivet? De är ju vår framtid.
              Har man en gång hamnat snett kommer man att ha det svårt också
              senare som ungdom.
            </seg>
            <seg xml:id="i-50ae9250d588ae2f-0">
              När det till exempel gäller flyktingbarn förväntar sig samhället
              att alla ska ta till sig svenska värderingar. I högerregeringen
              finns Folkpartiet som vill det. Hur ska de kunna tillgodogöra
              sig de mänskliga rättigheterna som berör dem och alla andra när
              de inte har rätt att gå i skolan och lära sig språket, regler
              och normer? Hur ska man kunna göra det? Finns inte den möjligheten
              kan man inte heller lära sig. De är våra barn. De kommer att komma
              in i det svenska samhället, men då är så många viktiga år förlorade
              om de inte får möjlighet att utbilda sig. Det är viktigt att socialministern
              och regeringen skyndar på. Vårt grannland Norge har lyckats ganska
              bra. Det finns olika positiva aspekter när det gäller att ha barnkonventionen
              som svensk lagstiftning, precis som i vårt grannland. Jag hoppas
              verkligen att vi får ett besked från socialminister Göran Hägglund.
            </seg>
          </u>
          <note type="speaker" xml:id="i-39a4677666d9b381-0">
            Anf. 43 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-8">
            <seg xml:id="i-f130b83bf5deaf3d-0">
              Herr talman! Jag vill inta en ödmjuk hållning inför frågan om
              vad som är bäst att göra. I Sverige har vi, som vi har konstaterat
              tidigare, valt att inte inkorporera, det vill säga inte ta barnkonventionen
              och skriva ut den i den svenska lagboken. När man gjorde den här
              bedömningen för länge sedan var skälet att den är skriven på ett
              helt annat sätt än vad lagtext i övrigt är. Det är inte möjligt
              för en domstol att använda allt det är åtminstone väldigt mycket
              som inte går att använda i den dömande funktion som lagstiftningen
              har. Det gjorde att man kom fram till att det var klokt att gå
              igenom alla texter i barnkonventionen och ta de delar som innehåller
              ett krav, ett ställningstagande eller en åtgärd och skriva in
              dem i den svenska lagen medan de allmänt uttryckta önskemålen
              eller formuleringarna inte går in i den svenska lagen. Det var
              det sätt på vilket man gjorde detta. Jag tror att det är viktigt
              att ha den grunden klar för sig.
            </seg>
            <seg xml:id="i-a09bb745b0a076df-0">
              Om barnkonventionen skulle inkorporeras i lagstiftningen inträffar
              inte himmelriket i Sverige för alla barn omedelbart. Det kommer
              att finnas ytterligare en del lagtext. Ett problem som nämndes
              här tidigare är att lagen i regel är bra, men det är tillämpningen
              som inte alltid fungerar. Det måste vi jobba med. Vi måste till
              exempel arbeta med att utveckla utbildningen i de här frågorna,
              inte minst för människor som jobbar i rättsliga sammanhang men
              också för dem som jobbar i många andra verksamheter. Frågan är
              hur vi gör det bäst.
            </seg>
            <seg xml:id="i-ecd5df4d91973abe-0">
              Numera säger barnrättsorganisationer att de tror att det vore
              bättre att inkorporera barnkonventionen. Det skulle naturligtvis
              inte innebära att man tog bort de anpassningar av den svenska
              lagstiftningen som har gjorts med anledning av barnkonventionen
              och att de därmed skulle upphöra, utan man skulle ytterligare
              arbeta för att få in barnkonventionen.
            </seg>
            <seg xml:id="i-1993b1c9f9708771-0">
              Jag vill själv inta en ödmjuk hållning i det här sammanhanget
              och fråga mig vad som är mest ändamålsenligt. Vad leder till bästa
              möjliga utfall för barnen i Sverige och för vårt samhälle? Vi
              ska fortsätta arbetet med så hög hastighet som möjligt för att
              göra Sverige till världens bästa land att växa upp i.
            </seg>
          </u>
          <note type="speaker" xml:id="i-66ed13d8776e54d5-0">
            Anf. 44 EVA OLOFSSON (v):
          </note>
          <u who="eva_olofsson_b34e2b" xml:id="i-2884147893ef7249-3">
            <seg xml:id="i-172b9cb0266ef10b-0">
              Herr talman! Jag tycker att det är väldigt bra att ansvarig minister
              för barnpolitiken, som ju Göran Hägglund är, säger att han ska
              ha en ödmjuk hållning och diskutera det här med barnrättsorganisationerna.
              Vi i Vänsterpartiet har drivit detta med barnkonventionen som
              lag i många år. Som jag sade tidigare driver alla barnrättsorganisationer
              också frågan nu.
            </seg>
            <seg xml:id="i-fee90f4aa196ec32-0">
              Vi har redan lyft Europakonventionen för mänskliga rättigheter
              till lagstiftning i Sverige utan att det har hänt något dramatiskt
              illa. Vi har andra lagar som är mer av ramlagstiftningar och som
              överklaganden i länsrätten är med och konkretiserar. Socialtjänstlagen
              är en sådan.
            </seg>
            <seg xml:id="i-6f59b38c1df475e6-0">
              Nu har vi vårt grannland Norge där vi också kan få ta del av
              väldigt tydliga erfarenheter av hur det har gått med att göra
              barnkonventionen till lag. I Norge lyfte man barnrättsfrågorna
              på ett väldigt tydligt sätt. Vi hade en hearing här i riksdagen
              för några veckor sedan med före detta barnombudsmannen i Norge
              Trond Waage. Han berättade om erfarenheterna av att stå på två
              ben och bland annat lyfta barnkonventionen som lag. Då kan man
              inte göra som i Sverige när det till exempel gäller utvisningen
              av den kroatiska flickan Lollo som var tvångsomhändertagen för
              att hennes pappa misshandlade henne. Både hon och hennes pappa
              utvisades till Kroatien. Man utgick ifrån att det fixade sig i
              Kroatien. Här hade man kunnat driva den här frågan till rätten,
              och domstolen hade fått ta ställning till om det var ett vettigt
              sätt att hantera ett sådant här ärende. Det händer inte nu. Nu
              sägs i stället att vi har skrivit under barnkonventionen, men
              den är inte någon lag. Därmed gäller den svenska lagstiftningen,
              och ett sådant ärende kan inte lyftas.
            </seg>
            <seg xml:id="i-24258111afad8945-0">
              Frågan om de apatiska barnen kunde naturligtvis också ha lyfts
              den rättsliga vägen i förhållande till barnkonventionen om barnkonventionen
              hade varit lag.
            </seg>
            <seg xml:id="i-492b2d0f11739a38-0">
              I Norge säger man att bara att man gjorde den till lag medförde
              att barnsrättsfrågorna blev mycket viktigare. De fick högre status
              i medierna, i forskning och bland politiker. Men det ledde också
              till att en lång rad tjänstemän och ämbetsmän som har hand om
              viktiga frågor för barnen inom hälso- och sjukvård, inom utbildning,
              inom hur man hanterar flyktingbarn, inom socialtjänst och så vidare
              var tvungna att på ett helt annat sätt sätta sig in i barnkonventionen,
              för det var en lagstiftning som de måste följa som norsk lag.
              Det har också inneburit att ett antal ärenden har drivits i högsta
              rätten i Norge som berör olika aspekter av detta. Det har varit
              asylärenden, det har varit tvångsomhändertaganden och det har
              varit umgängesfrågor.
            </seg>
            <seg xml:id="i-afad43d5cff02551-0">
              I den utvärdering som har gjorts säger man att man har positiva
              erfarenheter av den möjligheten, inte minst när det gäller det
              här som jag sade att människor som hanterar barns rättigheter
              i olika instanser har barnkonventionen som lag och måste kunna
              den och mycket tydligare ta hänsyn till den.
            </seg>
            <seg xml:id="i-6d4be935def4720e-0">
              Man ser som en styrka att man får med den helhetssyn som finns
              i barnkonventionen i lagstiftningen. När man sätter in barnkonventionen
              och anpassar för barnens bästa i olika lagstiftningar är det svårt
              att se den helhetssynen.
            </seg>
            <seg xml:id="i-e11c12102cb9985a-0">
              Utifrån de norska erfarenheterna tycker jag att det finns all
              anledning att vi även i Sverige precis som i Norge och Finland
              helt enkelt stärker barnens rättigheter genom att lyfta barnkonventionen
              till svensk lag.
            </seg>
            <seg xml:id="i-e39491f0dbc2548f-0">
              Jag hoppas att socialministern i sitt ödmjuka lyssnande här också
              tar intryck så att vi kan komma vidare i frågan.
            </seg>
          </u>
          <note type="speaker" xml:id="i-179e97fda446a134-0">
            Anf. 45 AMINEH KAKABAVEH (v):
          </note>
          <u who="amineh_kakabaveh_80476a" xml:id="i-f48111600d003466-4">
            <seg xml:id="i-bdc217d46fb7beab-0">
              Herr talman! Jag tänkte lyfta det här när det gäller barnfattigdomen
              och att det gäller barn till arbetslösa och sjukskrivna. Det är
              inte bara barn till papperslösa och asylsökande som har det sämre
              i dag, utan på grund av högerregeringens införande av till exempel
              vårdnadsbidraget har det blivit mycket sämre för många familjer
              med invandrarbakgrund. Mamman tvingas att vara hemma inte bara
              med första barnet utan även med de andra, så många barn får faktiskt
              inte tillgång till vård, omsorg och barnomsorg vilket faktiskt
              är en grundläggande mänsklig rättighet. De är tvungna att sitta
              hemma med sina mammor. Vi talar om att man ska lära sig svenska
              och att man ska lära sig värderingar och anpassa sig efter det
              svenska samhällets normer. Den tidigaste åldern för det är mellan
              ett och sex år. Om man inte har möjlighet att ta del av barnomsorgen,
              hur skulle det då vara möjligt? Barn till arbetslösa och sjuka
              är i en mycket sämre situation när det gäller möjligheten att
              kunna utöva sina mänskliga rättigheter. Det är det som är viktigt.
            </seg>
            <seg xml:id="i-ec286d455b4fb188-0">
              När vi pratar om att göra barnkonventionen till lag handlar det
              om att implementera. Regeringen kan inte lägga ansvaret på enskilda
              frivilligorganisationer. Regeringen måste ta ansvar. Myndigheterna
              måste ta eget ansvar för att inte försämra barns situation, utan
              den ska förbättras enligt vad man har lovat och vad man har stiftat
              lag om. Det är det som är viktigt.
            </seg>
            <seg xml:id="i-66198dd642ee448d-0">
              Vi har ju en svensk lagstiftning som är väldigt modern och radikal,
              men om den inte funkar blir det omöjligt också för en annan lagstiftning.
              Därför hävdar vi från Vänsterpartiet att det är bra att göra barnkonventionen
              till lag. Vad gör ministern för att det ska bli möjligt?
            </seg>
          </u>
          <note type="speaker" xml:id="i-984cefa52db2a1ec-0">
            Anf. 46 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-9">
            <seg xml:id="i-e70a06364cf35e29-0">
              Herr talman! Jag deklarerade ju redan i mitt inledande svar att
              det viktiga för mig inte är barnkonventionens juridiska status.
              Det är inte det som är det primära, utan frågan är: Hur riggar
              vi saker och ting på ett sådant sätt att vi har ett stöd i lagen
              för att åstadkomma bästa möjliga situation för alla barn i vårt
              land? Barnkonventionen är ett verktyg. Den är inte ett mål i sig.
              Hur använder vi då det här verktyget på bästa möjliga sätt?
            </seg>
            <seg xml:id="i-03e02fc58d743bb9-0">
              En klar majoritet i riksdagen har tidigare sagt att man inte
              vill genomföra en inkorporering, och det som man sade när man
              behandlade den här frågan i riksdagen 1995 var att man tycker
              att det är en skillnad mellan barnkonventionen och Europakonventionen
              som inte skulle leda till slutsatsen att barnkonventionen borde
              inkorporeras. Man sade att det är av väsentlig betydelse att det
              sker en fortlöpande kontroll av att svensk lagstiftning och praxis
              stämmer överens med konventionens bestämmelser. Den utredning
              som låg till grund för lagstiftningen, som hette Barnrättskommittén,
              bedömde att konventionen inte lämpade sig för inkorporering. Det
              är den grund som den svenska lagstiftningen har stått på till
              dags dato.
            </seg>
            <seg xml:id="i-84bf6067a6846d74-0">
              Jag tycker att det finns skäl att nu när det har gått ganska
              många år fundera på om det går att göra på något bättre sätt.
              Man ska komma ihåg att det finns länder som har inkorporerat barnkonventionen.
              Ett par exempel är Frankrike och Italien, och där är det tillåtet
              med aga av barn. Allt löser sig alltså inte bara för att man inkorporerar
              barnkonventionen, utan det handlar om många olika saker. Sverige
              är ett av de bästa länderna i världen att växa upp i. Det handlar
              om att metodiskt arbeta för att se till så att vi ytterligare
              förbättrar för barnen och att alla barn kan känna att de lever
              under trygga omständigheter.
            </seg>
            <seg xml:id="i-472bd09d03c1e726-0">
              Skulle det vara så att man vid en närmare analys kommer fram
              till att inkorporering är bättre, att Sverige blir ett bättre
              land för barnen, ska man naturligtvis göra det. Är svaret någonting
              annat ska man lägga ned sin tid och kraft på att fortsätta det
              systematiska arbete som har påbörjats och som genomförs.
            </seg>
          </u>
          <note type="speaker" xml:id="i-dbb8056128fd8633-0">
            Anf. 47 EVA OLOFSSON (v):
          </note>
          <u who="eva_olofsson_b34e2b" xml:id="i-2884147893ef7249-4">
            <seg xml:id="i-56846ef02e6e4003-0">
              Herr talman! Jag tycker att det finns all anledning för Sverige
              att fundera. Det har gått rätt många år, som ministern sade, och
              vi har ett grannland, Norge, där man har haft det här ett tag.
              Man har utvärderat det och sett att det har fungerat positivt.
              Ett annat grannland, Finland, har också gjort barnkonventionen
              till lag.
            </seg>
            <seg xml:id="i-cd08b35dec5197d6-0">
              Jag håller med ministern om att gör man det till lag innebär
              det inte självklart att lagen tillämpas på ett bra sätt och att
              barnen automatiskt får det bättre. Det här måste ju kombineras
              med ett aktivt arbete på alla plan. Kunskap, medvetenhet, en generell
              välfärd och barnperspektiv i alla frågor behövs. Vänsterpartiet
              har också till exempel föreslagit en barnbilaga i budgeten så
              att det blir ett barnperspektiv i den viktigaste handlingen där
              vi fördelar pengarna i Sverige.
            </seg>
            <seg xml:id="i-052e6d1670308be5-0">
              Det finns jättemånga saker som vi måste göra. Förebyggande arbete
              för barn som far illa är en sak. Men det går inte att komma ifrån
              att vi skulle få ett verktyg till. Jag tvivlar på att Sverige
              så länge hade kunnat låta papperslösa barn vara utan hälso- och
              sjukvård utan att detta hade varit ett ärende som gått den rättsliga
              vägen.
            </seg>
            <seg xml:id="i-20cdaa24cc3ee849-0">
              Genom att göra barnkonventionen till lag tror jag också att många
              människor som i dag kanske inte i tillräcklig utsträckning bryr
              sig om att sätta sig in i barns rättigheter och barnkonventionen
              skulle vara tvungna att göra det därför att de skulle tillämpa
              den i sitt arbete. Deras beslut skulle kunna hamna i en rättslig
              process enligt barnkonventionen. Inom det rättsliga väsendet skulle
              man få tillämpa den här lagstiftningen och domar skulle ha betydelse.
            </seg>
            <seg xml:id="i-8d5eb91f9f615803-0">
              Det här är alltså ett sätt att ytterligare stärka barnkonventionen
              och ge barns rättigheter en ökad tyngd. Men det är absolut inte
              det enda sättet. Där håller jag med Göran Hägglund som är ansvarig
              barnrättsminister. Men jag tycker att man ska lyssna på barnorganisationerna
              och ta till sig vad de säger.
            </seg>
          </u>
          <note type="speaker" xml:id="i-6fc05efc58af9d41-0">
            Anf. 48 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-10">
            <seg xml:id="i-7890303966a614c5-0">
              Herr talman! Tack så mycket, Eva Olofsson, för den här interpellationen!
            </seg>
            <seg xml:id="i-c395fe215d2f8311-0">
              I sitt sista inlägg tar Eva Olofsson upp några goda argument
              för inkorporering, och sådana saknas inte, utan det finns goda
              argument. Dem behöver vi närmare analysera och landa i vad som
              är det kloka att göra, allt i syfte att åstadkomma bästa möjliga
              situation för de barn som får växa upp i vårt land.
            </seg>
            <seg xml:id="i-b08fa1aeb473a8af-0">
              Det finns mycket att göra ännu, herr talman.
            </seg>
          </u>
          <note xml:id="i-0bacab7970c81622-4">
            Överläggningen var härmed avslutad.
          </note>
          <note xml:id="i-822247f4978d7496-0">
            6 § Svar på interpellation 2009/10:122 om uppgifter för statliga
            myndigheter och försäljningen av Apoteket AB
          </note>
          <note type="speaker" xml:id="i-e68de2f545c98a4f-0">
            Anf. 49 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-11">
            <seg xml:id="i-7aaf30e1f44a9720-0">
              Herr talman! Eva-Lena Jansson har frågat mig om jag har givit
              direktiv till Läkemedelsverket och TLV i syfte att myndigheterna
              ska opinionsbilda i samband med försäljningen av Apoteket AB.
            </seg>
            <seg xml:id="i-5e20d59d3255833b-0">
              Apoteket Omstrukturering AB ansvarar för att omstruktureringen
              genomförs på ett sådant sätt att intentionerna med denna uppfylls.
              Den övergripande målsättningen är enligt propositionen Bildande
              av moderbolag för Apoteket AB samt vissa omstruktureringsåtgärder
              (prop. 2007/08:87) att skapa förutsättningar för en väl fungerande
              konkurrens på en omreglerad apoteksmarknad med beaktande av konkurrenssituationen
              på apoteks- och läkemedelsmarknaderna i deras helhet. Mot denna
              bakgrund har Apoteket Omstrukturering AB enligt sina ägardirektiv
              från staten givits ansvaret för kommunikation gentemot allmänheten
              och nya aktörer rörande den förändrade apoteksmarknaden.
            </seg>
            <seg xml:id="i-c146224089fca391-0">
              Myndigheterna har dock även ett informationsansvar som framgår
              av deras instruktioner. Läkemedelsverket ska svara för information
              inom sitt ansvarsområde till enskilda. Tandvårds- och läkemedelsförmånsverket,
              TLV, ska informera berörda om sin verksamhet och om sina beslut
              om subventionering och prisreglering för varor som ingår i läkemedelsförmånerna.
              Det är därför naturligt att dessa myndigheter deltar i informationsinsatser
              om omregleringen utifrån respektive myndighets ansvarsområde.
            </seg>
            <seg xml:id="i-087222849ed7274d-0">
              Vid en reform av detta slag, som berör hela befolkningen, är
              det nödvändigt med relativt omfattande informationsinsatser, så
              att så många som möjligt nås av korrekt information om förändringarna.
              Informationen ges därför via flera olika kanaler. Det är viktigt
              att konsumenterna känner till att de nya öppenvårdsapoteken måste
              ha tillstånd från Läkemedelsverket, att det finns en särskild
              symbol som endast får användas av öppenvårdsapoteken, att högkostnadsskyddet,
              e-receptsystemet och möjligheten att delbetala läkemedel inte
              förändras, vad som händer med prissättningen på läkemedel med
              mera.
            </seg>
            <seg xml:id="i-26d965eaa99fa56e-0">
              God kännedom hos allmänheten om vad omregleringen innebär är
              väsentligt av flera skäl. Det förbättrar förutsättningarna för
              en väl fungerande konkurrens, ökar tryggheten för konsumenterna
              och ger dem möjlighet att göra välinformerade val på den nya apoteksmarknaden.
            </seg>
          </u>
          <note type="speaker" xml:id="i-a0b981e62b5d85e8-0">
            Anf. 50 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-a303ebcc2bc6c3ef-0">
            <seg xml:id="i-1484c3f9f9d2d4ac-0">
              Herr talman! Jag tackar Göran Hägglund för svaret.
            </seg>
            <seg xml:id="i-b0410285982300f1-0">
              Bakgrunden till min interpellation är en fyrsidig bilaga i tidningen
              Metro måndagen den 2 november. I bilagan finns artiklar med rubriker
              som Fler apotek bättre öppettider, Tre av fyra tror på förbättring
              samt Bättre service med personal på hugget. Denna tematidning
              är en annons från Metro Custom Publishing samt de statliga organen
              Läkemedelsverket, Tandvårds- och läkemedelsförmånsverket, Asab
              och OAB. Då kan man fundera på vad den ska innehålla.
            </seg>
            <seg xml:id="i-948a95d4c0ca21c0-0">
              Jag uppfattar att annonsen inte kan betecknas som annat än ren
              och skär propaganda för utförsäljningen av Apoteket AB. Den innehåller
              bland annat en intervju med socialminister Göran Hägglund och
              en opinionsundersökning beställd av Apoteket Omstrukturering AB.
              Annonsen innehåller en rad påståenden om hur man tror att det
              kommer att bli vid en utförsäljning.
            </seg>
            <seg xml:id="i-6fd8116e26a2a686-0">
              I en statlig utredning, 2007:107, som tillsattes av den nuvarande
              regeringen i december 2006 i syfte att se över den statliga förvaltningens
              uppgifter och organisation kan man läsa följande: Opinionsbildning
              i politiskt kontroversiella frågor i synnerhet sådana som står
              inför ett avgörande bör inte vara en uppgift för myndigheter utan
              en fråga för politiska partier och andra intresseorganisationer.
            </seg>
            <seg xml:id="i-0d1bf8ccebf77ef0-0">
              Därför har jag ställt denna interpellation till socialministern.
              Han svarar att Tandvårds- och läkemedelsförmånsverket, TLV, ska
              informera berörda om sin verksamhet och om sina beslut om subventionering
              och prisreglering. Ja, det tror jag säkert. Frågan är dock om
              informationen ska innehålla bilder på Göran Hägglund, redovisa
              vem han är, på vilka hemsidor man hittar olika saker, vad han
              tycker om bananer och cykelsadlar och om man kan jämföra dem med
              mediciner. Frågan är också om man ska läsa om hur personalen vid
              apoteken ska bli duktigare, eller få veta vad folk tror om apoteksreformen
              och hur den ska kunna genomföras.
            </seg>
            <seg xml:id="i-aea55b54135a98cd-0">
              I svaret på interpellationen sägs att det ska vara möjligt för
              hela befolkningen att nås av korrekt information. Min fråga är
              därför om trosuppfattning, alltså vad folk har gissat sig till,
              är korrekt information. Det anser i alla fall inte jag, och jag
              vill således fråga huruvida regeringen varit involverad i detta.
              Jag uppfattar inte att jag fått något svar. Det Göran Hägglund
              har sagt är att Apoteket Omstrukturering AB enligt sina ägardirektiv
              från staten givits ansvaret för kommunikation gentemot allmänheten
              och nya aktörer rörande den förändrade apoteksmarknaden.
            </seg>
            <seg xml:id="i-3d44b905294e61d6-0">
              Den fråga jag ställde var varifrån Läkemedelsverket och Tandvårds-
              och läkemedelsförmånsverket fått dessa uppgifter. Vem har gett
              dessa myndigheter, dessa verk, i uppgift att vara med och finansiera
              denna annonsverksamhet som inte kan uppfattas som något annat
              än politisk propaganda? Det har jag, herr talman, inte fått svar
              på. Jag hoppas att socialministern kan utveckla sitt svar här
              och nu, för jag uppfattar inte att det finns med i det skriftliga
              svaret.
            </seg>
          </u>
          <note type="speaker" xml:id="i-300397153aac9afa-0">
            Anf. 51 JAN R ANDERSSON (m):
          </note>
          <u who="yvonne_andersson_c8fed3" xml:id="i-c0cf355ab94eb87e-1">
            <seg xml:id="i-474ace60bfb05fc3-0">
              Herr talman! Omregleringen av apoteksmarknaden är en av de större
              reformer som skett under denna mandatperiod. Det är den absolut
              största reformen på många år inom den farmaceutiska branschen.
              Den ska givetvis inte ske i lönndom. Många kanaler har informerat
              om hur det ska gå till.
            </seg>
            <seg xml:id="i-d70bbe5ff8f1fc4c-0">
              Den interpellation som i dag debatteras ställer intressanta frågor
              om opinionsbildning kontra information. Många har ansvaret för
              att genomföra reformen. Att genomföra en reform innebär naturligtvis
              att information måste spridas. Det gäller speciellt en reform
              som riktar sig till hela befolkningen. Då måste man ha breda kanaler
              för att kunna nå ut.
            </seg>
            <seg xml:id="i-b997271bc2a0f318-0">
              Personligen har jag fått många frågor om denna reform. Frågorna
              är många, och tidvis har det också funnits en oro. Hur den har
              skapats behöver vi kanske inte gå in på, men jag har uppfattat
              att det har funnits ett stort behov av information.
            </seg>
            <seg xml:id="i-736b3f88750f58b4-0">
              Det man uppfattar som politik och det man kanske uppfattar som
              mindre av politik opinionsbildning eller information bygger på
              vilken inställning man har i grundfrågan. Frågan om omreglering
              av apoteken är avgjord i demokratisk anda, och flera myndigheter
              har nu i uppgift att tillse att reformen blir lyckad. Läkemedelsförsörjningen
              ska fungera på bästa sätt i och med att reformen börjat genomföras.
              I samband med denna omstrukturering måste man självfallet också
              sprida information.
            </seg>
            <seg xml:id="i-fb8b0d5bf74aaae6-0">
              Jag vill i detta mitt första inlägg fråga socialministern om
              det förekommit att andra myndigheter eller statliga bolag har
              informerat på ett liknande sätt när det gällt större reformer
              eller politiska beslut som har inneburit förändringar i verksamheter
              riktade mot allmänheten.
            </seg>
          </u>
          <note type="speaker" xml:id="i-b575c484ca1aff37-0">
            Anf. 52 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-12">
            <seg xml:id="i-310b75d1d9200e7c-0">
              Herr talman! Jag tror att det är viktigt att den som lyssnar
              på debatten eller läser protokollet har klart för sig att Eva-Lena
              Jansson är emot regeringen, hon är emot avmonopoliseringen och
              hon är emot omregleringen av apoteksmarknaden. Det är ett faktum
              och grunden för den interpellation som hon ställt.
            </seg>
            <seg xml:id="i-e158aa3556ffaa47-0">
              Det är inte ett dugg konstigt att man lämnar information till
              allmänheten, och jag är helt säker på att om vi inte hade gjort
              det skulle vi ha fått kritik för att allmänheten varit helt ovetande
              om vad det är som händer på det här området. Människor behöver
              veta att det finns en särskild symbol som visar att en viss verksamhet
              är godkänd av den myndighet som granskar, att det är en verksamhet
              som är satt under tillsyn, och att man därmed kan känna trygghet
              när man använder sig av den.
            </seg>
            <seg xml:id="i-6a093de9cf2c0582-0">
              Det är exempel på sådant som beskrivs i den artikel, bilaga,
              annons som Eva-Lena Jansson beskriver. Där finns också en intervju
              med mig som handlar om fokus på ökad tillgänglighet som det främsta
              motivet för reformen. Det görs en jämförelse med Norge. Ökad tillgänglighet
              på landsbygden tas upp, liksom betoningen av patientsäkerheten
              samt att kraven blir desamma som tidigare. Där finns ett antal
              frågor och svar.
            </seg>
            <seg xml:id="i-970eb51ef6c31c50-0">
              Det redogörs för en opinionsundersökning som visar att en majoritet
              tror att omregleringen av apoteksmarknaden leder till bättre tillgänglighet.
              Det ges information om apotekssymbolen och vart man kan vända
              sig med frågor. Det finns en intervju med en apotekschef på ett
              apotek som ska säljas samt med en handläggare på Läkemedelsverket
              om hur man handlar läkemedel på ett säkert sätt på Internet.
            </seg>
            <seg xml:id="i-124b85e68117f38c-0">
              Vidare finns kortfattad information om försäljning av apotek,
              kontroll av läkemedel, risker med att handla från en webbhandel
              som inte är godkänd samt vem som gör vad i omregleringen. Dessutom
              ges en kort historik om det svenska apoteksväsendet.
            </seg>
            <seg xml:id="i-80610d56ad3b8d2f-0">
              Eva-Lena Jansson tycker inte att hon får svar på sin fråga. Det
              är väl så att jag möjligen i min iver att ge fullödig information
              går lite väl långt, längre än vad hon ber om. Hennes fråga är:
              Har socialministern givit direktiv till Läkemedelsverket och TLV
              i syfte att myndigheterna ska opinionsbilda i samband med försäljningen
              av Apoteket AB? Det går inte att svara ja eller nej, eftersom
              frågan är felformulerad. Men även om jag bortser från detta är
              det så att jag i mitt svar beskriver de instruktioner som finns
              till dessa verksamheter, de skyldigheter som de har att lämna
              information och vad de ska göra.
            </seg>
            <seg xml:id="i-12dcfe03b9e15c50-0">
              Här råder inga tveksamheter eller konstigheter. De ska utföra
              det jobb som regeringen har ålagt dem att utföra, och det är det
              jobbet de gör. Det är information som delvis är så allmänt hållen
              att den ligger i instruktioner som finns i annan liknande verksamhet.
              Men det är också naturligtvis sådant som är väldigt speciellt
              för Apoteket Omstrukturering AB, som har en väldigt viktig roll
              att spela i omregleringsskedet, där människor behöver känna att
              de har kunskap om situationen för att kunna känna trygghet för
              egen del.
            </seg>
            <seg xml:id="i-853a758a07cf246e-0">
              Herr talman! Hade det inte skrivits som det skrivits i den här
              annonsen tror jag att jag i stället hade varit här och svarat
              på frågan: Varför informerar inte regeringen bättre om omstruktureringen
              av apoteksmarknaden? Hur ska människor kunna få reda på vad det
              är som händer och sker? Det hade skapat otrygghet.
            </seg>
          </u>
          <note type="speaker" xml:id="i-0df27f3ab5ef8067-0">
            Anf. 53 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-a303ebcc2bc6c3ef-1">
            <seg xml:id="i-5c91eadb47f80e50-0">
              Herr talman! Jag bad om ett förtydligande från socialminister
              Hägglund. Jag hade ställt frågan om socialministern hade gett
              direktiv till Läkemedelsverket. Det han säger i sin senaste kommentar
              får jag väl tolka som att de har fått i uppdrag att annonsera
              med en bild på Göran Hägglund, som talar om hur bra han tycker
              att det ska bli. Jag kan inte tolka det på något annat sätt. Jag
              har inte uppfattat att det skulle vara ett uppdrag som statliga
              myndigheter har att annonsera med ansvarig minister i frågan.
            </seg>
            <seg xml:id="i-b97cc9b36ee22d5b-0">
              Jag hänvisade också till en utredning där det står om opinionsbildning
              i politiskt kontroversiella frågor, och detta är en sådan. Jag
              får väl börja med att tacka socialministern för att han redovisar
              min politiska ståndpunkt. Jag har andra synpunkter också. Framför
              allt tycker jag att det är viktigt med låga läkemedelskostnader,
              att vi har en säker läkemedelshantering, att inte människor drabbas
              av medicinförgiftning, att man inte ska överkonsumera läkemedel
              det är en av de frågor som vi har diskuterat och framför allt
              att inte överföra kostnader på landstingen utifrån att privata
              intressen kommer in. Men det glömde socialministern berätta, tror
              jag. Jag är också för en jämställd och rättvis politik, vilket
              vi inte har. Men det kan vi ta i ett annat sammanhang.
            </seg>
            <seg xml:id="i-3882699725de773b-0">
              Opinionsbildning i politiskt kontroversiella frågor bör inte
              vara en uppgift för myndigheter utan en fråga för politiska partier
              och intresseorganisationer. Så står det i utredningen. Jag tror
              inte att någon i denna kammare eller ens utanför kammaren hade
              haft något emot om Kristdemokraterna hade annonserat med en bild
              på Göran Hägglund. Men jag har svårt att förstå varför Läkemedelsverket
              och Tandvårds- och läkemedelsförmånsverkets ska annonsera där.
            </seg>
            <seg xml:id="i-cc75ad32940483af-0">
              Man kan fundera över det svar som socialministern har gett. Han
              skriver: Mot denna bakgrund har Apoteket Omstrukturering AB enligt
              sina ägardirektiv från staten givits ansvaret för kommunikation
              gentemot allmänheten och nya aktörer rörande den förändrade apoteksmarknaden.
              Det är alltså därför man har en opinionsbildande artikel. Det
              är därför man har en bild på Göran Hägglund. Och det är därför
              man redovisar hur man tror att det ska bli i framtiden och likaså
              hur man tror att det ska bli bättre service, med personal på hugget.
              Det är alltså en indirekt kritik mot den nuvarande personalen
              på Apoteket, som tydligen inte jobbar tillräckligt effektivt och
              bra.
            </seg>
            <seg xml:id="i-6b7fb8d5cc473342-0">
              Det är märkligt att Göran Hägglund inte här och nu kan redovisa
              varför det skulle vara en uppgift för statliga verk. Finns det
              andra statliga verk som ska annonsera med ansvarig minister, till
              exempel när det gäller Banverkets omläggning till privatisering,
              den kommande privatiseringen av posten eller en utförsäljning
              av Vattenfall? Ska då Maud Olofsson vara på annonser också? Man
              måste i så fall se att detta är en del av en strategi i regeringens
              politik.
            </seg>
            <seg xml:id="i-457ecb6f95cc3360-0">
              Herr talman! Jag skulle nog vilja be om ett förtydligande från
              socialministern. Är det en uppgift för de statliga verken, myndigheterna
              och bolagen att opinionsbilda i politiskt kontroversiella frågor?
            </seg>
          </u>
          <note type="speaker" xml:id="i-fbe86e8e9d0b58b1-0">
            Anf. 54 JAN R ANDERSSON (m):
          </note>
          <u who="yvonne_andersson_c8fed3" xml:id="i-c0cf355ab94eb87e-2">
            <seg xml:id="i-13f0e92722a41f8e-0">
              Herr talman! Apoteksdebatten är inne på sitt fjärde år nu. År
              efter år, under debatt efter debatt, faller argumenten från socialdemokratin.
              Det som tidigare var en generell kritik mot hela vår förändring
              av systemet har nu brutits ned till några punkter. Som jag uppfattar
              det, herr talman, är den sista delen av kritiken som är kvar att
              Apoteket har fått fel nya ägare.
            </seg>
            <seg xml:id="i-9c8e2ff9c1241d3f-0">
              Jag tror att man ska sätta in dessa frågor i det sammanhanget,
              eftersom ambitionen som jag uppfattar det inte är att vi ska verka
              för en fungerande apoteksmarknad efter det att frågan avgjorts
              i demokratisk ordning. Frågan är givetvis: Ska detta ske i lönndom,
              eller ska man få använda sig av exempelvis kommersiella kanaler
              för att kunna sprida information till allmänheten i en fråga som
              i högsta grad berör allmänheten?
            </seg>
            <seg xml:id="i-0c6b2b595cea1e81-0">
              Det är givetvis så att man har lättare att se problem i en fråga
              där man själv har en annan uppfattning. Men grundfrågan är ändå
              densamma. Ska allmänheten kunna få relevant information?
            </seg>
            <seg xml:id="i-614086306c06a2f4-0">
              Då kommer givetvis den andra frågan: Är det relevant information?
              Jag kan väl inte riktigt svara i de delarna, men är det så att
              man inte tycker att det är relevant får man ta det ett steg vidare.
            </seg>
            <seg xml:id="i-4c0b5f36fe428c2b-0">
              Jag tror att Socialdemokraterna har fastnat i en fälla. Man försöker
              hitta alla möjligheter att se problem i stället för att delta
              i en reform som kan ge en mycket bättre läkemedelsförsörjning.
            </seg>
            <seg xml:id="i-cfb1e8e7ad25b3f4-0">
              Jag ställde en fråga till socialministern i förra omgången. Av
              socialministerns minspråk att döma förstår han att han missade
              den. Jag funderar på om det finns andra myndigheter eller bolag
              som har gjort liknande informationsinsatser under denna eller
              andra regeringar. Jag hoppas på ett svar.
            </seg>
          </u>
          <note type="speaker" xml:id="i-1e117f86c481997d-0">
            Anf. 55 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-13">
            <seg xml:id="i-f6c5f4775e315e67-0">
              Herr talman! Jag ber Jan R Andersson om ursäkt. Det ska inte
              upprepas. Det finns naturligtvis exempel där man informerar om
              politiska beslut som har fattats. Man annonserar, berättar och
              informerar i olika sammanhang. Det finns det många exempel på.
            </seg>
            <seg xml:id="i-e4f78ee06f31d28f-0">
              Vi ger information till medborgarna. Jag tror att det är betydelsefullt
              för enskilda människor när det genomförs en förändring.
            </seg>
          </u>
          <note type="speaker" xml:id="i-a68d7d7dde01f9f4-0">
            Anf. 56 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-a303ebcc2bc6c3ef-2">
            <seg xml:id="i-f25c201365ac0e53-0">
              Herr talman! Jag antar att svaret på Jan R Anderssons fråga kommer
              när jag inte har något inlägg kvar för att jag inte ska kunna
              ha några synpunkter på det.
            </seg>
            <seg xml:id="i-8e7544086bafe978-0">
              När det gäller de frågor som Göran Hägglund försöker beskriva
              säger han att han skulle få kritik om han inte såg till att det
              var information. Frågan är: Vad är relevant information? Är det
              relevant att få reda på vad socialministern tycker att man ska
              kunna köpa på söndagar och var man ska kunna få sin medicin?
            </seg>
            <seg xml:id="i-4451208ccc5fb7dc-0">
              Är det relevant att man redovisar hur Göran Hägglund ser på hur
              det är att sälja bananer och cykelsadlar jämfört med läkemedel?
              Det kan man diskutera. Jag tror inte att det är relevant information
              i sammanhanget. Det som är relevant är att få reda på: Vad kommer
              att hända?
            </seg>
            <seg xml:id="i-17377235521d7612-0">
              Det Göran Hägglund glömmer att tala om och som är bakgrunden
              till interpellationen är att annonsen fanns den 2 november. Det
              har gått lite tid sedan dess, och några beslut har fattats. Det
              är viktigt att man diskuterar: Vad ska verken göra?
            </seg>
            <seg xml:id="i-bc1ca7f00a6ef25f-0">
              Jag uppfattade inte att du sade emot mig. Nu får vi se om Åsa
              Torstensson ska annonsera om privatisering av Banverket och Vägverket
              Produktion. Kommer vi att se den typen av annonser?
            </seg>
            <seg xml:id="i-2e7cca470e0d2749-0">
              Kommer vi att se annonser med Maud Olofsson när hon säljer Vattenfall
              och förklarar varför man inte ska äga naturresurser här i Sverige?
              Det måste bli konsekvensen av det Göran Hägglund står här och
              redovisar.
            </seg>
            <seg xml:id="i-375acbf14e085095-0">
              Man får veta vad Vattenfall är värt eller inte värt för Maud
              Olofsson. Det kan också gälla någon annan minister. Vid till exempel
              privatiseringen av veterinärverksamhet är det Eskil Erlandsson
              som ska berätta hur bra det är med privata veterinärer, vilken
              veterinär han föredrar att gå till och när det är bra att gå dit.
            </seg>
            <seg xml:id="i-c91f6a47c40fbffb-0">
              Man kan se detta i en förlängning. Det är vad jag försöker diskutera
              här och nu. Våra partikamrater har självklart redovisat vad vi
              tycker. Men jag försöker tala om principen. Vad ska statliga myndigheter
              och verk opinionsbilda i? Jag har inte uppfattat att de ska opinionsbilda
              i saker som partierna själva kan stå för.
            </seg>
          </u>
          <note type="speaker" xml:id="i-9cb68ab73ed4edfb-0">
            Anf. 57 Socialminister GÖRAN HÄGGLUND (kd):
          </note>
          <u who="carina_hagg_cdfd56" xml:id="i-e788d66893cf0d57-14">
            <seg xml:id="i-0d6c92b080c1978f-0">
              Herr talman! Detta är inte en partiinformation. Det är information
              om förändringar som kommer att spela en stor roll för många människor
              i deras vardag.
            </seg>
            <seg xml:id="i-4c0c976e36f46771-0">
              När det gäller resonemang om cykelsadlar och bananer, som tydligen
              användes som uttryck, handlar det om att visa att detta är ett
              område där det fordras trygga regleringar. Det är inte vilka varor
              som helst. Tydligen jämfördes det med cykelsadlar och bananer.
              Läkemedel är potentiellt farliga produkter. Därför har vi en reglering
              som gör att vi kan omgärda det med allt det skydd som det behöver.
            </seg>
            <seg xml:id="i-ae44b2fdb5e9114c-0">
              Här finns väldigt mycket värdefull information för människor
              som vill veta vad som händer, förstå tankegångarna bakom och se
              hur deras tillvaro kommer att förändras. Företagen på området
              gör en viktig insats när de informerar. Det skulle vara en stor
              olycka om man inte fick tillfälle att diskutera med omgivningen
              om de förändringar vi står inför.
            </seg>
            <seg xml:id="i-162b80bc091232e7-0">
              Sanningen är väl att Socialdemokraterna är mer upprörda över,
              och det är bakgrunden, att de har förlorat en votering i riksdagen.
              Det innebär att vi kommer att få en apoteksmarknad som bättre
              kommer att kunna möta kundernas behov.
            </seg>
          </u>
          <note xml:id="i-0bacab7970c81622-5">
            Överläggningen var härmed avslutad.
          </note>
          <note xml:id="i-4d598ac620ddfe06-0">
            7 § Svar på interpellation 2009/10:113 om Swedfunds åtaganden
            i Swedmilk
          </note>
          <note type="speaker" xml:id="i-cebcd883e042c290-0">
            Anf. 58 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-e7efbb8c78301c4c-0">
            <seg xml:id="i-52e495b141580f56-0">
              Herr talman! Ulla Andersson har frågat mig om jag avser att vidta
              några åtgärder för att undersöka Swedfunds agerande i fråga om
              Swedmilk.
            </seg>
            <seg xml:id="i-869ac14612d1e22a-0">
              Ulla Anderssons fråga har ett likartat innehåll som en av Torbjörn
              Lövendahl nyligen tidigare ställd och besvarad fråga (2009/10:143).
            </seg>
            <seg xml:id="i-e0e721cb592b88ad-0">
              I det skriftliga svar jag lämnat på denna fråga har jag redovisat
              att de åtgärder i form av konkursförfarande och ekobrottsutredning
              som nu pågår i Makedonien inte föranleder initiativ från den svenska
              regeringen.
            </seg>
            <seg xml:id="i-ce81ed263a1990a1-0">
              Denna bedömning kvarstår. Jag vill i detta sammanhang än en gång
              framföra mitt beklagande till de makedoniska bönder som drabbats.
              Det ligger dock utanför Swedfunds och den svenska regeringens
              ansvar att kompensera dessa.
            </seg>
            <seg xml:id="i-219bb54c6bd8d102-0">
              Swedmilk är ett makedoniskt bolag med verksamhet i Makedonien.
              Swedfunds ägarandel i Swedmilk utgjorde ca 28 procent eller ca
              5 miljoner kronor. Enligt Swedfund deltog bolaget i en rekonstruktion
              av bolaget med avsikten att den nya ägaren skulle reglera skulderna
              till bönderna. Swedfund sålde i samband med detta sitt innehav
              i företaget. Kort därefter inleddes ett konkursförfarande beträffande
              Swedmilk.
            </seg>
            <seg xml:id="i-6273bee357c75409-0">
              Det är således Swedmilk och bolagets nuvarande ägare som har
              skulder till ett antal fordringsägare, bland annat makedoniska
              bönder och Swedfund.
            </seg>
            <seg xml:id="i-1506761c812485ba-0">
              Vad gäller Swedfund förutsätter jag att bolagets styrelse och
              ledning agerar på ett ansvarsfullt sätt när det utövar sitt uppdrag
              från regeringen. Vad jag erfarit har bolagets styrelse initierat
              en extern översyn av bolagets agerande i affären med Swedmilk.
              Jag välkomnar allt som kan bidra till att klargöra vad som egentligen
              förevarit.
            </seg>
          </u>
          <note type="speaker" xml:id="i-bc25d85fb4d0420b-0">
            Anf. 59 ULLA ANDERSSON (v):
          </note>
          <u who="ulla_andersson_2195fb" xml:id="i-b00408cf432c9fba-0">
            <seg xml:id="i-ae6b620120419bdc-0">
              Herr talman! Det gör mig både ledsen och förbannad att Swedmilks
              verksamhet, delägt av svenska staten och delvis uppbyggt av svenska
              biståndspengar, har inneburit att makedoniska bönder har skulder
              för Swedmilk motsvarande sju årslöner per bonde.
            </seg>
            <seg xml:id="i-4ba58cc1bb34c0f3-0">
              Biståndsministern har gång på gång uttryckt och gjort till sitt
              kännemärke att svenska biståndsinsatser ska ha god kvalitet, att
              biståndsprojekt därför ska granskas och följas upp och att skattebetalarna
              ska veta vad deras pengar används till i biståndssammanhang. Det
              är en mycket rimlig och god ordning.
            </seg>
            <seg xml:id="i-1835c671c209525c-0">
              Men tydligen finns det undantag. Hur ska man annars tolka att
              regeringen inte avser att vidta några åtgärder med anledning av
              Swedfund och de biståndspengar som är instoppade där. Swedfund
              har funnits i 30 år och haft ett kapital motsvarande 1 miljard
              till dess att den borgerliga regeringen tillträdde då kapitalet
              mer än fördubblades. På tre år har regeringen pumpat in 1,3 miljarder.
              Detta har man gjort utan att man stannat upp, gjort en översyn
              eller en uppföljning eller på något vis analyserat vilka kapitaltillskott
              Swedfund behöver.
            </seg>
            <seg xml:id="i-b7d845e612aa9c0b-0">
              Swedfund har fått svidande kritik av Riksrevisionen. Riksrevisionen
              har också uppmanat regeringen att vidta åtgärder. Bland annat
              kräver Riksrevisionen en bättre styrning av bolaget. Det konstateras
              också att utvecklingsmålet, som är det övergripande och viktigaste,
              har fått stå tillbaka för lönsamhetsmålet.
            </seg>
            <seg xml:id="i-220524bb04e2f3ea-0">
              Swedfund har investerat i riskkapitalfonder som av bland annat
              skattemässiga skäl läggs i länder med förmånlig skattelagstiftning,
              så kallade tax havens. Riksrevisionen ifrågasätter om denna typ
              av investeringar är förenliga med Swedfunds uppdrag att bidra
              till utvecklingseffekter.
            </seg>
            <seg xml:id="i-54de0bb86a83da75-0">
              Vidare säger Riksrevisionen att det inte går att avgöra hur eller
              om Swedfund säkerställer att utvecklingseffekterna uppnåtts i
              praktiken. Trots att denna rapport kom i maj månad lägger regeringen
              in ytterligare 100 miljoner nu i höst.
            </seg>
            <seg xml:id="i-958bf1b1bba25902-0">
              Även Swedfunds agerande i Swedmilk borde då ha varit känt av
              regeringen eftersom det hade varit stora protester sedan förra
              hösten. Vi har kunnat följa affären via programmen Kaliber och
              Ekot . Det man har hört gör en rätt bestört.
            </seg>
            <seg xml:id="i-d621567391d971e0-0">
              De makedoniska bönderna uttrycker i programmet Kaliber att man
              litat på Swedmilk eftersom det var svenskt och den svenska regeringen
              stod bakom. Det var den största investeringen någonsin i Makedonien,
              och budskapet spreds att Sverige tror på Makedonien.
            </seg>
            <seg xml:id="i-d8b1e77e7033052c-0">
              Hoppet spred sig, och bönderna utlovades nästan dubbelt så mycket
              betalt för mjölken. Därför uppmanades de också att fördubbla sin
              produktion och ta upp lån för att möjliggöra att Makedonien skulle
              exportera mjölk i stället för att importera. Mejeriet målades
              i blått och gult, svenska flaggan stod på bordet, och det var
              en svensk vd.
            </seg>
            <seg xml:id="i-bafa4ca40a41687d-0">
              Swedmilk uppmanade bönderna att investera i sina ladugårdar och
              köpa fler kor. Men hösten 2008 hade bönderna fått nog. De gick
              ut på gatorna och protesterade. De hade inte fått betalt för en
              droppe av den mjölk de hade levererat. De behövde pengarna för
              att betala sina lån och för att överleva. De kände sig svikna
              av Sverige men fortsatte trots detta att leverera mjölk till mejeriet
              eftersom Sverige ändå stod bakom.
            </seg>
            <seg xml:id="i-6f0dc19879b87f96-0">
              När det var tydligt att det uppstått problem sålde Swedfund sina
              aktier i bolaget för 1 krona till en köpare som de aldrig träffat
              och kontrollerat.
            </seg>
            <seg xml:id="i-ddf4c6e0bc5dff6c-0">
              Nu står 2 000 bönder där, utblottade. En del går i konkurs. De
              har alltså krav på sju års arbete per bonde på Swedmilk. Tänk
              er att jobba sju år gratis! Det skulle ingen av oss acceptera,
              och det borde inte heller svenska biståndspengar användas till.
            </seg>
            <seg xml:id="i-7d52ea28da7bf943-0">
              Därför frågar jag biståndsministern: Är det meningen att Swedfund
              ska vara undantagen från granskning, uppföljning och kvalitetskrav?
              Ni tänker ju inte följa upp eller göra någon granskning av Swedfunds
              agerande i Swedmilk.
            </seg>
          </u>
          <note type="speaker" xml:id="i-1c66dab1937a75ff-0">
            Anf. 60 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-e7efbb8c78301c4c-1">
            <seg xml:id="i-e51bbbda140d6c40-0">
              Herr talman! Självklart ska Swedfund ha samma krav på sig när
              det gäller granskning och god resultatuppföljning som andra delar
              av biståndet. Det som regeringen har gjort nu är att säkerställa
              hur styrelsen har agerat. Jag kan berätta för interpellanten att
              resultatet av granskningen av Swedmilkaffären har initierat att
              Swedfund har gett ett uppdrag åt en advokatbyrå, som nu har återknutit
              till styrelsen. Den visar att Swedfund har agerat i enlighet med
              gällande regler och avtal och enligt ägarens riktlinjer, det vill
              säga regeringens och skattebetalarnas. Man har också vid exit
              från investeringen agerat korrekt och ansvarsfullt. Det förekommer
              ingen kritik i sammanfattningen av rapporten.
            </seg>
            <seg xml:id="i-f699ddb21dfea78e-0">
              Det är viktigt att få berätta detta i dag och också lite grann
              klargöra hur vi arbetar. Swedfund är biståndsfinansierat. Swedfund
              finns för att kunna möta behovet av extra kapital till utvecklingsländerna
              för att man ska kunna investera i företagande och därmed jobb.
              Det är ett riskkapitalbolag som agerar utifrån tydliga riktlinjer
              på uppdrag av staten och som också ska återkoppla och granskas
              på andra sätt. Det som är bra med Swedfund är att det har väldigt
              hög grad av öppenhet tack vare att det är ett statligt bolag.
              Därför har vi nu kunnat granska den investering på 5 miljoner
              som Swedfund blev av med. Vi har också kunnat se konsekvenserna
              med alla dessa makedonska bönder. Vi har också kunnat få en diskussion
              om huruvida biståndet ger resultat och leder till något.
            </seg>
            <seg xml:id="i-9cb6705c8e00acf4-0">
              Jag är minst lika upprörd som interpellanten när vi nu ser att
              verksamheten inte fungerade, men allt har skötts enligt regelverket.
              Det är så i affärsverksamhet att det är ett riskkapital, ett risktagande.
              Vi kan aldrig undandra detta när man jobbar med företagsamhet
              och jobbskapande investeringar i den typ av uppdrag som Swedfund
              har fått av den svenska regeringen.
            </seg>
            <seg xml:id="i-7383fe178872da5c-0">
              Jag är glad över att vi har den här debatten. Den visar på behovet
              av öppenhet, transparens och engagemang. Jag skulle önska att
              man kunde vara lika förbannad över många andra saker som går fel
              i biståndet. Vi behöver få mer av öppenhet och granskning för
              att se om det också leder till resultat och lära oss att det ibland
              går fel. Det behövs för att vi ska kunna undvika sådant och stärka
              våra system och kunna lära oss vad som fungerar bra.
            </seg>
            <seg xml:id="i-af501d597538cb02-0">
              En sak kan jag berätta för riksdagens ledamöter, och ni känner
              säkert redan till den. Efterfrågan på kapital till utvecklingsländerna
              ökar i dag. Efterfrågan på hjälp med jobbskapande ökar, och Swedfund
              har uppvisat många goda resultat där man faktiskt har bidragit
              till utveckling på ett framgångsrikt sätt. Därför vill inte jag
              göra mig av med denna del i den biståndspolitiska verktygslåda
              som Sverige har att hantera.
            </seg>
          </u>
          <note type="speaker" xml:id="i-1681726b55b2356b-0">
            Anf. 61 ULLA ANDERSSON (v):
          </note>
          <u who="ulla_andersson_2195fb" xml:id="i-b00408cf432c9fba-1">
            <seg xml:id="i-53f39e91807b9189-0">
              Herr talman! Tack, biståndsministern, för svaret!
            </seg>
            <seg xml:id="i-4457fa53656b14ca-0">
              Ministern säger att Swedfund har tydliga riktlinjer. Det är ju
              just det som Riksrevisionen säger att Swedfund inte har, och man
              uppmanar regeringen att förtydliga dessa. Riksrevisionen menar
              också att det finns mål i Swedfunds interna dokument som till
              och med står i strid med varandra.
            </seg>
            <seg xml:id="i-2451010731cde247-0">
              Jag skulle inte vilja säga att Swedfund är öppet. Jag vet att
              journalister har efterfrågat de här dokumenten för att kunna granska
              varför man har gått in och hur man har uppträtt när man sålde
              av de aktier man ägde i bolaget, men de har inte fått ta del av
              dem.
            </seg>
            <seg xml:id="i-303faaca374ab01b-0">
              Om Swedfund har gjort en egen granskning är det självklart bra.
              Men borde inte regeringen också göra en granskning? Det är ju
              ändå en part i målet som har gjort en granskning av sig själv.
              Jag tycker att vi borde ställa större krav på granskning och uppföljning
              än så.
            </seg>
            <seg xml:id="i-90fbbdc0d4c010c5-0">
              Det här visar att 5 miljoner av biståndspengar har lett till
              skulder på 350 miljoner i Makedonien. Av dem är 40 miljoner till
              makedonska bönder. Skulden motsvarar, som jag sade tidigare, sju
              årslöner per bonde.
            </seg>
            <seg xml:id="i-e4aeb5733911d863-0">
              Jag ställer mig också mycket frågande till det advokatbyrån har
              kommit fram till om att man har gjort sin exitstrategi på rätt
              sätt. Man har sålt sina aktier, och om de nu var värda 5 miljoner
              när man gick in var de tydligen bara värda en krona när man sålde.
              Man har inte ens träffat den man sålde till. Man har inte heller
              granskat den man har sålt till och hur den ägaren var som ägare.
              Regeringen har faktiskt beslutat att de statliga bolagen ska vara
              ett föredöme när det gäller socialt hänsynstagande. Det kan man
              inte ha varit här. Då skulle man inte sälja för en krona när det
              började hetta till under fötterna, och inte till någon man inte
              känner till och kan få garantier för.
            </seg>
            <seg xml:id="i-a35ec98d46a41822-0">
              Jag menar att Sverige har ett etiskt och moraliskt ansvar gentemot
              de här bönderna. De har blivit förda bakom ljuset. Man använde
              biståndspengar, tillsatte en svensk vd och målade mejeriet i blått
              och gult. Man kände verkligen att det var svenska regeringen som
              stod bakom detta. Jag tror att Swedfund ångrar att det har gått
              till på det sättet det ifrågasätter jag inte men faktum är att
              det är 2 000 bönder i dag som mår dåligt och har stora problem.
              En del av dem är försatta i konkurs.
            </seg>
            <seg xml:id="i-0e35b5216ba7e865-0">
              Om biståndsministern inte själv vidtar några åtgärder sänds det
              också en signal om att det väl är okej att det går till så här.
              Man måste göra något som visar att man faktiskt tar ansvar för
              det agerande som man har bidragit till, även om det inte var syftet
              att det skulle gå så här, så klart. Detta saknar jag.
            </seg>
            <seg xml:id="i-cee39bf93f349255-0">
              Biståndsministern brukar vara tydlig med uppföljning, granskning
              av kvalitet och att man ska veta vad skattebetalarnas pengar går
              till, men här har vi ett undantag. Det leder till att det biståndsministern
              säger att hon beklagar detta och så vidare inte riktigt faller
              i god jord. Det gör mig ledsen.
            </seg>
            <seg xml:id="i-a3caad6c9af65e7b-0">
              Jag vill uppmana biståndsministern att verkligen göra en granskning
              av Swedfund. Det är inte enbart Swedmilk som det handlar om det
              vore i sig illa nog utan också om att man har placerat pengar
              i skatteparadis och så vidare. Det finns ett flertal punkter där
              det inte fungerar som det borde.
            </seg>
          </u>
          <note type="speaker" xml:id="i-e04d6e7896ce8b28-0">
            Anf. 62 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-e7efbb8c78301c4c-2">
            <seg xml:id="i-e51c4fe50997a29a-0">
              Herr talman! Naturligtvis innebär inte bara den här interpellationen
              utan också den mediedebatt som har varit att vi i regeringen och
              jag som ansvarigt statsråd tittar mer på hur vår styrning och
              uppföljning av Swedfund fungerar.
            </seg>
            <seg xml:id="i-ebfe54daa072a236-0">
              Vi har också, genom konstruktionen med en styrelse, möjlighet
              att få återkoppling från vår egen styrelserepresentant. Men jag
              kan inte i detalj lägga mig i exakt hur styrelsen eller bolagets
              ledning agerar.
            </seg>
            <seg xml:id="i-06684fc2119e7dd4-0">
              Jag kan verkligen intyga att det stöd som vi får i regeringsutövandet
              av Riksrevisionen, antingen det är granskning av Sida, UD:s egen
              pengahantering, Swedfund eller det civila samhällets organisationer
              är något som vi hela tiden tittar på för att se hur saker och
              ting kan bli bättre. Vi använder Riksrevisionens rapporter oerhört
              seriöst just för att de lär oss saker och ting.
            </seg>
            <seg xml:id="i-6acd6c6ddc7bc528-0">
              Svar på den frågan är alltså: Självklart tittar jag mer på detta
              för att vi också ska lära oss av det som har gått fel. Jag tror
              att styrelsen nu i efterhand ångrar att man tillät att man exempelvis
              använde den svenska flaggan så mycket. Man målade mejeriet gult
              och blått. Det var ju inte sant att det var svenska staten som
              direkt stod bakom detta.
            </seg>
            <seg xml:id="i-d0db0b034f51f227-0">
              Det är viktigt att visa på att detta handlar om ett riskkapitalbolag.
              Det handlar om risktagande med pengar. Det är affärsverksamhet.
              Det finns också människor i Sverige som satsar pengar, och det
              förekommer bedrägligt beteende. Det är värt att nämna att det
              pågår en ekobrottsutredning i Makedonien för att se vad det är
              som har skett.
            </seg>
            <seg xml:id="i-f6e39de64e2bb5de-0">
              Jag delar också Ulla Anderssons mycket berättigade upprördhet
              över att svenska skattemedel och biståndspengar används på fel
              sätt och kanske understödjer felaktiga saker. Om vi ställer det
              på sin spets och tänker oss att vi skulle hålla människor som
              drabbas skadeslösa och överföra det också till andra områden undrar
              jag hur vi skulle kunna agera.
            </seg>
            <seg xml:id="i-1815c3a470f0316d-0">
              Jag tar som exempel en biståndsskandal i Zambia med resurser
              som var avsedda att hjälpa zambier till god sjukvård. Den biståndsskandal
              som uppdagades innebar att människor i onödan rent av kanske dog
              för att de inte fick tillgång till sjukvård. Vi hade för avsikt
              att leverera, men pengarna försvann på vägen, men inte nog med
              det. Den gödde också en elit, som inte hade de fattiga människornas
              perspektiv utan berikade sig på svenska skattebetalares pengar
              och på fattiga människors bekostnad.
            </seg>
            <seg xml:id="i-4f52de9876113d1a-0">
              Om vi överför det här resonemanget, att vi ska hålla de makedonska
              bönderna helt skadeslösa i den här riskkapitalaffären, måste vi
              också fundera på hur pass långt vårt ansvar sträcker sig när andra
              biståndsmedel inte bidrar till det som var avsikten.
            </seg>
            <seg xml:id="i-de92036a68343afb-0">
              Det är därför jag välkomnar den här diskussionen. Det handlar
              om resultat. Det handlar om uppföljning och kvalitet. Jag är glad
              över att vi har möjlighet att i riksdagen i interpellationsform
              just diskutera de svårigheter som vi ibland får med biståndet.
            </seg>
            <seg xml:id="i-9bc2a978ee4d66fc-0">
              Är Swedfund bättre eller sämre än något annat verktyg vi har?
              Jag vet inte. Men jag vet i alla fall att vi nu diskuterar ett
              konkret fall bland många andra. Jag vet att det också finns goda
              exempel inom Swedfund, där de har uppnått det som har varit avsikten.
            </seg>
            <seg xml:id="i-5eb6026b1fdb96e6-0">
              Men jag vill med detta få en möjlighet att just diskutera. Kanske
              kan vi få inspel från interpellanten och riksdagen när det gäller
              hur vi ska göra när biståndet går fel. Hur pass långt sträcker
              sig vårt ansvar? Och vad menar egentligen Ulla Andersson med att
              vi ska hålla de stackars makedonska bönderna skadeslösa i denna
              mycket olyckliga affär?
            </seg>
          </u>
          <note type="speaker" xml:id="i-26c2e0cb87458f4c-0">
            Anf. 63 ULLA ANDERSSON (v):
          </note>
          <u who="ulla_andersson_2195fb" xml:id="i-b00408cf432c9fba-2">
            <seg xml:id="i-eca822c933358568-0">
              Herr talman! Jag menar att man inte borde fortsätta att stoppa
              in ytterligare kapital i Swedfund innan vi vet om Swedfund är
              bättre eller sämre, alltså innan regeringen har gjort någon granskning
              och uppföljning av Swedfund.
            </seg>
            <seg xml:id="i-bed9e26c9b0b0d33-0">
              Bara i år har ni stoppat in ytterligare 400 miljoner i Swedfund
              trots att ni har varit medvetna om bristerna i styrning och uppföljning
              och också om att det inte finns några tydliga resultat när det
              gäller det utvecklingsmål som man har satt upp för bolaget. Det
              är också det som Riksrevisionen påpekar.
            </seg>
            <seg xml:id="i-61d1a019f4e2d8e8-0">
              Jag tycker att det är bra att biståndsministern använder sig
              av Riksrevisionens rapporter och tar till sig de åtgärder man
              föreslår. Riksrevisionen har god kvalitet. Därför tycker jag också
              att det vore bra om Riksrevisionen faktiskt kunde titta på Swedfunds
              agerande i fråga om Swedmilk. För då skulle vi veta det skulle
              alltså vara en opartisk utredning och uppföljning av Swedfunds
              agerande i Swedmilk vad som faktiskt hände.
            </seg>
            <seg xml:id="i-8b93bced978f8e32-0">
              Jag tycker att det är det minsta vi kan göra för dem som har
              drabbats i Makedonien. Det handlar om att vi vill ta reda på vad
              som hände. Vad var det som gick fel? Och vad kan vi lära av det,
              så att det inte upprepas en gång till? Det tycker jag är ett ansvar
              som vi borde ta när det gäller det som har skett.
            </seg>
            <seg xml:id="i-c97ceac335efe8c2-0">
              Det är den minsta signal som vi skulle kunna skicka, så att vi
              inte enbart hänvisar till det makedonska rättsväsendet. Det är
              ett rättsväsen som man inte ens har tilltro till i det egna landet.
              Jag tycker faktiskt att biståndsministern skulle kunna ta initiativ
              till detta.
            </seg>
            <seg xml:id="i-3f3b11b21a9e4c23-0">
              Om man säljer till en intressent som man inte ens har träffat
              eller på något sätt har kontrollerat i en sådan här kritisk situation
              för att man inte vill framställa Sverige i dålig dager menar jag
              att det visar på att något har gått snett. Därför hoppas jag att
              biståndsministern i sitt sista inlägg kommer att säga: Det är
              självklart att även vi från regeringens sida ska se till att det
              görs en opartisk utvärdering av fallet Swedmilk.
            </seg>
          </u>
          <note type="speaker" xml:id="i-af54572dfdd73313-0">
            Anf. 64 Statsrådet GUNILLA CARLSSON (m):
          </note>
          <u who="gunilla_carlsson_7a6e09" xml:id="i-e7efbb8c78301c4c-3">
            <seg xml:id="i-8d9d184391311720-0">
              Herr talman! Som jag sade i mitt tidigare svar tittar vi på detta.
              Vi vill ha klarhet. Precis som Ulla Andersson säger vill vi få
              klarhet i vad det var som gick fel för att lära oss för framtiden.
            </seg>
            <seg xml:id="i-0131fe70c027fcb3-0">
              Att vi har, som det sägs, stoppat in mer pengar just nu i Swedfund
              beror på den verklighet som är i världen. Kapitalflöden har stannat
              upp. Behoven av investeringar i utvecklingsländerna är oändliga.
              Men det är väldigt svårt att få tag på kapital som också kan säkra
              verksamheter. Det är därför som regeringen nu har svarat upp mot
              de behov som finns där ute när det gäller ökad tillgång på kapital
              för att hålla i gång arbetsmarknaden och för att hålla i gång
              investeringar.
            </seg>
            <seg xml:id="i-4bcbe93a2f43689b-0">
              Det är därför vi fortsatt har valt att jobba med och utöka Swedfunds
              förmåga att göra goda resultat i biståndet.
            </seg>
            <seg xml:id="i-abaf742a4bc68d88-0">
              Men jag har samma problem, herr talman, i Sida. Sida har fått
              en oren revisionsberättelse. Sida har också fått omfattande kritik
              från Riksrevisionen. Och jag har fortsatt även där att stoppa
              in mer pengar, för att det är den här verkligheten vi just nu
              lever i.
            </seg>
            <seg xml:id="i-316172576c883747-0">
              Det enda sättet att komma till rätta med detta är att fortsätta
              se till att vi skapar bättre styrsystem, att vi jobbar med detta,
              att vi har transparens och att vi har möjligheter att diskutera
              och granska de här sakerna.
            </seg>
            <seg xml:id="i-067a92c3c183049a-0">
              Nu tror jag att det handlar väldigt mycket om att bland annat
              fundera på vad det är för bistånd som kan bidra till resultat.
              Det är därför som jag säger att jag vill värna den tanke som ligger
              bakom. Det handlar om att se till att vi kan jobba med riskkapital,
              företag och jobbskapande i utvecklingsländerna. Jag tror att det
              är viktigt.
            </seg>
            <seg xml:id="i-b5906391e435ebba-0">
              Jag tror att det är minst lika viktigt att vi ställer precis
              samma krav på alla typer av biståndsverksamheter som vi ägnar
              oss åt. Det är också viktigt att vi nu drar nytta av grävande
              journalister och intresserade riksdagsledamöter, att det finns
              transparens i det vi ägnar oss åt och att man har en möjlighet
              att återkoppla.
            </seg>
            <seg xml:id="i-4a620697d52c3c11-0">
              Jag tror, herr talman, att det inte bara är jag, som ansvarigt
              statsråd, som nu har en dialog med styrelserepresentanter i Swedfund.
              Det kan också finnas ett ansvar för Swedfund, till exempel. Jag
              vet att riksdagen har haft en utfrågning. Det handlar om att få
              en möjlighet att berätta vad man gör och vilka resultat man levererar.
              Framför allt ska man också kunna klarlägga en del när det gäller
              hur man ser på den här typen av situationer som nu har uppstått
              och som tyvärr, är jag rädd, skulle kunna uppstå igen.
            </seg>
          </u>
          <note xml:id="i-0bacab7970c81622-6">
            Överläggningen var härmed avslutad.
          </note>
          <note xml:id="i-cc687fd12cdae685-0">
            8 § Svar på interpellation 2009/10:87 om sjunkande produktivitet
            i svenskt näringsliv
          </note>
          <note type="speaker" xml:id="i-9c40e5a02d5cf633-0">
            Anf. 65 Finansminister ANDERS BORG (m):
          </note>
          <u xml:id="i-159c5b4c3f9ff4e0-8" who="unknown">
            <seg xml:id="i-5a93a29d894e3d20-0">
              Herr talman! Bosse Ringholm har frågat mig vilka initiativ jag
              avser att ta för att ändra förutsättningarna så att den negativa
              produktivitetsutvecklingen inom näringslivet kan brytas.
            </seg>
            <seg xml:id="i-82706932e7344286-0">
              Sveriges ekonomi är starkt beroende av omvärldsutvecklingen.
              Det internationella efterfrågebortfallet med början 2007 har medfört
              att företagen tvingats dra ned produktionen för att undvika onödig
              lageruppbyggnad. I konjunkturnedgångar är det vanligt att produktiviteten
              minskar beroende på att neddragningen av produktionen går snabbare
              att genomföra än att anpassa personalstyrkan. I denna konjunkturnedgång
              har produktivitetsfallet varit ovanligt utdraget. Produktivitetsfallet
              är orsakat av tillfälliga faktorer: ett ovanligt snabbt fall i
              efterfrågan och en långsam neddragning av personalstyrkan i företagen.
              Regeringens bedömning är att den potentiella produktivitetstillväxten
              på några års sikt inte påverkats eftersom efterfrågefallet inte
              är bestående.
            </seg>
            <seg xml:id="i-39e87ac4cf43f864-0">
              I takt med den nu pågående återhämtningen väntas produktiviteten
              stiga. Det är en bedömning som delas av bland andra OECD, EU-kommissionen
              och Riksbanken. Enligt regeringens senaste bedömning kommer produktiviteten
              i näringslivet att stiga med 5,4 procent under nästa år.
            </seg>
            <seg xml:id="i-c28339f8f0e5d816-0">
              Högre produktivitet ökar välståndet. Nya företag sätter press
              på redan etablerade företag, vilket bidrar till förnyelse, ökad
              produktivitet och mer effektiva produktionsmetoder. Hindren för
              att starta och utveckla företag bör vara så låga som möjligt.
              Regeringen har i detta syfte vidtagit en rad åtgärder såsom satsningar
              på forskning och innovation, entreprenörskap, teknikutveckling,
              förbättrade konkurrensregler, infrastruktur, reformer på skatteområdet
              och att förbättra arbetsmarknadens funktionssätt.
            </seg>
          </u>
          <note type="speaker" xml:id="i-b2c55bdd1ca440f0-0">
            Anf. 66 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-3">
            <seg xml:id="i-dfb4f349dfe5cda9-0">
              Herr talman! Jag ber att få tacka finansministern för svaret.
              Det har kommit sent som vanligt. Vi har lärt oss att Anders Borg
              aldrig svarar på interpellationerna i tid. Det är ett ganska passivt
              svar. Man kan säga att detta ganska väl sammanfattar Anders Borgs
              ekonomiska politik. Det är ofta för sent. Det är ofta för lite
              och passivt.
            </seg>
            <seg xml:id="i-14b70ce9a243b70b-0">
              Jag har bekymrat mig över att produktivitetsutvecklingen i Sverige
              och inte minst i näringslivet har varit negativ tre år i rad.
              Jag inser det har Anders Borg också påpekat i sitt svar att produktivitetsutvecklingen
              ofta är knuten till konjunkturutvecklingen. Men 2007 var faktiskt
              ett brinnande högkonjunkturår i Sverige. Ändå var produktivitetsutvecklingen
              dålig.
            </seg>
            <seg xml:id="i-06ba0d7643b26347-0">
              Detta är naturligtvis inte Anders Borgs fel till hundra procent.
              Det vore fel att lasta honom så mycket för det här och säga att
              det enbart är han som har åstadkommit detta. Inte ens med hans
              kraftfulla ingripanden blir resultaten som under 2007.
            </seg>
            <seg xml:id="i-df04763f31cfd333-0">
              Men det är unikt under de 2025 senaste åren i svensk ekonomi
              att vi har en produktivitetsutveckling som är negativ tre år i
              rad. Jag tror faktiskt inte att det bara kan kopplas till konjunkturutvecklingen,
              utan det hänger också ihop med en rad andra saker. Inte minst
              hänger det ihop med arbetsorganisationen.
            </seg>
            <seg xml:id="i-2309a6b97ecab97c-0">
              Sverige har sedan länge varit ett föregångsland när det gäller
              arbetsorganisationen. Vi har haft starka parter på arbetsmarknaden
              som har samarbetat, fackföreningar och arbetsgivare. Och vi har
              haft en utvecklad forskning, inte minst när det gäller arbetsorganisationen.
              Vi har på så vis varit världsledande.
            </seg>
            <seg xml:id="i-ded66cefdbe23fd2-0">
              Vi har tappat den positionen helt under senare tid. Den nuvarande
              regeringen har lagt ned en stor del av arbetslivsforskningen.
              Den nuvarande regeringen har inte på något vis underlättat för
              parterna att utveckla arbetet. Det har gjort att den produktivitetsförsämring
              som vi kunde se redan under högkonjunkturåret 2007 naturligtvis
              ytterligare har förstärkts. Det handlar om den negativa utvecklingen
              nu under lågkonjunkturåren, exempelvis i år, 2009.
            </seg>
            <seg xml:id="i-26e8330dbe6324cd-0">
              Jag beklagar att inte regeringen vill ägna större tid, resurser
              och energi åt att titta just på arbetsorganisationen som är oerhört
              viktig och att man inte ger parterna det stöd som skulle behövas
              för att utnyttja arbetsorganisationen.
            </seg>
            <seg xml:id="i-a1094f3b6890083e-0">
              Där har Sverige varit världsledande men tappat sin position.
              Det var någonting som vi socialdemokrater varnade för när man
              rev ned arbetslivsforskningen för ett par år sedan, omedelbart
              efter regeringsskiftet hösten 2006.
            </seg>
            <seg xml:id="i-097e941fb4a4c0b3-0">
              Jag tycker också att det finns skäl att undersöka hur det som
              har hänt när det gäller arbetslivet i övrigt, det vill säga socialförsäkringar
              och a-kassan och allt det här som har skapat en stor otrygghet
              ute i arbetslivet, har påverkat produktivitetsutvecklingen. Det
              är klart att människor som är rädda för att bli av med sina jobb,
              rädda för arbetslöshet, inte känner någon trygghet i sin arbetssituation.
              De medverkar då inte heller till att man kan utveckla arbetsorganisationen
              och arbetslivet på det sätt som vi hade önskat.
            </seg>
            <seg xml:id="i-b398e72180e54322-0">
              Detta är tyvärr ytterligare ett område där den borgerliga regeringen
              efterlämnar ett mycket dystert facit. Det är inte nog med att
              den borgerliga regeringen övertog ett stort budgetöverskott som
              man i stort sett helt har lyckats göra sig av med och till och
              med skapa ett stort underskott. Man har även när det gäller produktiviteten
              skapat sämre förutsättningar för näringslivet och arbetsmarknaden
              att jobba i framtiden via de förändringar som har skett när det
              gäller arbetslivsforskning och arbetsorganisation och allt annat.
            </seg>
            <seg xml:id="i-8a37329e44829a89-0">
              Jag beklagar att inte Anders Borg i sitt svar har någon enda
              idé om hur man skulle kunna förstärka produktivitetsutvecklingen.
              Det är inte bara att sitta och räkna på hur kalkylerna är och
              om ekonomerna bedömer att det ökar si eller så mycket. Man kan
              faktiskt hjälpa till på egen hand. Men det saknas förslag från
              regeringen.
            </seg>
          </u>
          <note type="speaker" xml:id="i-d2b2607bc884ab86-0">
            Anf. 67 Finansminister ANDERS BORG (m):
          </note>
          <u xml:id="i-159c5b4c3f9ff4e0-9" who="unknown">
            <seg xml:id="i-8a768dcac2b109fa-0">
              Herr talman! Jag får börja med att be Bosse Ringholm om ursäkt
              för min näsa och att jag stör debatten med den. Jag beklagar att
              svaret lämnades sent.
            </seg>
            <seg xml:id="i-aae15b7e2d9f5f45-0">
              När det gäller produktiviteten i Sverige är bedömningen från
              de flesta analytiker att vi får en väldigt stark produktivitetsutveckling
              i Sverige 2010 och 2011. Riksbanken räknar med 4 procent, OECD
              4,5 procent, KI 4 procent och vi med strax under 4 procent för
              helheten i ekonomin, vilket för vår del ger en näringslivsproduktivitetsutveckling
              på väl över 5 procent för 2010.
            </seg>
            <seg xml:id="i-2d7518bb4a8a32c0-0">
              När man tittar på OECD:s senaste prognos för hela världsekonomin
              ser man att Sverige ligger på 4,5 procent för 2010, medan den
              samlade ekonomin ligger på 2,4 procent och euroområdet på 2,2
              procent. Finland har en snarlik ökning med 4,8 procent och Danmark
              med 2,9 procent. För 2011 har Sverige den högsta produktivitetsutvecklingen
              av alla OECD-länderna 3 procent.
            </seg>
            <seg xml:id="i-abc4e39cc51267a0-0">
              Detta sammanhänger mycket med att Sverige har väldigt goda förutsättningar
              för att ha en effektiv resursallokering och en effektiv användning
              av resurser, vilket Bosse Ringholm redogör för. Vi har jämfört
              med övriga Europa och andra OECD-länder en bättre fungerande arbetsmarknad
              med väl fungerande lönebildning och ansvarsfulla parter. Vi har
              jämfört med de flesta andra länder en högre utbildningsnivå på
              arbetskraften, och det har gynnat oss väl. Vi satsar mer än de
              flesta länder på forskning. Vi har under de senaste fyra fem åren
              legat i topp i Europa när det gäller infrastrukturinvesteringar.
              Vi har ett företagsklimat som för stora företag tillhör de absolut
              bästa. I de flesta sådana här rankningar tillhör Sverige topp
              5 när det gäller företagsklimat.
            </seg>
            <seg xml:id="i-e4b55aacb1d34fc6-0">
              Det är naturligtvis väldigt glädjande, eftersom det är produktivitet
              som bygger långsiktigt välstånd. Det är inte det enda politiska
              målet. Det som har varit Sveriges problem har ju varit att vi
              inte har haft tillräckligt hög sysselsättning. Vi har en god produktivitet,
              kanske till och med bland de bästa i världen, men inte riktigt
              så god utveckling på sysselsättningen som vi skulle önska.
            </seg>
            <seg xml:id="i-8eaff14cc88fa7d8-0">
              Jag tillhör inte dem som tycker att produktivitetsfrågorna, som
              ofta används av till exempel Svenskt Näringsliv för att hävda
              att Sverige inte fungerar väl, ska vara en ursäkt för att göra
              om den svenska modellen. Jag tror att vad historien visar och
              de skäl som jag nu radade upp är att med de här grundläggande
              dragen kan vi naturligtvis diskutera utifrån olika ideologiska
              och politiska utgångspunkter hur vi ska förändra detta, men i
              grund och botten står sig Sverige starkt. Det tror jag också att
              vi kommer att se när vi är på väg ur lågkonjunkturen.
            </seg>
            <seg xml:id="i-e25e7e9267ca9e1a-0">
              Vad behöver då göras om vi blickar framåt? Det är alldeles uppenbart
              att vi till att börja med måste säkra att vi har ett utbildningssystem
              som gör att de som lämnar skolan har väldigt goda kunskaper också
              i framtiden.
            </seg>
            <seg xml:id="i-46eb12e6ab3dd737-0">
              Det är alldeles uppenbart att vi måste fortsätta ligga i topp
              när det gäller forskning. Sandvik, Scania och andra svenska industriföretag
              kan inte kopiera någon annan; de måste hela tiden ligga i forskningsfronten.
            </seg>
            <seg xml:id="i-609fa67e1d0e5fca-0">
              Vi måste förbättra entreprenörsklimatet i Sverige så att fler
              snabbväxande företag finns på den svenska marknaden.
            </seg>
            <seg xml:id="i-e79fcddafe161338-0">
              Vi måste vårda vår arbetsmarknadsmodell. Bosse Ringholm och jag
              har till en del olika syn på det, men för mig är det ändå uppenbart
              att den svenska strukturen på arbetsmarknaden fungerar bra.
            </seg>
            <seg xml:id="i-19119e8d3b792cb8-0">
              Vi ska ha långsiktigt uthålliga offentliga finanser. Vi vet att
              när man skapar osäkerhet kring offentliga finanser börjar man
              få osäkerhet i ekonomin, och då får man en lägre investeringsnivå.
              Det är därför vi ska återkomma till balans och överskott i de
              offentliga finanserna så småningom.
            </seg>
          </u>
          <note type="speaker" xml:id="i-01540c96423bd420-0">
            Anf. 68 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-4">
            <seg xml:id="i-a5d1751a3f3c41b1-0">
              Herr talman! Min fråga är föranledd av att Sverige för första
              gången på 2025 år nu tre år i rad 2007, 2008 och 2009 har haft
              en negativ produktivitetsutveckling. Jag förstår att Anders Borg
              inte vill tala om det. Han talar om framtiden i stället och hoppas
              att det ska bli bättre. Jag hoppas också att det ska bli bättre,
              men det vore klädsamt om Anders Borg på något vis kunde analysera
              varför Sverige lyckas med konststycket att under högkonjunkturåret
              2007 få en så dålig eller negativ produktivitetsutveckling. Det
              är unikt.
            </seg>
            <seg xml:id="i-d6c3a61e02eb662a-0">
              Jag vill påstå att det hängde ihop med att regeringen skapade
              osäkerhet på arbetsmarknaden, i företagen och i arbetsorganisationer
              genom att riva ned inte minst arbetslivsforskningen. Det talar
              inte Anders Borg ett dugg om. Anders Borg ärvde ett jättestort
              finansiellt överskott. Det har han lyckats göra sig av med och
              i stället skapat ett stort underskott. I Anders Borgs senaste
              prognos kommer det underskottet att finnas kvar hela nästa mandatperiod.
              Det är väl inte att bidra till att skapa förutsättningar för en
              produktivitetsutveckling i näringslivet.
            </seg>
            <seg xml:id="i-50f4a8dc5b000169-0">
              Anders Borg ärvde ett överskott, försnillade överskottet och
              har lyckats permanenta det fyra år framöver enligt sin egen prognos.
              Det är verkligen att skapa dåliga förutsättningar för en produktivitetsutveckling
              i näringslivet.
            </seg>
            <seg xml:id="i-492c46d61d402708-0">
              Jag noterar att Anders Borg försöker ärva mer genom att säga
              att vi har en stabilitet på arbetsmarknaden som de fackliga organisationerna
              och arbetsgivarna svarar för. Ja, det har vi, men det är väl ingenting
              som Anders Borg har skapat. Det är också något som han har ärvt.
              Han lever liksom på ärvda tillgångar på lite olika håll.
            </seg>
            <seg xml:id="i-6a6bce6d8e8943b2-0">
              Men det Anders Borg kunde ha medverkat till är att se till att
              exempelvis arbetslivsforskningen inte hade rustats ned, inte hade
              rasat ihop på det sätt som skedde omedelbart efter regeringsskiftet.
              Han hade kunnat medverka till att vi hade fått en tryggare situation
              på arbetsmarknaden genom att vi inte hade haft en urholkad arbetslöshetsförsäkring
              som skapar alltmer otrygghet. Den mer än fördubbling av arbetslösheten
              som Anders Borgs regering har åstadkommit på kort tid skapar naturligtvis
              ytterligare bekymmer, eftersom människor känner sig otrygga och
              osäkra ute på arbetsplatsen.
            </seg>
            <seg xml:id="i-7c6cd6674292f48a-0">
              Om man ska summera Anders Borgs insatser blir det att han har
              ärvt stora överskott. Han har ärvt en rad olika positiva produktionsfaktorer
              som kan bidra till ökad produktivitet, men han har snabbt lyckats
              skapa underskott i ekonomin. Han har snabbt fått ned produktiviteten
              under 2007, 2008 och 2009. På slutet har han naturligtvis fått
              lite hjälp av lågkonjunkturen, men 2007 hade han ingen lågkonjunktur
              att skylla på. Där får han nog ta ett stort eget ansvar.
            </seg>
            <seg xml:id="i-4bf10051e6944423-0">
              Anders Borg säger till sist att det som är viktigt, och jag kan
              hålla med på den punkten, det är att vi har goda förutsättningar
              i form av en bra högre utbildning, exempelvis en bra forskning.
              Men sanningen är att ni har minskat möjligheterna för människor
              att skaffa sig högre utbildning. Ni har ändrat i regelsystemet
              så att det är färre som kan gå till högre utbildning. Inte minst
              gäller det dem som råkar ut för arbetslöshet, folk som kanske
              inte har formell kompetens och formella förutsättningar att söka
              nya utbildningar, inte minst på högskolenivå.
            </seg>
            <seg xml:id="i-4886549a4ad93f6d-0">
              Ni har minskat möjligheterna för dessa människor att kunna ställa
              om i framtiden. Det är en del av produktiviteten i näringslivet
              att man ska kunna ställa om på snabb basis och få stöd och känna
              trygghet också.
            </seg>
            <seg xml:id="i-ef574854a4be4755-0">
              Vi ska ha en trygg arbetslöshetsförsäkring och parter som kan
              ställa upp. Man ska inte jaga fackföreningsrörelsen på det sätt
              som den nuvarande regeringen gör på massor av områden, och där
              inte minst Anders Borgs allianspartier ständigt hackar på lagen
              om anställningsskydd. Det är klart att det inte skapar någon känsla
              av trygghet ute på arbetsplatserna, och det bidrar inte till någon
              produktivitetsutveckling.
            </seg>
            <seg xml:id="i-e9ba01fabf430c21-0">
              Anders Borg! Det mesta har tyvärr gått i fel riktning, och det
              vore intressant om Anders Borg hade någon kommentar till hur han
              lyckades med prestationen att sänka produktiviteten 2007, under
              högkonjunkturåret.
            </seg>
          </u>
          <note type="speaker" xml:id="i-beb8beee4b97d02c-0">
            Anf. 69 Finansminister ANDERS BORG (m):
          </note>
          <u xml:id="i-159c5b4c3f9ff4e0-10" who="unknown">
            <seg xml:id="i-09dff2e5ff6b46ea-0">
              Herr talman! Vi behöver inte göra någon lång och omfattande analys
              av varför vi har haft låg produktivitet 2007, 2008 och 2009. Det
              vet alla som studerar frågan. Vi har haft ett mycket kraftigt
              fall i efterfrågan i svensk ekonomi. Vi vet att produktiviteten
              på kort sikt är helt dominerad av efterfrågan. Det sammanhänger
              naturligtvis med att om man inte kan köra maskinerna blir det
              väldigt dålig effektivitet per maskintimme. Det är naturligtvis
              så. Har man ingen orderingång och ingen produktion blir produktiviteten
              väldigt dålig. Det vet vi är huvudförklaringen till att produktiviteten
              i hela världsekonomin hamnade på väldigt låg nivå 2008 och 2009.
              I båda fallen föll produktiviteten totalt i OECD-området och också
              i euroområdet.
            </seg>
            <seg xml:id="i-455d4b62ca126a84-0">
              Skulle Sverige ha ett mer fundamentalt och bekymmersamt produktivitetsläge
              än andra länder skulle vi naturligtvis behöva ta den frågan på
              stort allvar. Har vi brister i svensk ekonomi? Lönar det sig för
              lite att arbeta, investera och satsa på företagande eller någonting
              sådant?
            </seg>
            <seg xml:id="i-89221b855b5f0496-0">
              Min uppfattning är att så inte är fallet. En bra indikation på
              detta är till exempel att OECD räknar med att vi har dubbelt så
              hög produktivitet nästa år som OECD och euroområdet och att vi
              2011 har den högsta produktiviteten av alla OECD-länder, alltså
              i nivå väl över det man upplever i de absolut mest snabbväxande
              ekonomierna, de allra mest effektiva ekonomierna.
            </seg>
            <seg xml:id="i-d12fb6f352051665-0">
              Det här beror naturligtvis vare sig på socialdemokratiska regeringar
              eller på alliansregeringen. Det beror på att vi i Sverige under
              lång tid har haft en samhällsmodell som har varit effektiv. Naturligtvis
              har Socialdemokraterna ett betydande ansvar för det eftersom man
              har styrt landet länge. Det vill Bosse Ringholm vara oense med
              mig om. Det får han gärna vilja. Jag har inget behov av att hävda
              att den svenska modellen fungerar dåligt.
            </seg>
            <seg xml:id="i-e76f1e6058983723-0">
              Det vi har gjort för att förstärka produktiviteten är naturligtvis
              en massiv satsning på infrastruktur, en av de största infrastruktursatsningarna
              man har genomfört i Europa och en av de största som har gjorts
              i Sverige.
            </seg>
            <seg xml:id="i-8a499bfc7c546cf6-0">
              Vi har lagt fram en forskningsproposition som är så omfattande
              att man kan inkludera två eller tre av de senaste forskningspropositionerna
              i denna enda därför att det är en så kraftig höjning av nivån.
            </seg>
            <seg xml:id="i-45885633d4d111b4-0">
              Vi har byggt ut på utbildningssidan med tydliga satsningar på
              tidiga kunskaper för barnen i att läsa och skriva.
            </seg>
            <seg xml:id="i-b3ac60f533443aec-0">
              Vi har vidgat resurserna för yrkesutbildningar och praktiska
              utbildningar, och vi har gett extra stora resurstillskott till
              högre utbildning. Under de närmaste åren, när volymerna så småningom
              går ned, bortåt 2011 och 2012, kommer också en del av anslagen
              att ligga kvar som en kvalitetssatsning.
            </seg>
            <seg xml:id="i-00a57c130969ccc7-0">
              Vi har förstärkt jobbavdrag och förändrat brytpunkt så att det
              lönar sig mer att utbilda sig och anstränga sig.
            </seg>
            <seg xml:id="i-d1a95e6a6ee1776e-0">
              Vi har förbättrat entreprenörsklimatet med förändringar av förmögenhetsskatt
              och annat som gör att det är fler som vill bli företagare och
              att det lönar sig bättre att vara företagare.
            </seg>
            <seg xml:id="i-c352edcd599e4f07-0">
              I grund och botten förstärker vi med de här olika åtgärderna
              den grundläggande styrkan i svensk ekonomi.
            </seg>
            <seg xml:id="i-72c5f0beb3ae210f-0">
              När det gäller de offentliga finanserna fördubblade vi nästan
              överskottet sedan vi tillträdde. Det låg på 4 procent 2007 vilket
              var en kraftig ökning sedan 2006 då vi tog över regeringsmakten.
              Nu har vi gått till ett underskott. Det landar förmodligen på
              en bottennivå på 2 ½3 procent nästa år, vilket är den starkaste
              siffran bland praktiskt taget alla industriländer och för den
              delen europeiska länder.
            </seg>
            <seg xml:id="i-493e813c3b7827d8-0">
              Det är helt naturligt att man har ett så här kraftigt omslag
              i offentliga finanser. Vi tror båda på att en expansiv konjunkturpolitik
              är motiverad i samband med en lågkonjunktur. Sverige har kunnat
              bedriva en ekonomisk politik som har varit en av de mest expansiva
              samtidigt som vi har haft god ordning på våra offentliga finanser
              därför att vi har fört en ansvarsfull ekonomisk politik. Det är
              också en viktig beståndsdel i att vi ska ha en bra produktivitetsutveckling.
            </seg>
          </u>
          <note type="speaker" xml:id="i-c12005445ad6361b-0">
            Anf. 70 BOSSE RINGHOLM (s):
          </note>
          <u who="bosse_ringholm_6ef738" xml:id="i-4b96d317c78eefb0-5">
            <seg xml:id="i-0da992b4edf09299-0">
              Herr talman! Det är inte sant, Anders Borg, att efterfrågan var
              dålig i svensk ekonomi 2007. Anders Borg måste ha glömt att han
              stod i den här talarstolen 2007 och talade om vilken fantastisk
              ekonomisk utveckling vi hade 2007. Han redovisade fantastiska
              bnp-siffror och fantastiska efterfrågesiffror 2007. Två och ett
              halvt år efteråt har han plötsligt glömt alltihop.
            </seg>
            <seg xml:id="i-7ccd669d8a63b84e-0">
              Min fråga är fortfarande obesvarad, Anders Borg: Varför lyckades
              Sverige med konststycket att få en negativ produktivitetsutveckling
              redan under högkonjunkturåret 2007 som sedan fortsätter 2008 och
              2009? Det är ganska unikt i svensk ekonomisk historia att vi tre
              år i rad har negativ produktivitetsutveckling.
            </seg>
            <seg xml:id="i-86c323dd82a217ce-0">
              Anders Borg! Man kan inte bara ärva saker och ting. Man måste
              också förvalta och förädla det man har ärvt. Det som har hänt
              är att ni har ärvt en svensk modell, inte minst på arbetsmarknaden,
              som ni har raserat på område efter område: a-kassan, arbetslöshetsförsäkringen,
              anställningstryggheten. Inte minst gäller det den diskussion som
              vi har haft i samband med det så kallade Vaxholmsmålet där regeringen
              inte har velat agera vare sig på hemmaplan eller i EU för att
              rätta till de konstigheter som finns i både svensk och europeisk
              lagstiftning på det området.
            </seg>
            <seg xml:id="i-7c00876e7063e298-0">
              Jag kan bara konstatera att regeringen ärvde en rad goda egenskaper
              som borde ha gjort det möjligt att ha en bra produktivitetsutveckling
              i fortsättningen. Regeringen har förött många av de goda möjligheter
              man fick.
            </seg>
            <seg xml:id="i-8a6b2e5343825c76-0">
              Om jag ska sammanfatta, Anders Borg, måste jag sluta där jag
              började och säga: Det mesta Anders Borg har gjort har kommit för
              sent och varit för lite och för passivt. När det gäller arbetslivsforskningen
              däremot kan man säga att han var oerhört aktiv. Där lyckades han
              riva ned all forskning och hela verksamheten på kort tid. Det
              kommer definitivt att ha långsiktiga konsekvenser för svensk arbetsmarknad
              och produktivitetsutveckling.
            </seg>
          </u>
          <note type="speaker" xml:id="i-cff02d87dc5e2384-0">
            Anf. 71 Finansminister ANDERS BORG (m):
          </note>
          <u xml:id="i-159c5b4c3f9ff4e0-11" who="unknown">
            <seg xml:id="i-c930531fa8fb3b6f-0">
              Herr talman! Jag välkomnar naturligtvis att Bosse Ringholm tar
              upp debatten om produktivitet. Det är genom produktivitetstillväxt
              vi långsiktigt bygger välstånd i ett land. Det är inte det enda
              målet. Naturligtvis är full sysselsättning ett minst lika viktigt
              och kanske till och med ett viktigare mål för den ekonomiska politiken.
            </seg>
            <seg xml:id="i-07acf12879036e75-0">
              Det är inte en korrekt bild att Sverige har ett produktivitetsproblem.
              Som sagt räknar Riksbanken, EU-kommissionen, OECD och KI alla
              med en produktivitet nästa år på över eller kring 4 procent i
              ekonomin som helhet, vilket gör att produktiviteten i näringslivet
              förmodligen ligger väl över 5 procent. Det är en toppsiffra.
            </seg>
            <seg xml:id="i-c646ed006f25069f-0">
              Jämför vi oss med andra länder är vi som sagt under 2010 och
              2011 i en alldeles särskild klass, tillsammans med de andra nordiska
              länderna, får jag säga. Vi ligger på dubbelt så hög produktivitetsökning
              som OECD-området som helhet och dubbelt så hög som euroområdet.
              Det här beror på att vi har en samhällsmodell som är väl förenlig
              med god tillväxt och god produktivitet.
            </seg>
            <seg xml:id="i-c386b3236bdc7a96-0">
              Den här regeringen har förvaltat det på ett utmärkt sätt. Vi
              har förstärkt arbetslinjen, förstärkt incitamenten för människor
              att vara i arbetslivet och för att arbetsmarknaden ska fungera
              bra. Vi har gjort breda satsningar på utbildningssystemet, inte
              minst genom att underlätta när det gäller att läsa och skriva
              tidigt i skolan. Det vet vi är viktigt för att stärka pedagogiken
              i förskolan. Vi har förbättrat företagsklimatet. Vi har gjort
              en historisk satsning på forskning och vi har utvecklat infrastrukturen.
            </seg>
            <seg xml:id="i-c9e224b93acd508c-0">
              Detta har vi gjort samtidigt som vi har upprätthållit god ordning
              i de offentliga finanserna. Vi har näst intill fördubblat överskottet
              mellan 2006 och 2007 och från den styrkepositionen sedan kunnat
              föra en mycket expansiv ekonomisk politik. Nu är vi ensamma bland
              EU-länderna om att tillsammans med något ytterligare land komma
              tillbaka till balans och överskott inom rimlig tid.
            </seg>
          </u>
          <note xml:id="i-0bacab7970c81622-7">
            Överläggningen var härmed avslutad.
          </note>
          <note xml:id="i-77db54e273fb2226-0">
            9 § Svar på interpellationerna 2009/10:63, 64, 65, 66, 69, 70,
            71, 73, 74, 75, 81, 83 och 103 om skillnad i beskattning mellan
            pensionärer och förvärvsarbetande
          </note>
          <note type="speaker" xml:id="i-ddca9f43b21cacf5-0">
            Anf. 72 Finansminister ANDERS BORG (m):
          </note>
          <note xml:id="i-e64a785c6ff75bae-0">
            Herr talman! Laila Bjurling, Thomas Strand, Siw Wittgren-Ahl,
            Lars Johansson, Lars U Granberg, Lennart Axelsson, Phia Andersson,
            Christina Axelsson, Christin Hagberg, Åsa Lindestam, Ronny Olander,
            Alf Eriksson och Kerstin Haglö har interpellerat i frågor som
            samtliga är ställda mot bakgrund av att jobbskatteavdraget endast
            omfattar arbetsinkomster. Jag väljer att ge ett gemensamt svar
            på dessa interpellationer.
          </note>
          <u prev="cont" who="unknown" xml:id="i-0d984c433ab5a3cf-0">
            <seg xml:id="i-7e93f1371f8c8f8b-0">
              Det avgörande för pensionärernas ekonomiska situation är att
              Sverige har en stark ekonomi. Då krävs en politik som är inriktad
              på att få fler i arbete. Jobbskatteavdraget är här ett betydelsefullt
              medel för att uppfylla det centrala målet för regeringens ekonomiska
              politik, nämligen att öka den varaktiga sysselsättningen och bryta
              utanförskapet. Jobbskatteavdraget är därför utformat så att utbytet
              av att arbeta blir större. Det gäller oavsett om man är över eller
              under 65 år. För personer som har fyllt 65 år är jobbskatteavdraget
              extra stort.
            </seg>
            <seg xml:id="i-564444d50ceeecab-0">
              Jobbskatteavdraget innebär skattesänkningar för både kvinnor
              och män. Kvinnor är i större utsträckning än män låg- och medelinkomsttagare,
              vilket bland annat beror på att kvinnor oftare arbetar deltid.
              Jobbskatteavdraget har därför en större relativ betydelse för
              kvinnor än för män och bidrar till ökade ekonomiska drivkrafter
              för kvinnor att gå från deltids- till heltidsarbete.
            </seg>
            <seg xml:id="i-a62d2cb5d565d3d6-0">
              Fler människor i arbete, och att fler människor arbetar heltid,
              är en förutsättning för att kunna säkra finansieringen av välfärden
              långsiktigt för en befolkning med allt fler äldre. Fler människor
              i arbete skapar också förutsättningar för att tillhandahålla en
              god ekonomisk situation för bland annat sjukskrivna, arbetslösa
              och pensionärer, oavsett om man är man eller kvinna. Mot denna
              bakgrund är det inte aktuellt att förändra jobbskatteavdraget
              till att omfatta andra inkomster än arbetsinkomster.
            </seg>
            <seg xml:id="i-25c0b71ecff9ef95-0">
              Den 1 januari 2009 fick det stora flertalet ålderspensionärer
              sänkt skatt genom det så kallade förhöjda grundavdraget för pensionärer.
              Skattesänkningen är en del i regeringens välfärdssatsning och
              innebär en förbättrad ekonomisk situation för framför allt pensionärer
              med låga inkomster. Reformen innebär att pensionärer år 2009 betalar
              mindre i skatt än under den tidigare socialdemokratiska regeringen.
              Regeringen vill nu gå vidare och sänka skatten ytterligare för
              alla ålderspensionärer och föreslår därför i en proposition att
              skattelättnaden förstärks nästa år (prop. 2009/10:29).
            </seg>
            <seg xml:id="i-149add9f7a540508-0">
              Det förhöjda grundavdraget för pensionärer innebär skattesänkningar
              för både kvinnor och män. Såväl den gällande som den kommande
              skattesänkningen ökar kvinnors nettoinkomster relativt mer än
              mäns och innebär alltså förbättrade förutsättningar att uppnå
              målet om ekonomisk jämställdhet.
            </seg>
          </u>
          <note xml:id="i-2fe1fe6da1a816ff-0">
            Då Laila Bjurling, som framställt interpellation 2009/10:63,
            anmält att hon var förhindrad att närvara vid sammanträdet, medgav
            förste vice talmannen att Birgitta Eriksson i stället fick delta
            i överläggningen.
          </note>
          <note type="speaker" xml:id="i-8c437c6f20704253-0">
            Anf. 73 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-49c0fe78a24b73c1-0">
            <seg xml:id="i-7f0c371a5a1a6616-0">
              Herr talman! Jag tackar naturligtvis finansministern för svaret.
            </seg>
            <seg xml:id="i-4ada0a3101e31f58-0">
              Min fråga till finansministern formulerar jag ungefär så här:
              Mot bakgrund av vilka fakta och omständigheter har finansministern
              valt en skattepolitik som särskilt gynnar män? Jag anser nog att
              finansministern är mig svaret skyldig. Jag vill därför i det här
              inlägget belysa hur pensionärsskatten ekonomiskt drabbar kvinnor
              i större utsträckning än män.
            </seg>
            <seg xml:id="i-3c0ea04aeb347a6b-0">
              För en månad sedan hade vi i skatteutskottet ett skatteseminarium
              i samarbete med Riksbankens Jubileumsfond och Skatteakademien.
              Då deltog professor Åsa Gunnarsson vid universitetet i Umeå. Hon
              gav då ett genusperspektiv på skatterna. Hon uttryckte det ungefär
              så här: Män har högre inkomster än kvinnor. Män bedriver i större
              utsträckning än kvinnor näringslivsverksamhet. Män har större
              kapitaltillgångar än kvinnor. Skatte- och transfereringssystemet
              kan användas för att utjämna disponibel inkomst mellan män och
              kvinnor. Det är denna typ av konsekvensanalys som jag efterlyser
              från finansministern.
            </seg>
            <seg xml:id="i-9f2efa9acd907565-0">
              Hur ser det då ut i Sverige med regeringens skattepolitik? Regeringen
              och Anders Borg har sänkt skatterna med 100 miljarder under mandatperioden.
              Det är ingen hemlighet för någon. Det är pensionärerna som tillsammans
              med sjuka, arbetslösa och föräldralediga har betalat skattesänkningarna,
              som till största delen har gått till de allra rikaste. Före 2010
              års budget lades fram visade beräkningar att 57 procent av regeringens
              skattesänkningar gått till män och 43 procent till kvinnor. Den
              rikaste tiondelen har fått mest av regeringens skattesänkningar.
              Den tiondelen består till 76 procent av män.
            </seg>
            <seg xml:id="i-9a41e18ecd5e1c73-0">
              Nu föreslår regeringen ett fjärde steg i jobbskatteavdraget.
              Det kommer att förhålla sig på samma sätt att lejonparten går
              till männen. Sverige har 1,7 miljoner ålderspensionärer, och av
              dessa är 55 procent kvinnor. Därtill kommer också en halv miljon
              personer som har aktivitets- eller sjukersättning. Där är två
              tredjedelar kvinnor och en tredjedel män. Med den snabba ökningen
              av antalet ärenden kommer fler kvinnor att drabbas ännu mer av
              den orättvisa skatteskillnaden.
            </seg>
            <seg xml:id="i-ec224da5b65ab32b-0">
              Det är uppenbart att denna orättvisa särskatt särskilt drabbar
              kvinnor. Kvinnor har också genomsnittligt lägre inkomst när de
              förvärvsarbetar, och de får naturligtvis då en extra tung belastning
              med en betydligt lägre pension.
            </seg>
            <seg xml:id="i-f997cd26c29a4f5b-0">
              Det ska löna sig att arbeta, säger regeringen. Javisst, det tycker
              vi också. Men det gör man bättre med mer jämställdhet mellan könen.
              Vi socialdemokrater tycker också att det ska löna sig att ha arbetat.
              Pension är uppskjuten lön, och därför ska pension och lön beskattas
              lika. Det är så här det ser ut, och det är konsekvensanalysen.
              Det är därför jag tycker att Anders Borg måste tänka om när det
              gäller kvinnliga pensionärers ekonomiska situation och göra en
              bättre konsekvensanalys.
            </seg>
          </u>
          <note type="speaker" xml:id="i-d864d994c45afa9f-0">
            Anf. 74 THOMAS STRAND (s):
          </note>
          <u who="thomas_strand_a4f0e0" xml:id="i-580f735ad61ed35b-0" next="cont">
            <seg xml:id="i-3143c12fdfe4cfdc-0">
              Herr talman! Jag vill också tacka finansministern för svaret.
            </seg>
            <seg xml:id="i-6c3c1fb65a79d1b0-0">
              Är det rättvist att pensionärer ska beskattas hårdare än löntagare
              vid samma inkomst? Ja, säger finansministern och den borgerliga
              regeringen. Nej, säger vi socialdemokrater. Vi tycker att skatter
              ska tas ut på ett rättvist sätt och präglas av ett solidariskt
              perspektiv.
            </seg>
            <seg xml:id="i-292a80497094d37a-0">
              Men finansministern och den borgerliga regeringen tycker tydligen
              inte det eftersom vissa grupper i samhället ska betala mer i skatt
              än andra för samma inkomstbelopp. Jag tänker på arbetslösa, sjuka
              och den grupp som denna debatt handlar om, nämligen pensionärerna.
            </seg>
            <seg xml:id="i-c53468e63bde1bf9-0">
              Nu försökte finansministern i sitt anförande göra det omöjligas
              konst, nämligen att få en orättfärdig beskattning av pensionärer
              att framstå som rättvis. Det lyckas han inte med, herr talman.
              Pensionärerna beskattas hårdare än löntagarna vid samma inkomst,
              och den klyftan ökar efter årsskiftet med det så kallade fjärde
              jobbskatteavdraget. Vi socialdemokrater kan bara konstatera att
              skattesystemet under borgerligt styre har blivit orättvisare och
              mindre solidariskt. De som är välbeställda har gynnats särskilt,
              bland annat genom att förmögenhetsskatten har avskaffats och att
              fastighetsskatten har sänkts kraftigt för dem med exklusiva villor.
            </seg>
            <seg xml:id="i-aa743d099f682063-0">
              Riksdagens utredningstjänst har konstaterat att effekterna blir
              slående av en borgerlig politik. Den rikaste tiondelen har fått
              nästan lika mycket som 60 procent av svenska folket har fått av
              borgarnas skattesänkningar. Detta ska ställas mot det faktum att
              borgerlig skattepolitik medför att pensionärer, arbetslösa och
              sjuka i dag får betala mer i skatt än friska löntagare. Det är
              inget annat än en orättfärdig politik.
            </seg>
            <seg xml:id="i-5b0a9ed80de86ebd-0">
              När det nuvarande pensionssystemet infördes var en av förutsättningarna
              rättvis och lika skatt. Regeringen bryter nu mot denna princip.
              Vi socialdemokrater accepterar inte skillnaden i beskattning mellan
              pensionärer och löntagare, utan vi föreslår i vårt budgetalternativ
              ett första steg mot att återupprätta rättvisa i skattesystemet.
            </seg>
            <seg xml:id="i-603a28d95b16ab2f-0">
              Herr talman! Frågan är om pensionärsskatten också är orättfärdig
              ur ett feministiskt perspektiv. Låt mig ta ett exempel. Jag kommer
              från Jönköpings län. Av dem i länet som är över 80 år är kvinnorna
              i klar majoritet. De är drygt 12 000. Pensionärsskatten handlar
              inte bara om rättvisa utan också om jämställdhet. Finansministerns
              politik har försämrat även denna. Som yrkesarbetande har de flesta
              kvinnor lägre lön än män, och som pensionärer får fler kvinnor
              än män betala högre skatt.
            </seg>
            <seg xml:id="i-a60ffe2006657153-0">
              Jag är broderskapare, och vi kristna socialdemokrater inspireras
              i vår kamp för rättvisa, rättfärdighet och solidaritet av profeternas
              samhällskritik och evangeliernas berättelser om hur Jesus tog
              parti för den utsatta människan. Inom kristendomen finns en stark
              strömning att bekämpa orättvisor och verka för att de sämst ställda
              ska få bättre villkor. För oss i den kristna vänstern är det både
              ur ett kristet perspektiv och ur ett människosynsperspektiv mycket
              märkligt att våra äldre ska bestraffas med högre skatt.
            </seg>
          </u>
          <note xml:id="i-7b790800868de3b3-0">
            Anf. 75 SIW WITTGREN-AHL (s):
          </note>
          <u who="thomas_strand_a4f0e0" prev="cont" xml:id="i-5b4889b1d711f23c-0">
            <seg xml:id="i-a92369e3b2a9c3ea-0">
              Herr talman! Finansministern! Jag tackar så mycket för svaret
              på min interpellation. Jag vill också rikta ett tack till Sveriges
              pensionärer och till PRO och SPF alla pensionärsorganisationer
              som har jobbat så aktivt med att få bort denna orättvisa beskattning.
              Om de inte hade lagt ned så mycket jobb på att fokusera på denna
              orättvisa tror jag inte att det hade varit någon stor politisk
              debatt i dag eller att grundavdragen hade kommit till för pensionärerna.
              Där tror jag att alla Sveriges pensionärer som är aktiva i folkrörelsearbetet
              har gjort ett stort arbete, och jag vill tacka dem för att denna
              debatt blivit möjlig och för att vi kan diskutera skatt efter
              bärkraft, vilket vi socialdemokrater tycker är viktigt.
            </seg>
            <seg xml:id="i-767ecd5010a9949a-0">
              Politik är inte bara att kunna prata bra. Politik är ett hantverk.
              Vi riksdagsledamöter är valda för väljarnas bästa och för att
              i samförstånd ibland komma överens om stora saker. När vi socialdemokrater
              hade makten inbjöd vi resterande partier att komma överens om
              våra framtida pensioner. Vi satt i överläggningar, och vi kom
              fram till ett pensionssystem som de fem stora partierna kunde
              ställa sig bakom. Det var ett hantverk där de politiker som då
              var aktiva fick både ta och ge. Det är det som är politiskt ledarskap,
              att ledaren ser till att vi kan komma överens.
            </seg>
            <seg xml:id="i-7ed796b15c0f7c22-0">
              När det gäller pensionssystemet kan man inte svänga över tid
              beroende på vem som har majoriteten. Inte kunde man tro att de
              120 000 röster som saknades, vilket gav er majoriteten, skulle
              ge så stora svängningar för landets pensionärer, sjuka, arbetslösa
              och föräldralediga. Jag vill bara påminna om det när vi står här,
              för det handlar också om trovärdigheten i överenskommelserna.
              Vi levde upp till dem så länge vi satt i regeringen. Sedan kom
              ni.
            </seg>
            <seg xml:id="i-70ed4d3ccd8bb57c-0">
              Jag får jättetrevliga svar av finansministern om hur vi ska behandla
              jobbavdraget. Ni har en retorik. Jag är så glad att Hamilton och
              Jörgen Johansson tänker delta i denna debatt, för när jag är ute
              och pratar om skatter och pensioner kryper era partikamrater bakom
              Moderaterna och säger: Det är inte vår del i uppgörelsen.
            </seg>
            <seg xml:id="i-4388698a745442b9-0">
              Jag har deltagit i uppropen för rättvisa skatter skatt efter
              bärkraft, vilket för mig som socialdemokrat är fundamentalt. När
              man är ute och samlar namnunderskrifter måste man ju prata med
              människor, och era väljare säger också att detta är bedrövligt.
              Jag säger: Pensionsuppgörelsen var att man om möjligt skulle ha
              skatt efter bärkraft. Det innebär att man beskattar lön och pension
              lika, om möjligt. Inte trodde jag eller de andra som var med på
              den tiden att ni skulle utvidga om möjligt till att sänka skatten
              för arbetare men inte för pensionärer. Vad har Kalle Larsson,
              80 år och hamnarbetare i Göteborg, gjort för fel när han inte
              orkar fortsätta jobba efter 65? Vad har han gjort för fel när
              han inte orkar jobba? Han får nämligen inte del av skatteavdraget,
              jobbavdraget.
            </seg>
            <seg xml:id="i-68481d921ef637e5-0">
              Det jag egentligen tycker är roligast, finansministern, är att
              finansministern säger att det mest avgörande för landets pensionärer
              är den ekonomiska situationen i Sverige. Så är det, och det är
              precis vad pensionsuppgörelsen bygger på. Det roligaste är att
              vi under vår tid aldrig sänkte pensionerna på grund av att det
              gick dåligt för Sverige. Utifrån Försäkringskassans beräkningar
              sedan ni tillträdde och då får jag påminna finansministern om
              att han sade att det skulle ta två år innan det märktes att ni
              fått makten kan man se att beräkningstalet i pensionsuppgörelsen
              har gjort att en pensionär med 12 000 i månaden nu förlorar 360
              kronor i månaden när det gäller den reella pensionen.
            </seg>
          </u>
          <note type="speaker" xml:id="i-fb12131816d79e85-0">
            Anf. 76 LARS JOHANSSON (s):
          </note>
          <u who="lars_johansson_1e1d92" xml:id="i-39211d903e4bf7f4-0">
            <seg xml:id="i-4182612c3bd53605-0">
              Herr talman! Finansministern har givit mig två svar. Den första
              frågan var: Avser statsrådet på sikt att bibehålla skillnaden
              i beskattning mellan pensionärer och förvärvsarbetande?
            </seg>
            <seg xml:id="i-80d77c734ed67ccc-0">
              Svaret från finansministern är ja.
            </seg>
            <seg xml:id="i-65739a99eaf6d295-0">
              Den andra frågan var: Avser statsrådet att ta initiativ för att
              ytterligare öka eller för att minska skillnaden i beskattning
              mellan pensionär och förvärvsarbetande?
            </seg>
            <seg xml:id="i-2a04752bdb790989-0">
              Finansministerns svar är nej.
            </seg>
            <seg xml:id="i-87f69531bee1bd73-0">
              Det är tydliga besked från finansministern och de borgerliga
              partierna. Man vill ha en skatteklyfta mellan löntagare och pensionärer.
              Det är i stort sett tyvärr för de borgerliga, får jag väl säga
              bara här i riksdagens kammare man har någon som försvarar denna
              skatteklyfta, vilket Siw Wittgren-Ahl alldeles nyss sade. Det
              är intressant att höra att finansministern har fått två medhjälpare
              i att försvara denna orättvisa skatt.
            </seg>
            <seg xml:id="i-fcac374d0ea9d1d9-0">
              Vad är det som händer? Man ska komma ihåg att det inte bara gäller
              det senaste förslaget om att göra skillnaden större, utan man
              får titta på vad effekten har blivit under de år som vi har haft
              en borgerlig regering. En genomsnittlig pensionär med en inkomst
              på 14 850 kronor i månaden, vilket oftast är 65 procent av tidigare
              lön när man är pensionär är det ju uppskjuten lön, kan man säga
              betalar en skatt på i genomsnitt 44 037 kronor. Hade jag varit
              löntagare med den inkomsten hade jag betalat nästan 9 000 kronor
              mindre. Det är alltså 27 procent mer i skatt för pensionären än
              för löntagaren. Det är en stor klyfta vi talar om. Det är detta
              som gör att upproret nu är så stort, inte bara bland pensionärernas
              organisationer som PRO och SPF utan också bland vanligt folk.
            </seg>
            <seg xml:id="i-a2eeed79481f3a7f-0">
              Man möter argument som att pensionärer inte har samma kostnader
              som de förvärvsarbetande. Jag tycker att Karl Erik Olsson, tidigare
              centerpartistisk minister och EU-parlamentariker och numera förbundsordförande
              i SPF, uttrycker det väldigt tydligt i nr 7 av tidningen Veteranen:
              Regeringen struntar i pensionärerna. Man tror ändå inte att de
              byter parti. Dessutom använder inte pensionärerna sina pengar
              till konsumtion. De lägger dem i madrassen eller sätter dem möjligen
              på banken. Det är ändå barn och barnbarn som ska ha dem. Makthavarna
              odlar myten om äldres oförmåga att konsumera. De tror att gamla
              nu är som gamla förr.
            </seg>
            <seg xml:id="i-82cd76057f8a1902-0">
              Vi som möter människor som är pensionärer vet att det är precis
              tvärtom. Vi har väldigt många aktiva pensionärer. De har fritidshus
              och bil, och de reser. De kanske passar sina barnbarn, och de
              konsumerar. De har också stora kostnader för sitt leverne. Det
              är centralt och jätteviktigt att pensionärerna på olika sätt är
              aktiva i samhällslivet. Man har en gång tagit att man har lite
              mindre inkomst när man är pensionär än när man jobbar. Men att
              som den borgerliga regeringen nu gör dessutom bestraffa pensionärer
              med en särskild skatteskala som gör att de betalar 27 procent
              mer i skatt än om de hade varit löntagare upprör. Det är det som
              ni på den borgerliga kanten inte har fattat.
            </seg>
            <seg xml:id="i-733012fb1c16d6ce-0">
              Jag vill ändå tacka finansministern för svaret.
            </seg>
          </u>
          <note type="speaker" xml:id="i-f9f74ad38c60e242-0">
            Anf. 77 LARS U GRANBERG (s):
          </note>
          <u who="lars_u_granberg_5603e1" xml:id="i-5e61f1ae8f8f722c-0">
            <seg xml:id="i-96abd63a4c63a808-0">
              Herr talman! Jag tackar för att jag har fått svar på frågorna
              som jag har ställt till finansministern.
            </seg>
            <seg xml:id="i-bd5b0efe2c43bd3d-0">
              Låt mig börja med finansministerns uppläsande av svaret. Avslutningen
              hade en ointresserad klang. Man kunde utläsa ett stort ointresse
              i finansministerns attityd och inställning, och det är detta jag
              vill ägna debatten åt.
            </seg>
            <seg xml:id="i-f1e3fc4d389f64f3-0">
              50 000 ålderspensionärer uppe i Norrbotten och 17 000 personer
              med sjukersättning fick höra en finansminister med ointresse räkna
              upp eller svara på frågor de ställer som jag tycker man ska ta
              till sig.
            </seg>
            <seg xml:id="i-ecb995814085eaf2-0">
              Den här debatten handlar om att de här personerna i dag betalar
              mer i skatt än människor som arbetar. Pensionärer betalar högre
              skatt trots att pension är en framskjuten lön. Vi var överens
              med Anders Borgs parti i pensionsöverenskommelsen om att vi skulle
              se det så. När allting var klart med pensionsöverenskommelsen
              och bläcket knappt hade hunnit torka finner Anders Borg av någon
              ideologisk anledning att det inte längre ska gälla. Det finns
              en skrivning, som den ska tolkas, om att detta gäller om inte
              något annat kan sätta hinder för det. Frågan som jag kan ställa
              till finansministern är: Finns det något hinder att gå tillbaka
              och se pensioner som inkomst och beskatta den lika som inkomsterna?
              Finns det något ideologiskt hinder för att förmå oss att få alliansregeringen
              tillbaka till den ståndpunkt som fanns i pensionsöverenskommelsen?
              Det kan vara en annan vinkling av frågan.
            </seg>
            <seg xml:id="i-dfecef06e4860939-0">
              Mina frågor till finansministern var inte ställda av mig själv
              utan genom mig. Det var pensionärer hemma som formulerade frågorna,
              och jag läser upp dem: Har finansministern tagit intryck av de
              protester mot pensionärsskatten som nu framförts under tre års
              tid? Svaret från finansministern är nej. Nästa fråga: Om så är
              fallet, avser finansministern att ta initiativ till att avskaffa
              pensionärsskatten, och när i så fall kommer ett sådant initiativ?
              Nej, det kommer inget sådant initiativ är svaret från finansministern
              till de 50 000 ålderspensionärerna uppe i Norrbotten. Den tredje
              fråga som de ville ha ett svar på är: Om finansministern inte
              avser att avskaffa pensionärsskatten, vilka övriga åtgärder kommer
              finansministern att vidta för att höja köpkraften för pensionärerna?
              Då kommer som svar: det förstärkta förvärvsavdraget.
            </seg>
            <seg xml:id="i-63f8fd05f49d90e3-0">
              Låt mig åter visa på en arrogant inställning. I veckan hade vi
              två debatter i kammaren om de här två frågorna. Den första gällde
              ytterligare vidgat avstånd mellan löntagare och de 50 000 pensionärerna
              uppe i Norrbotten. När vi fattade beslut applåderade alliansen
              i den här kammaren. Signalen till dessa 50 000 pensionärer hemma
              är att här i kammaren sitter det personer som applåderar att avståndet
              mellan er och löntagare blir större. Så är det.
            </seg>
            <seg xml:id="i-219b94a0b174ff4f-0">
              Sedan kom allmosan som handlar om förstärkt förvärvsavdrag sammalunda
              där men något mindre applåder. Det visar tydligt på inställningen
              i den här frågan.
            </seg>
          </u>
          <note type="speaker" xml:id="i-ad44017d209f834d-0">
            Anf. 78 LENNART AXELSSON (s):
          </note>
          <u who="lennart_axelsson_82f7c1" xml:id="i-1e0978ed5c4a828e-2">
            <seg xml:id="i-0cc3bd7ed75ab6fc-0">
              Herr talman! Jag kommer från Nora i Örebro län, och min interpellation
              bygger en hel del på de erfarenheter jag har fått vid alla de
              besök som jag har gjort ute i länet. Oavsett om det är i Hällefors
              eller Ljusnarsberg i norr eller Laxå och Askersund i söder eller
              i den stora orten Örebro får jag samma budskap från alla. Man
              förstår inte hur det kan vara så att man i Sverige får en högre
              beskattning som pensionär än som löntagare. I jämförelser med
              länder runt om i världen sticker det här ut.
            </seg>
            <seg xml:id="i-becc12f3a9c9ae1e-0">
              De som går i pension i dag är de som först och främst märker
              av det. Från den ena månaden till den andra beskattas de allra
              flesta på ett annat sätt.
            </seg>
            <seg xml:id="i-a9324bcc76c2e9fe-0">
              Jag har försökt förstå resonemanget bakom den politik som förs
              utan att lyckas särskilt väl. Man säger att man sänker skatterna
              för att skapa flera jobb. Man har sänkt skatter med i runda slängar
              100 miljarder under de här tre åren. Samtidigt har arbetslösheten
              stigit, och det så kallade utanförskapet har ökat sett på det
              sätt som ni själva beräknade före valet.
            </seg>
            <seg xml:id="i-0b6c86fb27171918-0">
              Jag kan förstå resonemanget att om man ger folk pengar så att
              de handlar för dem kommer hjulen i gång. Men jag kan inte förstå
              det sätt varpå ni agerar. Ni ger pengar till dem som redan har
              marginaler och som inte behöver använda de här pengarna. Någon
              berättade här förut att 60 procent av dessa 100 miljarder som
              ni har sänkt skatterna med har gått till de 10 procent som redan
              har det bäst i Sverige, och de lägger undan pengarna. Om man nu
              vill att folk ska spendera pengar för att hjulen ska komma i gång
              borde man rimligtvis ge sänkningarna till dem som har det besvärligast
              i dag, alltså de sjuka, de arbetslösa och pensionärerna. Det är
              de som inte får del av skattesänkningarna, som borde kunna bidra
              till få hjulen i gång.
            </seg>
            <seg xml:id="i-6535235ebec1dce8-0">
              Det som gör att jag inte alls förstår det ni säger och gör är
              att den kopplingen inte finns.
            </seg>
            <seg xml:id="i-deea5909501c8b0c-0">
              Ni argumenterar ofta för att det är låg- och medelinkomsttagare
              som har fått största delen av skattesänkningarna. Pensionärerna
              som grupp är naturligtvis inte del i det.
            </seg>
            <seg xml:id="i-ec0e7d0d7d30de9b-0">
              Häromdagen sade en moderat företrädare i skattedebatten att vi
              ser olika på det här: Ni räknar i kronor och vi räknar i procent.
              Ja, det var väl ganska belysande. Är det någon som har gått till
              affären och försökt betala med procent?
            </seg>
            <seg xml:id="i-707ca575738c2a03-0">
              När man tar upp den här diskussionen med folk ute blir de upprörda
              och riktigt arga när de får veta att vi som höginkomsttagare har
              fått en sänkning med tusentals kronor och de i en del fall kanske
              fått några hundralappar mer kvar när de räknat bort de ökade kostnaderna
              i övrigt.
            </seg>
            <seg xml:id="i-29c1ff90a407f27d-0">
              Jag tycker att den debatt som vi för i dag är en av de mest angelägna
              under den här mandatperioden. Det handlar inte bara om skatterna,
              det handlar om finansiering av välfärden och det handlar om de
              raserade välfärdssystem som vi står inför.
            </seg>
          </u>
          <note type="speaker" xml:id="i-e6115ce2d2b241f2-0">
            Anf. 79 PHIA ANDERSSON (s):
          </note>
          <u who="phia_andersson_c404f7" xml:id="i-6305771eaab97a71-0">
            <seg xml:id="i-796575e6f0368a10-0">
              Herr talman! Jag får tacka finansministern för svaret på mina
              frågor som var för det första: Vilka åtgärder avser finansministern
              att vidta för att stärka äldre kvinnors privatekonomi, inte minst
              ensamstående? Svaret på denna fråga blev: Jobba heltid i stället
              för deltid. Men är det en rimlig lösning när vi har en hög arbetslöshet
              och heltidsarbetena lyser med sin frånvaro?
            </seg>
            <seg xml:id="i-82820409496cae72-0">
              Min andra fråga var: Mot vilken bakgrund och med vilka fakta
              och omständigheter har finansministern ställt sig bakom en skattepolitik
              som innebär en höjning av skatt när man går i pension? Svaret
              blev: Fler människor i arbete skapar förutsättningar att tillhandahålla
              en god ekonomisk situation för sjukskrivna, arbetslösa och pensionärer
              oavsett kvinna eller man. Mot denna bakgrund är det inte aktuellt
              att förändra skatteavdraget till att omfatta andra inkomster än
              arbetsinkomster, enligt finansministern. Samma mantra som svar
              på allting.
            </seg>
            <seg xml:id="i-f8f9c7d4bdb2e9ca-0">
              Herr talman! Denna bakgrund är inte aktuell. Jag vill därför
              passa på att ge finansministern en omvärldsorientering som beskriver
              den verklighet som många människor lever i.
            </seg>
            <seg xml:id="i-1b1662ac701e3606-0">
              Under 2008 passerade antalet ansökningar om betalningsföreläggande
              hos Kronofogdemyndigheten miljonstrecket för första gången någonsin.
              Under 2009 har ökningen fortsatt. De tre första kvartalen 2008
              ansökte 720 000 om betalningsföreläggande, medan siffran för de
              tre första kvartalen 2009 är 880 000. Kronofogdemyndighetens verkställande
              och indrivning av skulder slår därför rekord i krisens spår. För
              2008 gällde att det indrivna beloppet aldrig varit högre, och
              antalet utmätningar ökade med 60 procent.
            </seg>
            <seg xml:id="i-da6fb0486768c808-0">
              Året 2009 slår säkert det här rekordet. Över 23 000 ansökningar
              om obetalda skulder för sms-lån är registrerade i kronofogdens
              register under det första halvåret 2009. Det är en ökning med
              35 procent jämfört med samma period förra året. Den största ökningen
              ses bland äldre åldersgrupper. I åldersgruppen 5665 år var ökningen
              det senaste året hela 120 procent när det gäller obetalda skulder
              för sms-lån.
            </seg>
            <seg xml:id="i-d65b4b9662aea53b-0">
              Till skillnad från de yngre åldersgrupperna är det fler kvinnor
              än män som inte kan betala sina sms-lån. Antalet pensionärer som
              enbart har garantipension uppgick vid utgången av 2008 till 129
              000. Antalet pensionärer som har någon del av garantipension i
              kombination med inkomstgrundad pension uppgår till ca 765 500
              personer. Över 600 000 av dessa är kvinnor. Frågan är om det inte
              under 2010 kommer att bli pensionärernas tur att besöka kronofogden.
            </seg>
            <seg xml:id="i-f5e4a8c633c2dc31-0">
              Vid pensioneringen försvinner också det borgerliga jobbskatteavdrag.
              I stället träder höjd skatt in. Kvinnor har redan i ingångsläget
              ofta lägre inkomster än män. Därför blir skattehöjningen särskilt
              betungande, inte minst för ensamstående kvinnor med låga inkomster
              som går i pension.
            </seg>
            <seg xml:id="i-2d4e8273a16447ed-0">
              Ökad arbetslöshet samt kvinnors sämre ekonomiska situation, både
              som yrkesverksamma och som pensionärer, är givetvis en bakgrund
              till att allt fler kvinnor tar sms-lån. Om inget görs kommer problemet
              säkert att växa, även bland pensionärer.
            </seg>
            <seg xml:id="i-9e4b59996dfc48b0-0">
              När det nuvarande pensionssystemet infördes var det en förutsättning
              att det skulle vara en rättvis och lika skatt. Med denna verklighetsbakgrund,
              anser då finansministern att pensionsöverenskommelsen hålls och
              samhällets resurser fördelas rättvist?
            </seg>
          </u>
          <note type="speaker" xml:id="i-50efb77f0ebdd8e0-0">
            Anf. 80 CHRISTINA AXELSSON (s):
          </note>
          <u who="christina_axelsson_dbffdb" xml:id="i-78ed496ce60ba915-0">
            <seg xml:id="i-7f54747b3c10b8fe-0">
              Herr talman! I går diskuterade vi regionalpolitik här i kammaren.
              Jag lyfte då upp den region som jag lever och verkar i, Helsingforss
              län. Vår region bidrar till utveckling och tillväxt i hela landet.
              Och de stockholmare som har gått i ålderspension är värda all
              beundran. De har byggt upp det här landet och det här välståndet
              som jag, som är något yngre, nu får ta del av. Det är faktiskt
              nästan 310 000 i mitt län som har fyllt 65 år. Det är 16 procent
              av dem som bor här, en ganska så väsentlig och stark påtryckar-
              och konsumentgrupp alltså.
            </seg>
            <seg xml:id="i-aaccc859ff2379ef-0">
              Men, som jag sade i går, i Helsingfors finns också stora skillnader.
              Och den moderatledda regeringen har förvärrat klyftorna. Det handlar
              inte bara om hur och var man bor, utan nu handlar det också om
              hur gammal man är.
            </seg>
            <seg xml:id="i-4cdf6fc8c2d990ae-0">
              För mig som socialdemokrat är allas lika värde en viktig princip.
              Jag är stolt över att ha fått delta i arbetet med att skärpa diskrimineringslagar
              här i riksdagen, inte minst vad gäller åldersdiskriminering. Men
              den lagen gäller ju bara i arbetslivet. Riksdagen har självklart
              en chans att ändra på det, men jag hyser föga hopp när jag ser
              hur man behandlar de äldre i budgetsammanhang.
            </seg>
            <seg xml:id="i-56c5b1f38aed783f-0">
              Dessutom nämner finansministern i svaret på min interpellation
              att det avgörande för pensionärernas ekonomiska situation är att
              Sverige har en stark ekonomi. Jaha? Tycker ministern att det är
              särskilt starkt att behöva låna till statskassan för att sänka
              skatterna bara för vissa?
            </seg>
            <seg xml:id="i-fc02d7aab5a36294-0">
              Du talar också om att öka sysselsättningen och minska utanförskapet.
              Men, herr minister, det är fler som är förbigångna nu än när vi
              lämnade över 2006, i alla fall i Helsingforss län. Pensionärer
              har rätt till sin pension och ska självklart inte diskrimineras
              i skattehänseende.
            </seg>
            <seg xml:id="i-3c84c069b1e1e057-0">
              Man blir lite orolig för hur ni moderater tänker. I debatten
              häromdagen rörande skatteutskottets betänkande Ytterligare sänkt
              skatt för pensionärer stod en moderat och försvarade skatteskillnaden.
              Jag ska citera ur de stenografiska uppteckningarna: Den som jobbar
              har oftast kostnader för att kunna arbeta, exempelvis resekostnader
              till en viss nivå som ej är avdragsgilla. Den som arbetar har
              även högre kostnader för mathållning och liknande. Hallå, säger
              jag, vad tänker ni om pensionärer? Jag bara undrar när vi började
              betala skatt efter vilka utgifter vi har. Jag tycker att man ska
              betala skatt efter bärkraft.
            </seg>
            <seg xml:id="i-ee986b2b3b9f0f30-0">
              När det nuvarande pensionssystemet infördes var en förutsättning
              rättvis och lika skatt. När, Anders Borg, ska du jämställa den
              som har arbetat och då får sin rättmätiga pension med den som
              arbetar i dag?
            </seg>
          </u>
          <note type="speaker" xml:id="i-f6613f21a3b2220b-0">
            Anf. 81 CHRISTIN HAGBERG (s):
          </note>
          <u who="christin_hagberg_8f6c84" xml:id="i-e136440759aaf34f-0">
            <seg xml:id="i-fa06a2237df56837-0">
              Herr talman! Jag får börja med att säga tack till finansministern
              för svaret.
            </seg>
            <seg xml:id="i-8034b9cae0aca091-0">
              Inledningsvis vill jag säga det som också har sagts tidigare,
              att hela den här debatten bygger på att vi i pensionsuppgörelsen
              har slagit fast att det är viktigt att vi har en likformig skatt.
            </seg>
            <seg xml:id="i-e791e712e0ad5cac-0">
              Jag ska citera vad de borgerliga ledamöterna i skatteutskottet
              tyckte i SkU3 tidigare i höstas. Jag hoppas att representanten
              från den borgerliga sidan i skatteutskottet lyssnar, för så här
              tyckte ni: Skattereformens grundläggande principer om bl.a. neutralitet
              och likformighet vid beskattningen, vilka enligt utskottets mening
              bör vara utgångspunkt för varje förändring i systemet, tillgodoses
              normalt bäst genom generellt utformade regler med så få undantag
              som möjligt. Jag kan väl inte påstå att ni efter tre och ett halvt
              år precis lever upp till vad ni tycker. Det här rimmar väldigt
              dåligt med den politik som ni för. När det gäller pensionärskollektivet
              frångår ni definitivt denna skrivning.
            </seg>
            <seg xml:id="i-57387c6635c12887-0">
              Vi socialdemokrater har lagt fram ett förslag om att halvera
              den skatteklyfta som ni har beslutat om i den här kammaren. Ni
              säger: Jo, men nu sänker vi ju skatten med 3 ½ miljard ytterligare
              för pensionärskollektivet. Ja, men samtidigt sänker ni skatten
              med ytterligare 10 miljarder för löntagarkollektivet, det vill
              säga att ni ökar klyftan ännu mer trots att ni tycker att pensionärerna
              visst ska ha det bra. Jag får inte er argumentation att gå ihop.
            </seg>
            <seg xml:id="i-45cf1e82f14f75e9-0">
              Den variation i skatteuttaget som borgerligheten nu har infört
              betyder att principen skatt efter bärkraft har övergetts. Det
              är inte betalningsförmåga utan beteende som ska avgöra hur mycket
              man ska betala i skatt. Detta måste vara ett feltänk. Det leder
              till ojämlikhet och orättvis fördelning av kostnader för de gemensamma
              nyttigheter vi har, som vård, skola och omsorg. Den enda rimliga
              principen måste vara att skatt betalas efter bärkraft och fördelas
              efter behov.
            </seg>
            <seg xml:id="i-5005782cbe1400aa-0">
              Var femte skåning eftersom jag kommer från Skåne är pensionär.
              Det är ganska många personer eftersom vi är ganska många som bor
              i Skåne. Och det är stora skillnader mellan pensionärskollektivet
              och löntagarkollektivet. En genomsnittlig pension ligger på 14
              850 kronor i månaden. Jämfört med en löntagare med samma lön betalar
              en pensionär 27 procent mer i skatt. Då måste jag ställa frågan
              till finansministern: Med vilka fakta och omständigheter ska pensionärerna
              betala 27 procent mer i skatt än vad löntagarkollektivet gör?
            </seg>
          </u>
          <note type="speaker" xml:id="i-54a2e66161bcebd9-0">
            Anf. 82 ÅSA LINDESTAM (s):
          </note>
          <u who="asa_lindestam_f208fc" xml:id="i-6aa4f7c04e2e9574-0">
            <seg xml:id="i-fbf8638325f22bd0-0">
              Fru talman! Jag tackar för svaret, ministern, men jag är inte
              nöjd.
            </seg>
            <seg xml:id="i-ad3406f61ae2cc96-0">
              Jag instämmer i mina kamraters inlägg och särskilt i Birgitta
              Erikssons. Jag funderar mycket över de kvinnliga pensionärerna
              i vårt land.
            </seg>
            <seg xml:id="i-4c9e6bfe2e88400f-0">
              Jag har träffat några pensionärer några grupper i Söderhamn och
              några grupper i Sandviken. De var så upprörda. De undrade hur
              de kan bli behandlade som ett B-lag, som någon som inte har gjort
              rätt för sig.
            </seg>
            <seg xml:id="i-760b2330fc17497f-0">
              Jag berättade för dem att genomsnittspensionen är 14 850 kronor.
              Då fnös de åt mig: Vet inte du hur det ser ut i vårt län?
            </seg>
            <seg xml:id="i-6d60ca94de863493-0">
              Det är därför jag är här, sade jag. Berätta.
            </seg>
            <seg xml:id="i-ad98266a01d134d1-0">
              Kvinnorna var så upprörda. De har alltså mycket mindre än detta.
              De låg på bottennivåerna. De är tvungna att hantera sina liv på
              ett sätt som jag inte tycker är värdigt. De kände sig orättvist
              behandlade.
            </seg>
            <seg xml:id="i-3d2e8742b6475f55-0">
              De sade: Det är ju lön. Det är uppskjuten lön. Vi ska beskattas
              lika. Då hade vi i alla fall kunnat klara oss och inte känt oss
              kränkta.
            </seg>
            <seg xml:id="i-6f45597b76c7004c-0">
              De hade lagt skattetabellerna bredvid varandra på bordet och
              jämförde: Det här är lönen, och det här är pensionen. Det skiljer
              en hel del.
            </seg>
            <seg xml:id="i-c920bb0bd214c5ed-0">
              Det fanns en överenskommelse som sade att det skulle skattas
              lika. Varför är det inte så, sade de till mig. Då berättade jag
              att borgarna inte tycker det. De tycker inte att det ska skattas
              lika.
            </seg>
            <seg xml:id="i-58da147c1aa1b0ee-0">
              I Gävleborg, som jag vill prata om, har vi 55 000 pensionärer.
              Vi har 276 000 invånare. Det betyder att vi har en stor andel
              pensionärer. Vi har dessutom tyvärr en väldigt segregerad arbetsmarknad
              vilket har gjort att kvinnor jobbar med vissa saker och män med
              andra. Det skulle jag ändra på om jag kunde, men just nu verkar
              det inte stå i min makt.
            </seg>
            <seg xml:id="i-ef7865a4975dbcaf-0">
              Kvinnorna i Gävleborg vill leva. Jag frågade dem vad de gör och
              vad de saknar.
            </seg>
            <seg xml:id="i-ddf559648aa4abb9-0">
              De svarade: Jag tycker om att cykla. Det är kul. Men egentligen
              skulle jag vilja spela golf. Jag går på några kurser, men egentligen
              skulle jag vilja ut och shoppa särskilt kläder. Jag har inte råd
              att köpa kläder i dag. Vi skulle vilja resa. Vi läser i tidningarna
              att det går att resa hit och dit i världen. Det har vi absolut
              inte råd med.
            </seg>
            <seg xml:id="i-633ea6fb253343b7-0">
              De förvägras allt som kan förgylla tillvaron. Det känns orättvist.
              Det fattas pengar för dem hela tiden. De får vända på varenda
              krona.
            </seg>
            <seg xml:id="i-18ec062c55a6593a-0">
              Vi socialdemokrater vill utjämna skatteklyftorna. Vi har ett
              helt annat förslag. Till att börja med vill vi halvera skatteklyftan
              för att sedan gå mot lika skatt, så som det är i den överenskommelse
              som har funnits under så lång tid. Så tycker alla i samhället
              att det egentligen ska vara. Vi måste tillbaka dit.
            </seg>
          </u>
          <note type="speaker" xml:id="i-b5d43bf63be0182f-0">
            Anf. 83 RONNY OLANDER (s):
          </note>
          <u who="ronny_olander_1b0863" xml:id="i-08e692338f9a12aa-0">
            <seg xml:id="i-90d0462d124d1f4d-0">
              Fru talman! Riksdagsledamöter och eventuella åhörare! Det är
              bra att den här debatten har kommit till stånd. Den visar på skillnader
              i politiken, och den visar på skillnader i hur vi ser på människor
              i Sverige.
            </seg>
            <seg xml:id="i-983d8e526f25a05d-0">
              Jag vill också tacka finansminister Anders Borg för hans bidrag
              till att klargöra skillnaden. Jag råder alla att läsa det svar
              som vi har fått med olika ingångspunkter.
            </seg>
            <seg xml:id="i-8c15479a996282bb-0">
              Min gällde beskattning av förtidspensionärer. Det är en stor
              och viktig grupp av olika skäl. Det är människor som har varit
              med och slitit hårt för att bygga upp det välstånd vi har i vårt
              land. Kvinnor i offentlig sektor är en stor del av förtidspensionsgruppen
              eller sjuk- och aktivitetsersättningsgruppen, framför allt sjukersättningsgruppen.
              Män i offentlig eller privat sektor har också varit med och bidragit.
            </seg>
            <seg xml:id="i-b71e2475f8622087-0">
              Nu finns det tydligen 100 miljarder kronor för jobbskatteavdraget
              det är där ni låser er. En av politikens stora uppgifter, inte
              minst här i riksdagen, är att se till att alla kan vara med i
              en gemenskap där man får del av vård, skola, omsorg och boende
              och där man upplever att man är rättvist beskattad.
            </seg>
            <seg xml:id="i-e3f0cf1349f655be-0">
              Nu säger man till de människor som av olika anledningar har blivit
              förtidspensionerade: Ni får vara med, men ni ska betala mer skatt.
            </seg>
            <seg xml:id="i-fa9f5c3eff074a21-0">
              Jag kan inte jobba mer, säger man.
            </seg>
            <seg xml:id="i-4f679e0a70899cc6-0">
              Det handlar om människor som av olika skäl olycksfall i jobbet
              eller sjukdom inte kan vara med och jobba mer. De har kanske väl
              så stora omkostnader som alla andra och dessutom kostnader för
              mediciner. Av vilken anledning ska man peka ut den gruppen och
              säga: Ni ska inte vara med och få del av de pengar som finns?
            </seg>
            <seg xml:id="i-9c5f313ac36aeec1-0">
              Redan för några år sedan började ni angripa den här gruppen genom
              att prata om uppräkningen av pensionerna med 1,7 miljarder kronor.
              Det tog vi strid för. Ni tvingades att ändra er eftersom det var
              ett brott mot pensionsöverenskommelsen.
            </seg>
            <seg xml:id="i-7a865fdf9b09e9fe-0">
              Det ni nu sysslar med i den borgerliga alliansen tangerar det.
              Vi var överens om en reformerad pensionsöverenskommelse över blockgränserna.
              Vi hörde tongångarna från de borgerliga partierna om att ni mer
              eller mindre skulle privatisera hela pensionssystemet. Så gick
              tongångarna. Därför såg vi det värdefullt att träffa en överenskommelse
              över partigränserna.
            </seg>
            <seg xml:id="i-db719a922257c97e-0">
              Pensionärer som grupp får nu se att tjänstepensionen minskar,
              bromsen löses ut. Anders Borg kommer att skylla på den internationella
              krisen. Följden blir mindre ersättningar. Prisbasbeloppet faller.
              Vi har tidigare sett till att pensionerna kan öka.
            </seg>
            <seg xml:id="i-1e321dab3b69fac4-0">
              Med tanke på den tidigare debatten om produktionsökningar vill
              jag fråga Anders Borg: Hur kan det komma sig att varje gång borgarna
              styr faller tillväxten i landet, utom något år? Jag har bett riksdagens
              utredningstjänst titta på det ett 20-tal år tillbaka. Där har
              ju du varit med.
            </seg>
            <seg xml:id="i-889ecaf0f2504317-0">
              Det har också en koppling i det svar som Anders Borg lämnar.
              Detta ska vara drivkraften för att folk ska jobba mer.
            </seg>
            <seg xml:id="i-8e3da16576d6fbcf-0">
              De som inte kan jobba, vad ska du ge dem, Anders Borg?
            </seg>
          </u>
          <note xml:id="i-1e8ca57a471be3c6-0">
            Tredje vice talmannen meddelade att Alf Eriksson som framställt
            interpellation 2009/10:83 var förhindrad att närvara vid sammanträdet.
          </note>
          <note type="speaker" xml:id="i-706f1d24e44b44b6-0">
            Anf. 84 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-3dd65edea99e252f-0">
            <seg xml:id="i-c32f907c8acda1c5-0">
              Fru talman! Blekinge län, som jag kommer ifrån, har 150 000 invånare.
              Av dem är runt 33 000 ålderspensionärer. Vi har ungefär 9 400
              förtidspensionärer, det vill säga personer i aktivitets- och sjukersättning.
              Det motsvarar 27 procent av Blekinges befolkning. Det inger respekt.
            </seg>
            <seg xml:id="i-2f1b3218572781b1-0">
              Har ni hört siffran 27 procent tidigare i dag? Det är det som
              en genomsnittlig pensionär ska betala mer i skatt 27 procent.
            </seg>
            <seg xml:id="i-916cd4358808bc3c-0">
              Bland Blekinges pensionärer råder det stark upprördhet över pensionärsskatten.
              Tusentals pensionärer deltog nyligen i en protestmarsch i Karlshamn.
            </seg>
            <seg xml:id="i-6bbbf107d04364da-0">
              I tidningarna framträder PRO:s ledare med boxhandskar för att
              symbolisera att man var beredd att med kraft slå tillbaka mot
              orättvisa klassklyftor och orättvisa skatteklyftor. Jag hade tänkt
              låna de där boxhandskarna i dag för att visa att också vi socialdemokrater
              är beredda att med kraft slå tillbaka mot orättvisa skatteklyftor,
              med all rätt.
            </seg>
            <seg xml:id="i-0fd9286e65fa62fb-0">
              Enligt nya beräkningar från Swedbanks institut för privatekonomi
              är pensionärerna de stora förlorarna med regeringens politik.
              Nästa år sänks den statliga pensionen med 3 procent.
            </seg>
            <seg xml:id="i-e54c3157efb476b9-0">
              Det betyder att pensionärerna i mitt Blekinge får 90 miljoner
              mindre att röra sig med, enligt pensionärsorganisationer i Blekinge.
              Men de har väl räknat fel, om man lyssnar på argumentationen från
              finansministern. Tänk att jag vet att de har räknat rätt.
            </seg>
            <seg xml:id="i-b34e9574f67ae91b-0">
              Ministern har flera gånger här i debatten sagt att det ska löna
              sig att arbeta, och jag är den första att skriva under på detta.
              Få skulle hävda motsatsen. Men jag menar också att det ska löna
              sig att ha arbetat. Pension är uppskjuten lön. Rätt ska vara rätt.
              Pension och lön ska beskattas lika.
            </seg>
            <seg xml:id="i-a7205f9b3f5d5a4e-0">
              Avslutningsvis vill jag i detta inlägg ändå tacka finansministern
              för ett klargörande. På min fråga om finansministern kommer att
              ta bort denna orimliga skillnad i beskattningen mellan förvärvsinkomst
              och andra inkomster har jag svart på vitt. Svaret är att det inte
              är aktuellt att förändra jobbskatteavdraget till att omfatta andra
              inkomster än arbetsinkomster.
            </seg>
            <seg xml:id="i-01af8d24f51c65a4-0">
              Min fråga till finansministern är därför: Varför ska uppskjuten
              lön ha en högre beskattning, och hur skapar detta fler jobb? Förklara
              det för mig, för jag förstår det inte.
            </seg>
          </u>
          <note type="speaker" xml:id="i-72d47dd69c89831a-0">
            Anf. 85 JÖRGEN JOHANSSON (c):
          </note>
          <u who="ylva_johansson_611fd6" xml:id="i-f606cfedb56f1c18-0">
            <seg xml:id="i-26e6db5147d911b3-0">
              Fru talman! Vi ser ett stim av socialdemokratiska interpellationer
              om pensionärernas situation som har lämnats in under några få
              oktoberdagar, uppenbarligen efter en kampanj som man har haft
              inom partiet.
            </seg>
            <seg xml:id="i-c82f6a06fa58f923-0">
              Jag vill börja med att instämma i finansministerns bedömning
              av jobbskatteavdragets betydelse för pensionärerna. Jag syftar
              då dels på de pensionärer som har en arbetsinkomst och som tar
              del av detta jobbskatteavdrag, dels på den effekt som jobbskatteavdraget
              kommer att ha och har på löneindex, vilket innebär att pensionerna
              på sikt kommer att ha en långsiktigt positiv utveckling.
            </seg>
            <seg xml:id="i-10122c861076b2dd-0">
              Från Centerpartiet kan vi dessutom tänka oss ytterligare steg
              i jobbskatteskalan för att bland annat stimulera utvecklingen
              av pensionerna.
            </seg>
            <seg xml:id="i-1e613da1458ba8c7-0">
              Fler människor i arbete garanterar utvecklingen av välfärden
              för oss alla. I det innefattas pensionärsgruppen. Jag tror att
              detta är mycket viktigt att framhålla.
            </seg>
            <seg xml:id="i-118eb9a88c9ff3d5-0">
              Fru talman! Mängden av interpellationer från oppositionen ser
              jag mer som ett röstfiske än som ett seriöst sätt att arbeta för
              pensionärerna.
            </seg>
            <seg xml:id="i-333f4725d44b0f86-0">
              De pensionärer som följer debatten bör fråga sig följande: När
              har Socialdemokraterna gjort skattesänkningar för pensionärerna
              som kan mäta sig med dem som allianspartierna har gjort och gör
              inom detta område?
            </seg>
            <seg xml:id="i-0a9f7bc128b72381-0">
              De som har forskat på detta hittar ingen period där Socialdemokraterna
              har klarat det. I stället hävdar de i debatten att pensionärerna
              straffbeskattas.
            </seg>
            <seg xml:id="i-38193828df9d21c2-0">
              Vi kan konstatera att skatten för pensionärerna var betydligt
              högre under den socialdemokratiska regeringens tid än vad den
              är i dag, och den blir än lägre efter årsskiftet.
            </seg>
            <seg xml:id="i-32c99a0842a4f1d8-0">
              I logikens namn måste vi därför tolka Socialdemokraternas gamla
              pensionärsskatt som en direkt konfiskation, för att använda samma
              ordval som Socialdemokraterna använder i debatten.
            </seg>
            <seg xml:id="i-8a3a877d0bc6947a-0">
              Socialdemokraterna hävdar ständigt, bland annat i dag i Svenska
              Dagbladet på Brännpunkt, att pensionen är en uppskjuten lön. Jag
              kan hålla med om det vad gäller tjänstepensionen och de privata
              pensionsförsäkringarna men inte i övrigt. Pensionen är inte en
              uppskjuten lön.
            </seg>
            <seg xml:id="i-37d860c832639d1e-0">
              I den brett utformade pensionsuppgörelsen som även Socialdemokraterna
              stod bakom har det aldrig nämnts att pensionen är en uppskjuten
              lön. Pensionssystemet är i stället en form av fördelningssystem
              generationer emellan, där de som arbetar också betalar till dagens
              pensionärer. Pensionerna är alltså kopplade till sysselsättningsgraden
              i samhället.
            </seg>
            <seg xml:id="i-2fa5fabb735f5167-0">
              Då kommer vi återigen tillbaka till behovet av att stimulera
              arbete och därmed behovet av jobbskatteavdrag.
            </seg>
            <seg xml:id="i-6ce551c1cb8734fd-0">
              Skulle vi utifrån ett genusperspektiv diskutera att detta är
              en uppskjuten lön får vi en förödande utveckling för kvinnorna.
              Fundera igenom detta och vad det egentligen är som ni säger när
              ni säger att detta är en uppskjuten lön.
            </seg>
            <seg xml:id="i-ebdd8fff35c8396c-0">
              Fru talman! Socialdemokraterna säger i sin budgetmotion att de
              ska införa en skattereduktion med i genomsnitt 300 kronor för
              pensionärerna, vilket ska halvera skatteklyftan för pensionärsinkomster
              under 15 000 kronor. Men samtidigt ska alla löntagare få skatten
              sänkt med 75 procent av den avgift som de betalar till a-kassan.
              För LO-kollektivet innebär det en sänkning med just 300 kronor.
              Då kan en vän av ordning fråga sig: Hur kan skatteklyftan minska?
              Det är ett nollsummespel.
            </seg>
            <seg xml:id="i-d0878acb9fc43a83-0">
              Så här kan man läsa den socialdemokratiska retoriken från område
              till område. Som jag ser det inger den socialdemokratiska politiken
              på detta område knappast något förtroende när man analyserar helheten,
              och det är helheten som vi måste titta på när vi ser på det utifrån
              ett pensionärsperspektiv.
            </seg>
          </u>
          <note type="speaker" xml:id="i-7f7ae92c5a239ebc-0">
            Anf. 86 CARL B HAMILTON (fp):
          </note>
          <u who="carl_b_hamilton_b4f697" xml:id="i-32f0c72ac09cd89e-0" next="cont">
            <seg xml:id="i-dde536e55c342683-0">
              Fru talman! Jag blir snart pensionär. Det gör att jag blir väldigt
              bekymrad när jag hör Socialdemokraternas argumentation.
            </seg>
            <seg xml:id="i-9ab19d3a4e4eb1d9-0">
              Det finns ett gammalt skämt om föredragshållaren som i marginalen
              skrev: Argumentationen svag. Höj rösten.
            </seg>
            <seg xml:id="i-02cbc731d39e99b4-0">
              För Socialdemokraterna gäller någonting liknande: Argumentationen
              svag. Skicka in fler riksdagsledamöter i debatten.
            </seg>
            <seg xml:id="i-86fb3d64528ef75c-0">
              Här får jag en bekräftelse på att argumentationen är svag. Jag
              tackar för det.
            </seg>
            <seg xml:id="i-28b89caac1d788ee-0">
              Låt mig då säga följande. För det första inkluderas pensionsöverenskommelsen
              över huvud taget inte i denna diskussion. För det andra har skatten
              sänkts med 56 miljarder under den här regeringens tid för pensionärer.
              Pensionärerna i Sverige betalade under Göran Perssons tid betydligt
              högre skatt än de gör i dag. Så om ni beskyller oss för att vara
              orättvisa kan jag säga att Göran Persson och hans regering och
              de riksdagsledamöter som satt här på hans tid behandlade pensionärerna
              på ett betydligt mer orättvist sätt än denna regering.
            </seg>
            <seg xml:id="i-65394956671193be-0">
              Låt mig nu blicka framåt. Om man i Sverige kontinuerligt ska
              höja standarden i vård och omsorg och om finansieringen av detta
              inte ska ske genom ökad upplåning eller genom högre skatter måste
              man se till att det arbetas fler timmar i Sverige. Hur gör man
              det? Jo, det gör man genom att göra arbete mer lönsamt än icke
              arbete. Här ligger grundmotivet för jobbskatteavdraget.
            </seg>
            <seg xml:id="i-3f58b26468c60678-0">
              Visionen måste vara att vi ska bo i ett land där ökade kostnader
              för allt bättre vård och omsorg för våra gamla och för våra barn
              varken ska täckas genom ständigt ökad skuldsättning eller genom
              allt högre skatter. Vi ska ha världens bästa vård och omsorg för
              pensionärerna, och det får vi faktiskt inte genom det socialdemokratiska
              receptet att lägga högre skatter och högre marginalskatter på
              de 4,7 miljoner svenskar som arbetar. Varför vill ni höja skatterna
              för 4,7 miljoner arbetande svenskar? Det är de svenskar som går
              upp kl. 6 på morgonen, lagar frukost, tar upp ungarna, ser till
              att ungarna lämnas på dagis, ser till att de kommer till skolan,
              åker till jobbet och sliter hela dagen, hämtar ungarna på dagis,
              åker och handlar, lagar mat och nattar ungarna. Socialdemokraterna
              vill höja skatterna kraftigt för dessa människor. Dessa människor
              är vardagslivets hjältar och slitvargar. För dessa människor utlovar
              ni högre skatter. Det är dessa människor som bidrar till bnp och
              som bidrar till att vi har råd med världens bästa vård och omsorg
              i framtiden även för pensionärerna.
            </seg>
            <seg xml:id="i-17d0a189493e4b5e-0">
              Fru talman! Det är beklämmande att dessa 4,7 miljoner svenskar,
              om Socialdemokraterna kommer till makten, har att se fram emot
              högre skatter. Det har också Sveriges pensionärer.
            </seg>
            <seg xml:id="i-74d312a12d8b2e05-0">
              På första maj sade Mona Sahlin att alla får betala högre skatt.
              Bland dessa alla inkluderas även pensionärerna.
            </seg>
            <seg xml:id="i-50dbe5a7011b2e31-0">
              Denna befolkningsutveckling väcker alltså frågan: Vad är det
              för fel att sänka skatten för dessa 4,7 miljoner svenskar som
              bidrar till bnp så att bnp kan bli större, så att den ekonomiska
              kakan som vi har i landet kan bli större och så att vi därmed
              lättare kan finansiera vård och omsorg för bland andra pensionärerna?
            </seg>
            <seg xml:id="i-852aad52162aa6b4-0">
              Den socialdemokratiska politiken kanske passar friska pensionärer
              som ändå har goda inkomster efter skatt, men inte skröpliga pensionärer
              som har måttliga inkomster och som behöver vård och omsorg.
            </seg>
            <seg xml:id="i-e52fc6f3f8f9277e-0">
              Låt mig också understryka att detta avdrag ingalunda är någonting
              unikt för Sverige, tvärtom. Vi har varit unika genom att inte
              ha det. Det finns i dag i följande länder: Belgien, Danmark, Finland,
              Frankrike, Irland, Japan, Kanada, Nederländerna, Nya Zeeland,
              Storbritannien, Spanien dock bara för kvinnor Tyskland, Ungern,
              USA och Österrike. Det är ett normalt inslag i väl utvecklade
              välfärdsstater.
            </seg>
          </u>
          <note xml:id="i-00bf2b50895ebc44-0">
            Anf. 87 LENNART SACRÉDEUS (kd):
          </note>
          <u who="carl_b_hamilton_b4f697" prev="cont" xml:id="i-7e4fb01c2ff0e672-0">
            <seg xml:id="i-25335b99f7a770e3-0">
              Fru talman! Jag vill tacka er socialdemokrater för ett stort
              engagemang i en viktig fråga. Antalet ledamöter som träder till
              har nämnts här. Man kan se det på lite olika sätt, och jag ser
              det också som ett uttryck för att detta från Norrbotten till de
              sydligaste delarna av Skåne är en fråga som engagerar.
            </seg>
            <seg xml:id="i-9cc68eb3b28f61aa-0">
              Jag vill komma med ett inspel om varför vi som kristdemokrater
              stöder jobbskatteavdraget. Vi menar att det i grund och botten
              är ett förvärvsavdrag. När man är löntagare har man faktiska kostnader
              för att ta sig till och från arbetet. Många av dessa löntagare,
              som ni inte tycker ska ha rätt till ett fortsatt jobbskatteavdrag
              1, 2, 3 och 4, har också barn inom barnomsorgen.
            </seg>
            <seg xml:id="i-14c066d415c4e200-0">
              Jag vill rikta en fråga till er vänner vi är ju alla vänner i
              den här riksdagen i den bemärkelsen att vi är demokrater. Är det
              rättvist att avdrag i andra sammanhang är rimliga? Är det rättvist
              att pensionärer inte kan dra av för pensionsinbetalningar, som
              jag kan göra och som ni kan göra om ni betalar in? Är det rättvist
              att de som inte har ekonomiska resurser att kunna betala in till
              en privat pensionsförsäkring inte kan göra detta och därmed blir
              av med möjligheten till ett avdrag och kanske får betala 4 000
              mer i skatt?
            </seg>
            <seg xml:id="i-357517791f748cd9-0">
              När ni talar om rättvisa vet jag att det finns ett patos i botten.
              Men det är faktiskt ni som har ändrat skattesystemet på avgörande
              punkter, som att ta bort gåvoskatten och arvsskatten.
            </seg>
            <seg xml:id="i-3ee60bc1008289c3-0">
              Carl B Hamilton har på ett förtjänstfullt sätt nämnt ett antal
              europeiska länder. Jag har inte uppfattat att socialdemokraterna
              i Belgien, Finland, Irland, Storbritannien, Spanien, Ungern och
              Österrike har gått i bräschen för att ta bort ett avdrag eller
              kämpat emot ett avdrag som handlar om att man de facto har kostnader
              för inkomsts förvärvande.
            </seg>
            <seg xml:id="i-fb2c82d6309f28a6-0">
              Vi är alla i den åldern att vi minns att vi fick dra av mer för
              inkomsts förvärvande när vi deklarerade som lite yngre än vad
              vi får göra i dag. Det har ni medverkat till, och det har vi på
              allianssidan medverkat till. Jobbskatteavdraget är ett förenklat,
              schabloniserat, obyråkratiskt sätt för alla löntagare att få detta
              avdrag för inkomsts förvärvande.
            </seg>
            <seg xml:id="i-a243352afed51a13-0">
              Ni ska fortsatt ha era möten med pensionärsgrupper. Jag är säker
              på att ni inte bara träffar PRO utan också SPF. Jag har hört många
              goda ord här från socialdemokratisk sida om min tidigare kollega
              i Europaparlamentet Karl Erik Olsson. Men berätta hela bilden!
              Berätta då också att vi löntagare kan dra av för att vi betalar
              in till pensionen. Det kan inte pensionärerna göra. Berätta om
              era systerpartier som har varit med om att stå upp för och som
              försvarar en motsvarighet till ett förvärvs- eller jobbskatteavdrag!
              Nämn gärna också att kostnadsbilden är lite annorlunda om man
              är löntagare jämfört med om man får pengarna insatta direkt på
              ett konto.
            </seg>
            <seg xml:id="i-508ea02101db7d6a-0">
              Jag vet att ni engagerat kommer att följa denna fråga ända till
              valrörelsen. Jag kan bara utlova att det kommer vi också att göra.
            </seg>
          </u>
          <note type="speaker" xml:id="i-d29114c2fb272178-0">
            Anf. 88 Finansminister ANDERS BORG (m):
          </note>
          <u xml:id="i-159c5b4c3f9ff4e0-12" who="unknown">
            <seg xml:id="i-94212ed19c62e130-0">
              Fru talman! Jag vill börja med att rikta ett särskilt tack till
              Christina Axelsson eftersom hon tilltalade mig herr minister.
              Jag har aldrig blivit tilltalad herr tidigare i mitt liv. Eftersom
              jag är en stor beundrare av programmet Javisst, herr minister
              tycker jag att det var roligt.
            </seg>
            <seg xml:id="i-cf504d80846e623f-0">
              Debatten handlar i grunden om trygghet, välfärd och rättvisa.
              Här har vi skiljelinjerna. Vi i alliansen står för trygghet, välfärd
              och rättvisa därför att vi vill föra en politik för full sysselsättning.
              Men Socialdemokraterna saknar jobbpolitik och bygger utanförskap.
              Det är därför debatten om jobbskatteavdrag blir så viktig, och
              det är därför vi måste försvara den även mot den här typen av
              populistisk kritik.
            </seg>
            <seg xml:id="i-be370d004540cefa-0">
              Flera av debattörerna har rest frågan om jobbskatteavdrag och
              kvinnor. Vi vet att kvinnor är särskilt drabbade av skatter. Vi
              vet att fler kvinnor jobbar deltid. Vi vet att de har ett lägre
              arbetskraftsdeltagande och att de har en större tendens att gå
              in och ut på arbetsmarknaden. Det var därför det var så centralt
              för Sverige att vi avskaffade sambeskattningen. Det var därför
              det hade så stora effekter på kvinnors förvärvsarbete. Det är
              därför jobbskatteavdraget också har störst betydelse för kvinnorna.
              Vi kan se de största effekterna, när de fullt ut utvecklas, för
              dem som går från kortare deltid till en heltid eller från halvtid
              till längre deltid. Det förändrar just tröskeleffekten i ekonomin
              skillnaden mellan att arbeta och inte arbeta.
            </seg>
            <seg xml:id="i-f20980d6d7604bcf-0">
              Det finns nu en lång rad studier, inte minst från Göteborgs universitet
              men också redovisade i andra sammanhang, som belägger att det
              är just för kvinnorna vi kommer att se den stora effekten av att
              vi nu har fått detta jobbskatteavdrag.
            </seg>
            <seg xml:id="i-8d5e963ae0428d44-0">
              För pensionärerna är trygghet, välfärd och rättvisa avgörande.
              Det kan bara byggas på full sysselsättning. Det är bara genom
              full sysselsättning vi har råd med bra pensioner. I retoriken
              säger Socialdemokraterna att det är upprörande att vi har sänkt
              skatten bara för löntagarna. Samtidigt vet vi att de sänkte skatten
              med över 70 miljarder under sin mandatperiod genom att kompensera
              för egenavgifterna. Då gick inte en enda krona till pensionärerna.
              Vi vet att fördelningseffekten av kompensationen för egenavgifter
              var betydligt sämre än den av jobbskatteavdraget, eftersom en
              större andel gick till de 10 procenten med de högsta inkomsterna.
            </seg>
            <seg xml:id="i-a5cc9cae726cccfb-0">
              Jag har ännu inte mött en enda socialdemokrat som försvarar den
              socialdemokratiska politiken trots att vi nu har lyckats samla
              en betydande del av den socialdemokratiska riksdagsgruppen i kammaren.
              Socialdemokraterna satsar nämligen inte på pensionärerna. De satsar
              på bidrag. Det är 14 miljarder i den socialdemokratiska budgeten
              till bidrag. Det är 17 miljarder till bidrag i Amspolitik. Därutöver
              finns ytterligare en satsning på a-kassan. Sammantaget är det
              14 miljarder till a-kassan.
            </seg>
            <seg xml:id="i-6bb17d81bec1bd86-0">
              Vi kan alltså dra slutsatsen att det är fem gånger så mycket
              pengar till bidragssystemen som till pensionärerna. Om Socialdemokraterna
              ville återställa skatten för pensionärerna skulle de kunna göra
              det. Ni skulle bara behöva avstå ifrån den jättesatsning ni gör
              på a-kassan. Det är där den socialdemokratiska politikens kärna
              ligger.
            </seg>
            <seg xml:id="i-0cb0d69fc93503a0-0">
              Den stora fråga som Sveriges pensionärer ska ställa sig är: Ska
              vi bli svikna en gång till av Socialdemokraterna? År 1982 lovade
              man att värdesäkra pensionerna. Sedan fick Sten Andersson förhandla
              med pensionärerna i sex sju år. År 1994 lånade man av pensionärerna.
              Det blev stor upprördhet.
            </seg>
            <seg xml:id="i-9f4e77136c44a91e-0">
              Nu säger ni att ni ska återställa balansen mellan löntagare och
              pensionärer. Det kan naturligtvis göras på två sätt; man kan sänka
              skatten eller höja skatten. Jag är övertygad om att skillnaden
              kommer att minska ifall det skulle vilja sig så illa att vi får
              en socialdemokratisk regering. Det kommer att bli en chockhöjning
              av skatterna för löntagarna, men inte en krona extra för pensionärerna.
              Det skulle bli tredje gången gillt som Sveriges pensionärer sviks
              av Socialdemokraterna.
            </seg>
          </u>
          <note type="speaker" xml:id="i-ff97636b15cfb15f-0">
            Anf. 89 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-49c0fe78a24b73c1-1">
            <seg xml:id="i-46117d7dacc5ae29-0">
              Fru talman! Även i detta inlägg kommer jag att visa för Anders
              Borg att kvinnor drabbas mest av den borgerliga pensionärsskatten,
              även om han har helt motsatt uppfattning mot den jag har.
            </seg>
            <seg xml:id="i-8a8d8fdc607858b7-0">
              Inkomstklyftorna ökar för alla, men särskilt mellan pensionärer
              och dem som jobbar, mellan kvinnor och män och mellan dem som
              bor i glesbygd och storstad. Det kan inte Anders Borg och den
              borgerliga regeringen skylla på finanskrisen. Detta har skapats
              helt och hållet av den borgerliga regeringen.
            </seg>
            <seg xml:id="i-b88a72e07081994b-0">
              Institutet för privatekonomi, som är knutet till Swedbank, håller
              med mig. De säger i en analys av hushållens ekonomi 2010 att pensionärsparet
              förlorar 380 kronor i månaden 2010. Institutet visar också att
              alla utom de med den absolut lägsta pensionen garantipensionärerna
              hamnar på minus. Inte nog med det, utan nu slår också den så kallade
              bromsen till. Det visar hur tokigt tänkt jobbskatteavdraget är.
              Pensionärerna dubbelbeskattas både med lägre inkomster och med
              högre skatter. Vi Socialdemokraterna tycker att detta är djupt
              orättvist.
            </seg>
            <seg xml:id="i-d574dcd362a6a11a-0">
              Anders Borg och den borgerliga regeringen säger att det måste
              löna sig att arbeta och att det är viktigt att fler arbetar längre,
              helst ett bra tag efter 65 år. Vi vill också stimulera till ett
              långt arbetsliv. Anders Borg sade också i sitt svar att det är
              särskilt lönsamt att jobba efter 65 år för kvinnor.
            </seg>
            <seg xml:id="i-fab608343e2e0f95-0">
              Men vilka pensionärer är det som jobbar efter pensionsåldern
              i dag? Ja, inte är det Elsa som har jobbat som lokalvårdare i
              hela sitt liv och fick gå i förtidspension redan vid 58 års ålder
              på grund av förslitningar i axlar och rygg. Det är inte heller
              Lena som har jobbat som undersköterska på sjukhuset. Hon gick
              visserligen i pension vid 65 års ålder, men är alldeles för trött
              och sliten efter ett långt och tungt arbetsliv. Det är just kvinnor
              som jobbar i de tuffa låglöneyrkena som drabbas hårt av belastningsskador,
              stress och utbrändhet. Det därför som pensionärsskatten blir djupt
              orättvis. Den diskriminerar inte bara på grund av ålder, utan
              den diskriminerar också genom att kvinnor drabbas ekonomiskt i
              mycket högre utsträckning än män. Vi vet också det behöver vi
              inte säga i den här församlingen att diskriminering på grund av
              ålder eller kön är förbjudet i lag.
            </seg>
            <seg xml:id="i-71f146ecae9dd5c7-0">
              Det finns en sak till som jag också tycker att man måste ta upp
              i det här sammanhanget. Det är att en halv miljon människor har
              sjuk- och aktivitetsersättning. Majoriteten av dem, två tredjedelar,
              är kvinnor. Här kräver regeringen att de ska jobba efter 65 år
              trots att de är sjuka. Jag tycker att det också är en allvarlig
              uppfattning som finns hos den borgerliga regeringen. Här måste
              man tänka om.
            </seg>
            <seg xml:id="i-ef51e37afce0e074-0">
              Jag tycker fortfarande inte att jag har fått svar på frågan om
              det har gjorts någon konsekvensbeskrivning. Jag tror inte det.
              Det här beslutet att skilja på skatt mellan dem som arbetar och
              dem som inte arbetar är väldigt grunt analyserat.
            </seg>
            <seg xml:id="i-fac7382d8b5eef68-0">
              Jörgen Johansson sade i sitt inlägg att jobbskatteavdraget särskilt
              gynnar kvinnor. Jag förstod ingenting. Du får gärna förklara detta
              igen.
            </seg>
          </u>
          <note type="speaker" xml:id="i-349ee3d96c46e43b-0">
            Anf. 90 THOMAS STRAND (s):
          </note>
          <u who="thomas_strand_a4f0e0" xml:id="i-580f735ad61ed35b-1" next="cont">
            <seg xml:id="i-02fb60e1ab38ec9d-0">
              Fru talman! Nej, finansministern, jag tycker inte att den politik
              du för leder till trygghet, välfärd och rättvisa. Är det någon
              som sviker pensionärerna är det den borgerliga regeringen.
            </seg>
            <seg xml:id="i-958ca01e1c5f284b-0">
              Efter att än en gång ha lyssnat på finansministern kan jag bara
              konstatera att han försvarar att pensionärer ska betala mer i
              skatt och faktiskt tycker att det är i sin ordning. Ni skapar
              klyftor mellan pensionärer och löntagare. Det var faktiskt så
              illa att borgerliga företrädare här i kammaren till och med applåderade
              när det beslutet fattades.
            </seg>
            <seg xml:id="i-6f623e935db36b97-0">
              Moderaternas och finansministerns politik med högre skatt för
              pensionärer bygger på idén om att jobb skapas genom att klyftorna
              i samhället ökar. Det är denna ideologi som har gjort att man
              också har förstört a-kassan samt drastiskt skurit ned på utbildnings-
              och omställningsinsatser. Men verkligheten visar att den politiken
              inte håller. Vi har 100 000 fler arbetslösa i dag än för tre år
              sedan.
            </seg>
            <seg xml:id="i-27435b07dc003ff1-0">
              Bakom denna ideologi om att öka klyftorna ligger också, som jag
              ser det, en fyrkantig människosyn. Man anlägger ett ensidigt ekonomiskt
              perspektiv på människan. Vi socialdemokrater har en annan människosyn.
              Det kan jag konstatera. Vi tror att människor både vill arbeta
              och vara aktiva i samhällsbyggandet. Det är inte ökade klyftor
              som är melodin, utan det är minskade klyftor.
            </seg>
            <seg xml:id="i-c73654f1107fde1d-0">
              Låt mig få lägga ett annat perspektiv på den här diskussionen.
              Det kan relateras till diskussionen om att det ska löna sig att
              arbeta. Pensionärer slutar sällan att arbeta bara för att de lämnar
              ett lönearbete och blir pensionärer. Jag skulle vilja påstå att
              i mycket av det arbete som i dag utförs i det civila samhället,
              i olika föreningar, i idrottsrörelser och i nätverk, är det pensionärer
              som är stora, tunga och viktiga aktörer. Många pensionärer stöder
              arbetslinjen genom att ta hand om sjuka barnbarn. Det är detta
              ständiga pågående samhällsbygge som är så avgörande för Sveriges
              välfärdsutveckling. Det är också avgörande för utvecklingen av
              demokrati och rättvisa i Sverige. Här spelar pensionärerna en
              väldigt viktig roll.
            </seg>
            <seg xml:id="i-2a6eb321a100fc6d-0">
              De arbetar oavlönat. De har arbetat och tjänat in en pension.
              De lever på sin pension. Men vad får de för tack från den borgerliga
              regeringen? Jo, deras pension ska beskattas hårdare än friska
              löntagares lön. Jag tycker att finansministern har ett alltför
              ensidigt och fyrkantigt ekonomistiskt perspektiv i den här diskussionen.
            </seg>
            <seg xml:id="i-b5f4996510951d0d-0">
              Vi måste naturligtvis ha en stabil ekonomisk politik, men man
              måste också kunna anlägga ett helhetsperspektiv på hur vår välfärd
              och demokrati utvecklas. I detta samhällsbyggande är arbete och
              en rättvis beskattning nyckelkomponenter. En rättvis och solidarisk
              skattepolitik är nödvändig för att hålla samman samhället. Att
              då beskatta pensionärer hårdare än löntagare är rent kontraproduktivt.
            </seg>
            <seg xml:id="i-4f3de17c97d004b8-0">
              Lennart Sacrédeus från kd argumenterade här för att den här skillnaden
              i beskattning mellan pensionärer och löntagare var väldigt bra.
              Men det spelar ingen roll hur väl Lennart Sacrédeus argumenterar;
              skillnaden kvarstår ändå. Det är en skillnad. Ni beskattar pensionärer
              hårdare än löntagare. Som representant för den kristna vänstern
              kan jag konstatera att vi utifrån ett kristet perspektiv och ett
              människoperspektiv har en annan syn. Det är en orättfärdig skatt
              som nu drabbar pensionärerna.
            </seg>
          </u>
          <note xml:id="i-723e55f1c5add865-0">
            Anf. 91 SIW WITTGREN-AHL (s):
          </note>
          <u who="thomas_strand_a4f0e0" prev="cont" xml:id="i-5b4889b1d711f23c-1">
            <seg xml:id="i-79f10e504ab2f283-0">
              Fru talman! Herr finansminister, skulle vi ju säga för att han
              skulle lyssna. Vi är inte större delen av vår riksdagsgrupp. Om
              det är på det sättet finansministern räknar förstår jag varför
              finansministern säger som han gör. Vi är 130 i vår riksdagsgrupp,
              och här sitter 12. Det är inte ens en större del. Jag skulle vilja
              säga att det är en mindre del som deltar i den här debatten. Det
              är en väldig skillnad på 12 och 130. Det hoppas jag att även den
              borgerliga majoriteten tycker. Räknar man så blir det fel.
            </seg>
            <seg xml:id="i-9af496c83ea2b55c-0">
              Lennart Sacrédeus hänvisar till hur bra det är med ett jobbavdrag.
              Han menar säkert väl, men jag tror att ni egentligen inte vill
              ha den här pensionärskatten.
            </seg>
            <seg xml:id="i-e29a11d1c8c06957-0">
              Om vi läser på varför vi gjorde en ny pensionsuppgörelse kan
              vi se att före den här pensionsuppgörelsen beskattade man inte
              folkpensionärer. En del av grunden för pensionsuppgörelsen var
              att man skulle höja folkpensionen, kalla den för garantipension
              och beskatta den. I pensionsuppgörelsen står att lön och pension
              om möjligt ska beskattas lika. Det var vad pensionsgruppen skickade
              vidare till den nya pensionsgruppen som kom. Det är viktigt att
              komma ihåg. Det är därför vi strider om det.
            </seg>
            <seg xml:id="i-f5e568f7b8468a52-0">
              Lennart, precis som många andra, säger till mig: Men, Siv, det
              är väl rimligt. En pensionär arbetar ju inte. Man behöver inte
              ha de här avdragen. Det kostar att äta lunch och åka spårvagn,
              som du säger.
            </seg>
            <seg xml:id="i-17877f95a31e0203-0">
              Många har försökt att förklara detta. I upplägget av tjänstepensionen,
              som är statlig, och garantipensionen var beräkningarna från oss
              fem partier som var med att den statliga pensionen skulle vara
              ungefär 60 procent av lönen. Då har man redan reducerat den. Pensionen
              är reducerad. Det är därför som vi är så upprörda. Den statliga
              pensionen är redan reducerad för det du tar upp, det vill säga
              att de inte behöver åka spårvagn så mycket och inte äta så mycket,
              och de behöver kanske inte flyga så mycket heller. Det valet har
              vi fem partier i pensionsuppgörelsen gjort. Det var många av oss
              som var riksdagsledamöter då, och vi var ute och pratade för detta.
              Många tyckte att det var en för dålig pension. Det kommer väl
              ni som levde då ihåg? Jag levde i alla fall då. Några av er var
              med på den tiden. Sedan skulle vi betala in 10 procent själva
              via vår arbetsgivare. En pension ska alltså vara 70 procent av
              lönen för den som har jobbat. Då skulle lön och pension om möjligt
              skattas lika.
            </seg>
            <seg xml:id="i-4c023fe1ab658324-0">
              Den är redan reducerad. Det är därför vi är så himla arga på
              er! Ni drar ju tillbaka pengarna. Jag är göteborgare, och detta
              har drabbat jättemånga. Var femte person i Göteborg är ålderspensionär.
              De är era väljare också, och de är jätteförbannade.
            </seg>
            <seg xml:id="i-7836a742443b945b-0">
              Det är inte så som du säger att de inte betalar mer i skatt.
              En pensionär som tjänar ungefär 14 000 kronor i pension betalar
              i dag 700 kronor mer. Sedan kan ni kalla det för något annat,
              men jämfört med Lisa som jobbar på restaurang och tjänar 14 000
              kronor har pensionären 700 kronor mindre på samma inkomst.
            </seg>
            <seg xml:id="i-42f04f037b9c399a-0">
              Det är det vi pratar om, och det är det som vi tycker är så viktigt.
              Och det är viktigt att vi i det politiska ledarskapet försöker
              att inte sjabbla bort det här bakvägen eller gå någon annan väg,
              utan att vi håller på det, för pensionsuppgörelser och uppgörelser
              är viktiga. Det hoppas jag att herr finansminister också tycker.
            </seg>
          </u>
          <note type="speaker" xml:id="i-e22324f6f617585b-0">
            Anf. 92 LARS JOHANSSON (s):
          </note>
          <u who="lars_johansson_1e1d92" xml:id="i-39211d903e4bf7f4-1">
            <seg xml:id="i-ff69c74d37f8b135-0">
              Fru talman! Efter denna lektion av Siw Wittgren-Ahl kanske ni
              förstår vår upprördhet lite bättre. Jag vill också passa på att
              kommentera ett par av de synpunkter som finansministern hade som
              var helt felaktiga, nämligen att vi inte hade sänkt skatten för
              pensionärer eller för löntagare när vi hade regeringsmakten.
            </seg>
            <seg xml:id="i-acb0679e790f0351-0">
              Efter den förra borgerliga regeringen och den kris som var då
              fick alla ställa upp för att sanera Sveriges ekonomi. Det ledde
              till att såväl pensionärer som löntagare fick stå tillbaka. Det
              kompenserade vi sedan i två steg, dels med att ge kompensation
              för egenavgifterna till löntagarna, dels genom att för pensionärerna
              som fick stå tillbaka införa grundavdrag.
            </seg>
            <seg xml:id="i-5ac01c339ecba541-0">
              Politiken för Socialdemokraterna hänger ihop. Det är skillnad
              mot vad den gör för finansministern. Det är ingen populistisk
              kritik från Socialdemokraternas sida, utan den grundar sig precis
              på de här sakerna som Siw Wittgren-Ahl talade om tidigare, alltså
              betydelsen av att man ser att det finns en överenskommelse som
              vi har tecknat fem partier emellan och också tillsammans med dem
              som är berörda via de olika pensionärskollektiven i samhället.
            </seg>
            <seg xml:id="i-540c15bd19087d39-0">
              Det är väldigt viktigt att hålla sådana löften, men ni bryter
              mot detta. Det är ju det ni gör. Jag förstår inte att ni inte
              har insett det långsiktiga problemet med att göra på det viset.
              Nästa gång det är en ekonomisk kris kommer inte pensionärskollektivet
              att ställa upp. De kommer att peka finger åt er om ni råkar sitta
              i regeringsställning då. Så tänk er för!
            </seg>
            <seg xml:id="i-eec9c61fd0b14a38-0">
              Det är inte bara pensionärerna som är upprörda. Det har också
              gjorts olika opinionsundersökningar som omfattar även andra grupper
              i samhället. Det redovisades så sent som i dag att hela 91 procent
              anser att det är felaktigt att pensionärer betalar mer i skatt
              än löntagare.
            </seg>
            <seg xml:id="i-c0f6996523717cad-0">
              Vi socialdemokrater anser att detta är orimligt. Det är också
              därför som vi i vår budgetmotion har lagt förslag på ett första
              steg det är ett första steg, kom ihåg det för att ta bort skillnaden
              i skatt mellan löntagare och pensionärer. Vår avsikt är att ta
              bort skillnaden helt, men vi är realister och vet att det måste
              ske stegvis. Det gäller att sluta denna klyfta.
            </seg>
            <seg xml:id="i-af43ef36186b97ca-0">
              Sedan kan man också titta på vad som sker i samhället i övrigt.
              Jag har fått ta del av Swedbanks redovisning av vad som kommer
              att ske nästa år när det gäller den disponibla inkomsten.
            </seg>
            <seg xml:id="i-29e5ab1bb68962ab-0">
              Man har jämfört den disponibla inkomsten i januari 2009 och i
              januari 2010 med de här förändringarna gjorda för en tvåbarnsfamilj
              som bor i en hyreslägenhet. Man ska komma ihåg att skattesänkningen
              för den här familjen inte är särdeles stor. Det är ungefär 100
              kronor i månaden, så det är en ganska liten förändring. Men man
              har jobb, vilket innebär att man får en lönejustering. Det gör
              att de i fast penningvärde har 1 220 kronor mer i månaden från
              och med januari.
            </seg>
            <seg xml:id="i-43de0aa03b021e63-0">
              Vad händer då för en pensionär i motsvarande situation? De har
              ju naturligtvis inga barn hemma. De får en reducerad inkomst på
              380 kronor i månaden. Klyftan i den disponibla inkomsten ökar
              med 1 500 kronor. Det är klart att pensionärerna blir upprörda
              när de ser sådant! Och ni medverkar till att förstärka den skillnaden.
              Det är det som ni inte riktigt har förstått. Det är därför vi
              är upprörda.
            </seg>
          </u>
          <note type="speaker" xml:id="i-83e4d8b96d6f4c4a-0">
            Anf. 93 LARS U GRANBERG (s):
          </note>
          <u who="lars_u_granberg_5603e1" xml:id="i-5e61f1ae8f8f722c-1">
            <seg xml:id="i-1d06c6ea46ac3933-0">
              Fru talman! Överenskommelse om ålderspensionsreformens framtida
              vårdnad heter testamentet över pensionsreformen. Där står det:
              Socialdemokraterna, Moderata samlingspartiet, Folkpartiet liberalerna,
              Kristdemokraterna och Centerpartiet står gemensamt bakom ålderspensionsreformen
              och är eniga om att reformens struktur och inriktning i allt väsentligt
              ska bestå. I syfte att bevara ålderspensionssystemet och dess
              politiska stabilitet är partierna överens om följande principer
              för det fortsatta samarbetets former.
            </seg>
            <seg xml:id="i-09895e71538c2e5c-0">
              En punkt är att pensionen ska vara föremål för samma inkomstbeskattning
              som gäller för arbetsinkomst om så är möjligt.
            </seg>
            <seg xml:id="i-8f4ccc1aa751bb47-0">
              Jag ställde en fråga i mitt inledande anförande om vari omöjligheten
              ligger. Nu har vi fått tre till i debatten. Vari ligger omöjligheten
              som har uppstått sedan ni undertecknade det här dokumentet till
              i dag?
            </seg>
            <seg xml:id="i-635f828744843be0-0">
              Sedan ska jag inte ödsla tid på andra debattörer som ger sig
              in i debatten. Men det är ju ingenting underligt, Carl B Hamilton,
              med att ni har haft jättesvårt att förstå och se vår politik när
              det handlar om skattepolitik och låg arbetslöshet och sambandet
              mellan dem, sambandet mellan att skapa reformutrymme och jobba
              med de resurserna. Amerikanska böcker har presenterat det som
              the bumblebee flies , men jag kan förstå att det har varit väldigt
              svårt för er att ta in det.
            </seg>
            <seg xml:id="i-7c4bd796a53400b7-0">
              Låt mig återgå till Norrbotten! Jag sade ju att jag har jobbat
              mycket med pensionärer och pensionärsgrupper i Norrbotten.
            </seg>
            <seg xml:id="i-b9bed477ede9d52b-0">
              Just nu framför tv-apparaterna, om det här är tv-sänt, sitter
              Torsten Hedman, Frans Tenevall, Sven-Olof Enmark, Sven-Erik Olofsson
              och Karl-Åke Sinclair. De är pensionärer som suttit i grupp och
              funderat och kommit fram till just en del av de frågeställningar
              som jag har presenterat för finansministern. De har fått tydliga
              svar, som jag räknade upp från början.
            </seg>
            <seg xml:id="i-3c40d6ae156f0e67-0">
              Men de resonerar också så här: Under tiden som de jobbade ingick
              man ett avtal att delar av deras lön ska gå till pensionen. Så
              är det för alla arbetare. Frågar man arbetare i dag får man till
              svar att de vill avsätta en del av sin lön till en bra pension.
              Om man rycker undan det får vi se vilket intresse det finns av
              att jobba. En del av glädjen i att jobba, finansministern, är
              ju att kunna avsätta en del av lönen för en livfull pension. Så
              såg de här pensionärerna också på det.
            </seg>
            <seg xml:id="i-c88ee9899aef9e27-0">
              De jämför det med ett avtal med ett privat livförsäkringsbolag.
              Det här är som att man ingår ett avtal om en livförsäkring och
              utfallet när man ska ta ut den blir att man får en sådan förändrad
              avtalsbild som en 27-procentig miss.
            </seg>
            <seg xml:id="i-026dfa1d64c56ec3-0">
              Jag tror att finansministerns parti Moderata samlingspartiet
              tillsammans med alla andra borgerliga partier som har dykt upp
              i den här debatten skulle vara eniga om att man inte skulle kunna
              ha det på det viset. Vi skulle enigt kunna vara kritiska mot ett
              privat livförsäkringsbolag som inte håller ingångna avtal. Här
              har vi politiska partier som bryter mot det ingångna avtalet.
              De har ju skrivit under på det, så det är klart att vi är upprörda!
            </seg>
            <seg xml:id="i-dcce19057346aabe-0">
              Jag ska snabbt säga något om kvinnofällan. Jag träffade en handelsanställd
              kvinna i fikarummet, och hon skulle gå i pension två dagar senare.
              Hon tappar 9 500 kronor per år.
            </seg>
            <seg xml:id="i-3044e560651277f8-0">
              Det här är för att stärka kvinnornas plats och roll på arbetsmarknaden,
              säger finansministern. Jo, men problematiken är att den här kvinnan
              kommer om ni inte fortsätter att betala 9 500 kronor per år betydligt
              längre tid än någon man. Det är ju det som är skillnaden. Kvinnor
              lever längre än männen och betalar i och med det mycket mer i
              skatt.
            </seg>
          </u>
          <note type="speaker" xml:id="i-d440ad1ae3ef16c8-0">
            Anf. 94 LENNART AXELSSON (s):
          </note>
          <u who="lennart_axelsson_82f7c1" xml:id="i-1e0978ed5c4a828e-3">
            <seg xml:id="i-265a80550e3c135c-0">
              Fru talman! Jag kan förstå att det inte är alldeles enkelt för
              finansministern att besvara alla frågor som dyker upp i våra interpellationer.
              Trots det ber jag ännu en gång att få svar på frågan varför pengar
              till pensionärer, sjuka och arbetslösa inte ger någon effekt på
              antalet arbetstillfällen på arbetsmarknaden samtidigt som det
              sägs att sänkta skatter och mer pengar till högavlönade och miljonärer
              har den effekten. Det är en ganska grundläggande fråga för den
              politik alliansregeringen för. Gun Karlsson, Lennart Bengtsson,
              drygt 50 000 ålderspensionärer och 17 000 förtidspensionärer i
              Örebro län funderar också över detta faktum.
            </seg>
            <seg xml:id="i-d2ccf6cf74320e8b-0">
              Jag är vårdare i grunden och jobbade under min yrkesverksamma
              tid, innan jag blev politiker, med utvecklingsstörda. Få av mina
              före detta arbetskamrater orkar jobba längre än till 65 års ålder.
              Det regeringen nu säger är att för att få ta del av förvärvsavdraget,
              jobbskatteavdraget, rekommenderas pensionärerna att jobba efter
              att de fyllt 65. För mina tidigare arbetskamrater är det näst
              intill ett slag i ansiktet, eftersom de vet att de inte kommer
              att orka jobba ens fram till 65.
            </seg>
            <seg xml:id="i-a1722706de613789-0">
              En av de absolut viktigaste uppgifter vi har i Sveriges riksdag
              är att ge förutsättningar så att de arbetsuppgifter som utförs
              är av sådan art att folk kan jobba kvar till 65. Genom att nu
              ta bort stora delar av finansieringen av välfärden, som i nästa
              steg betyder att man inte kan anställa lika många inom äldreomsorgen
              och skolan, gör deras situation ännu värre. Det måste alltid diskuteras
              samtidigt som man diskuterar skatter.
            </seg>
            <seg xml:id="i-3bc8e60733a81323-0">
              Den debatt som förs i samhället i dag innebär att man befinner
              sig långt ute på ena sidan när man talar om skatter medan det
              som skatterna ska gå till befinner sig långt ute på den motsatta
              sidan. Vi får inte göra det misstaget. Inte minst är det för pensionärsgrupperna,
              som vi i dag diskuterar, viktigt att veta att när man blir äldre
              och inte klarar av att ta hand om sig själv finns samhället där
              och ställer upp utan att man behöver ha en massa extra pengar
              till att betala den hjälp man behöver. Det ska man kunna vara
              säker på. Det är den andra sidan av den här debatten.
            </seg>
            <seg xml:id="i-46c8e1c35c7a2b84-0">
              I veckan var jag ute på Mynttorget. PRO brukar med jämna mellanrum
              stå där och protestera mot den beskattning som nu sker. På de
              lappar som de delade ut stod det: Lika skatt för lika inkomst.
              Rättvis skatt för pensionärer. Det stod också: I inget annat land
              än Sverige beskattas pensionärer högre än yrkesverksamma. Vi kräver
              inte lägre skatt än andra, bara rättvisa. Lika skatt för lika
              inkomst.
            </seg>
            <seg xml:id="i-4a8f91fcba6a6420-0">
              Jag tycker att det är rimliga krav de framför, och de framför
              dem tillsammans med alla andra pensionärsförbund och med oss socialdemokrater.
            </seg>
          </u>
          <note type="speaker" xml:id="i-64a8da984d09e9fd-0">
            Anf. 95 PHIA ANDERSSON (s):
          </note>
          <u who="phia_andersson_c404f7" xml:id="i-6305771eaab97a71-1">
            <seg xml:id="i-5c6b21866f609556-0">
              Fru talman! I den här debatten finns en fundamental skillnad
              i hur man ser på människor och människors vilja att arbeta. Vi
              socialdemokrater vet att människor vill arbeta, vill försörja
              sig. Den borgerliga majoriteten säger ofta i denna kammare att
              det måste löna sig att arbeta. Det lönar sig alltid att arbeta.
              Det ger människor livskvalitet, möjlighet att vara oberoende och
              så vidare.
            </seg>
            <seg xml:id="i-8429b5cf94548d71-0">
              Problemet uppstår när man tror att människor inte vill arbeta
              utan att det görs en skattesänkning. När den skattesänkningen
              sedan görs tas pengar undan ur välfärdssystemen som ska trygga
              den äldre generationen. Den borgerliga majoriteten ställer alltså
              generationer mot varandra och motverkar den utjämning som skattesystemet
              syftar till. Det var därför det var så viktigt att det skulle
              vara lika för alla.
            </seg>
            <seg xml:id="i-c7deeaa144b7517c-0">
              Jag undrar om finansminister Anders Borg får lika många telefonsamtal
              som jag från pensionärer, inte minst kvinnor, som är förtvivlade
              över sin ekonomiska situation och frågar hur de ska klara vardagen
              med högre hyror och ökade levnadskostnader. Det är förtvivlade
              människor som förlitat sig på att de genom att avstå vissa saker
              och betala skatt under hela sitt yrkesverksamma liv ska kunna
              vara säkra på att de därmed också tryggar sin ålderdom. Dessutom
              har de varit med och byggt upp ett välfärdssamhälle som vi alla
              har nytta av. Kan finansministern säga till dessa människor att
              vi inte är beredda att avstå något av det vi har till vårt förfogande
              för att de ska få det bättre?
            </seg>
            <seg xml:id="i-d2d48b224848b878-0">
              Det går inte att jämföra med vad som hände 15 år tillbaka i tiden,
              gömma sig bakom det, lägga in det i retoriken och tro att människors
              verklighet i dag påverkas av sådan retorik. Nej, det är här och
              nu ansvaret måste tas. Många människor far illa. Kan finansministern
              tala om för alla Sveriges pensionärer att den borgerliga regeringen
              inte är beredd att utjämna skatteklyftan mellan löntagare och
              pensionärer så att de som har det sämst ställt ska få det bättre?
            </seg>
          </u>
          <note type="speaker" xml:id="i-908c78d8177c2dd6-0">
            Anf. 96 CHRISTINA AXELSSON (s):
          </note>
          <u who="christina_axelsson_dbffdb" xml:id="i-78ed496ce60ba915-1">
            <seg xml:id="i-025e3e8b3c40ad9f-0">
              Fru talman! Det är intressant att höra de ord finansministern
              använder trygghet, välfärd, rättvisa och sedan talar han om a-kassan
              som fackföreningsrörelsen har jobbat fram. Jag undrar om han vet
              vad han egentligen talar om. A-kassan, Anders Borg, är inget bidrag.
              A-kassan är en försäkring. Vad är det för rättvisa med att diskriminera
              pensionärer, föräldralediga, sjuka och arbetslösa? Vad blir det
              för välfärd med den diskrimineringen? Vilken trygghet i samhället
              ger det? Inte blir det ökad trygghet i Helsingforss län i alla
              fall, det kan jag skriva under på.
            </seg>
            <seg xml:id="i-185a45a9b658405c-0">
              Inte heller pension är något bidrag. Pension är den rättmätiga
              ersättning man får efter ett yrkesliv. Om drygt en mandatperiod
              kommer även jag att bli pensionär. Jag ser fram emot det. Alternativet
              är inte särskilt roligt. Många föreställer sig att livet efter
              65 kommer att domineras av sjukdom och ensamhet, men jag tror
              att herr minister har fel där. Alltför sällan tänker man sig äldre
              som storkonsumenter av teknik, kultur och tjänster av olika slag.
              Seniorkollektivet utgör en viktig konsumentkraft, och genom att
              tillföra detta stora kollektiv ett ökat ekonomiskt utrymme får
              man också lite snurr på hjulen.
            </seg>
            <seg xml:id="i-7169bfdf59a6cfa3-0">
              Regeringen motiverar sina skattesänkningar för löntagarna med
              att det ska löna sig att jobba för att även i kristider stimulera
              köpkraften. Men varför anses det i så fall inte vara viktigt att
              öka köpkraften, och till och med behålla den, hos dem som har
              gått i pension? Jag frågar därför återigen: När tänker Anders
              Borg uppfylla den del av pensionsöverenskommelsen som vi just
              har hört uppläsas? När kommer skatten på pension och lön att likställas?
            </seg>
          </u>
          <note type="speaker" xml:id="i-2cddc6c06e6a626d-0">
            Anf. 97 CHRISTIN HAGBERG (s):
          </note>
          <u who="christin_hagberg_8f6c84" xml:id="i-e136440759aaf34f-1">
            <seg xml:id="i-37b3b90c5bb26273-0">
              Fru talman! Den här debatten artar sig till att bli väldigt intressant.
              En hel del nya ställningstaganden hör man som vi i alla fall inte
              har hört i tidigare debatter. Jag undrar om finansministern står
              bakom Jörgen Johanssons påstående om man nu har tid att lyssna.
            </seg>
            <seg xml:id="i-b0797fa354b0c7f9-0">
              Herr minister! Jag talar med dig!
            </seg>
            <seg xml:id="i-0a28d4ac1f2bcfa4-0">
              Jag undrar om du står bakom Jörgen Johanssons påstående att pension
              inte är uppskjuten lön. Detta har vi diskuterat tidigare, inte
              minst i skatteutskottet. Då har man i alla fall inte påstått detsamma.
              Det skulle vara intressant om finansministern kunde svara på det.
            </seg>
            <seg xml:id="i-44501f22debdff7c-0">
              Man kan också kommentera Carl B Hamiltons inlägg, där han säger
              att pensionsuppgörelsen inte har med skattepolitiken att göra.
              Då förstår jag ännu mer att man i den borgerliga politiken tar
              ett stuprör i taget i stället för att ha en sammanhållen politik
              som hör ihop, oavsett vilket område man talar om. Det är ett mycket
              konstigt uttalande.
            </seg>
            <seg xml:id="i-4821467ce368f31c-0">
              Det sista partiet i din allians påstod att det är konsumtionen
              som ska styra vilken skatt vi ska betala, inte inkomsten. Där
              vill jag också ha ett svar från finansministern. Tycker finansministern
              att det är ett rimligt sätt att beskatta på?
            </seg>
            <seg xml:id="i-b1e0af67cb4e3ef2-0">
              Man blir lite konfunderad över hur finansministern räknar, precis
              som någon av föregående talare tog upp. Han kanske tänkte att
              han stod på ett möte med något av sina samarbetspartiers grupp
              och konstaterade att större delen av gruppen var på plats. Vi
              har fått ett förtydligande tidigare av någon annan; vi är faktiskt
              130 ledamöter. Det är inte ens 10 procent som är här i dag.
            </seg>
            <seg xml:id="i-309975b4d22421b3-0">
              Med det systemskifte som nu genomförs, inte minst på skatteområdet,
              blir man bekymrad. Hur ska vi kunna finansiera våra gemensamma
              nyttigheter, det vill säga vård, skola och omsorg och de försäkringssystem
              som vi har byggt upp, om vi tar bort det skatteunderlag som vi
              som tjänar mycket kan bidra med?
            </seg>
            <seg xml:id="i-e54245ebf277f7b5-0">
              Nästa år får de som har en pension som överstiger 7 860 kronor
              sänkt inkomst. Det gör naturligtvis att det blir problematiskt.
              Jag har räknat in skattelättnaden man får med den minskning av
              pensionen som sedan inträffar.
            </seg>
            <seg xml:id="i-12d27eee46a03ce0-0">
              Detta är konstigt. Jag kan ta min mamma som exempel. Hon är 78
              år och tillhör de där pigga pensionärerna som har en mycket stor
              verksamhet och så vidare. Varför ska hon få sänkt inkomst när
              jag med min höga inkomst får sänkt skatt och får mer pengar att
              konsumera med? Det är ett mycket märkligt system.
            </seg>
            <seg xml:id="i-5c3f27ca8e9a738a-0">
              Det skattesystem som vi kom överens om i skatteuppgörelsen byggde
              på att vi skulle ha ett skatteuttag som byggde på likformig skatt
              vid samma inkomst. Det är nu efter att ni har styrt i fyra år
              ett skattesystem som ser ut som om man satt en hagelsvärm i hela
              systemet. Jag tror att finansministern förstår vad jag menar.
            </seg>
            <seg xml:id="i-80ebd2e13e902295-0">
              Jag ställer samma fråga som jag ställde tidigare: På grund av
              vilka fakta och vilka omständigheter ska pensionärerna betala
              mer i skatt?
            </seg>
          </u>
          <note type="speaker" xml:id="i-3c472cb0726ce948-0">
            Anf. 98 ÅSA LINDESTAM (s):
          </note>
          <u who="asa_lindestam_f208fc" xml:id="i-6aa4f7c04e2e9574-1">
            <seg xml:id="i-5d6f0357d2a9d574-0">
              Fru talman! Röstfiskeri och stim fick jag höra talas om. Trots
              att Gävleborg tillhör de län som ligger vid havet kan jag inte
              instämma i den delen.
            </seg>
            <seg xml:id="i-bca3c691de19fe51-0">
              Som folkvald är jag ute i väldigt många församlingar och pratar
              och träffar olika människor av olika orsaker. När jag träffar
              dem ställer jag oftast frågan: Är det så att det finns glädjeämnen?
              Är det så att det finns bekymmer? När jag träffar pensionärer
              säger de: Ja, det finns bekymmer. Men är det inte så att ni lever
              längre? frågar jag. Är det inte så att ni är friskare och piggare
              och så i livet? Då beskriver de att det inte är så. De känner
              sig kränkta och tar upp just den här frågan. Fortfarande hävdar
              de att det finns en överenskommelse och att man ska hålla sig
              till den.
            </seg>
            <seg xml:id="i-7b53f4fbdbc497fa-0">
              Tillbaka till Gävleborg! Arbetsmarknaden är segregerad, sade
              jag i mitt förra inlägg, och det är den verkligen. Många av de
              kvinnor som har jobbat har slitit väldigt hårt. Finansministern
              säger att det ska löna sig att arbeta. De här tjejerna har slitit
              väldigt hårt men blivit förtidspensionärer på grund av en dålig
              arbetsmiljö. Då lönar det sig inte att ha arbetat. Tvärtom ska
              de straffas.
            </seg>
            <seg xml:id="i-ad8e57c9bc58a06e-0">
              I Gävleborg jag fick siffrorna i förrgår ökar varslen igen för
              november. Vi har just nu 16 637 arbetslösa. Det är bara en siffra,
              men det är nästan 10 procents arbetslöshet i Gävleborg just nu.
              9,6 procent är det. Det är betydligt högre än i landet i övrigt.
              Klyftorna ökar. Betyder inte det då egentligen att jobbskatteavdraget
              inte fungerar? Det var väl det som var meningen? Det går tvärsemot
              hela tiden för oss. Eller är vi väldigt speciella i Gävleborg?
              Det tror jag inte. Jag tror att det är lika i hela landet.
            </seg>
            <seg xml:id="i-c1cd01ad549b3add-0">
              Pensionärerna har hål att stoppa i. De vill konsumera. De vill
              få i gång hjulen, och de vill att folk får jobb. Det var intressant
              att höra Centern säga att pension inte är uppskjuten lön. Det
              ska jag gå hem och berätta för alla de pensionärer jag når där
              hemma. I min hemkommun, Söderhamn, är det många som tidigare har
              röstat på Centern. Vi får väl se vad som händer när jag säger
              att det är så här ni tycker.
            </seg>
            <seg xml:id="i-35e1580b851f1c48-0">
              Det är bra att finansministern är tydlig i det skriftliga svaret:
              Det är inte aktuellt att förändra jobbskatteavdraget, och det
              ska omfatta bara dem med arbetsinkomst. Det är ett tydligt besked,
              men dessvärre inte bra för pensionärerna. Jag skulle vilja att
              vi täppte till den här klyftan, som blir större och större för
              varje dag. Jag skulle vilja att vi fick bort den snabbt. Socialdemokraterna
              vill halvera klyftan så fort vi kommer till makten, och det hoppas
              jag att vi gör direkt efter nästa val.
            </seg>
          </u>
          <note type="speaker" xml:id="i-98e6ecb208eab273-0">
            Anf. 99 RONNY OLANDER (s):
          </note>
          <u who="ronny_olander_1b0863" xml:id="i-08e692338f9a12aa-1">
            <seg xml:id="i-a6b9f1e9ee8ecd14-0">
              Fru talman! Javisst, herr minister är en serie som också jag
              har tagit del av med stort nöje. Där är vi helt överens. Jag bara
              undrar: Vem är den där statssekreteraren som viskar i javisst-herr-ministerns
              öra så att han trampar rätt i den politiska djungeln? Jag skulle
              vilja veta vem det är. Ska javisst-herr-ministern förlita sig
              på Jörgen Johansson, Carl B Hamilton och Lennart Sacrédeus? De
              är herrar allihop. Kvinnor saknas där i denna fredagsdebatt. I
              alla fall är det inte helt lätt, det förstår jag också.
            </seg>
            <seg xml:id="i-5812758134ed7073-0">
              De egenavgifter som Anders Borg tar upp, de 70 miljarderna, var
              de vi lånade av löntagarkollektivet efter er förra omgång 19911994
              för att säkerställa att vi skulle ha ett Sverige som skulle kunna
              ligga i framkant vad gäller jobb, välfärd och så vidare. Det man
              lånar av folk är det väl rimligt att man betalar tillbaka, och
              det var precis det vi gjorde. Sedan var det grundavdraget. Lars
              Johansson, vice ordförande i skatteutskottet, förklarade mycket
              väl hur det ligger till med det.
            </seg>
            <seg xml:id="i-eb4c3fc65b0fe302-0">
              Jag kan väl kommentera Jörgen Johanssons tal om röstfiskeri.
              Du har möjlighet att precis som jag och Lennart Axelsson under
              veckorna framöver gå ut och diskutera med PRO. Diskutera den lapp
              som jag och ni andra som tog del av deras så kallade röstfiskeri
              fick och förklara för dem att du inte tycker att pension är uppskjuten
              lön! Gå ut nästa vecka, för då står de där igen! Ta kontakt med
              SPF och alla andra, och förklara för dem varför en pensionär som
              har 8 000 kronor i månaden ska betala 413 kronor mer i skatt!
              För den som ligger på 13 000 är det 683 kronor och för den som
              ligger på 20 000 är det en tusenlapp och 27 kronor. Gå ut och
              säg till dem: Ni har helt fel!
            </seg>
            <seg xml:id="i-0b472e262d96c861-0">
              Vi är en socialdemokrati som lyssnar på människor. Det är kanske
              det som skiljer oss från er. Nu är det väl den nya Centern, men
              jag kommer ihåg den gamla Centern, som faktiskt var med och sanerade
              Sveriges ekonomi efter förra omgången.
            </seg>
            <seg xml:id="i-81358e26d4fc4e2a-0">
              Carl B Hamilton argumenterar i svag stil: Sätt in fler interpellanter!
              Du är ensam folkpartist här, så du fick höja rösten och använda
              ord som är beklämmande.
            </seg>
            <seg xml:id="i-39c208dad1835f02-0">
              Efter att ha tagit del av dina inlägg under ett del år, Carl
              B Hamilton, har jag begripit att du inte gillar några socialdemokrater.
              Du gillar inte några fackföreningar, folkrörelser och arbetarrörelser.
              Söker man på ditt namn och lägger till en del ord som jag inte
              ska nämna här, fru talman, är det inte helt kul. Men det står
              i protokollet för alla dem som vill läsa det. Det är på den vägen
              vi är.
            </seg>
            <seg xml:id="i-b296da4ea960a777-0">
              Det är som vi många gånger har sagt: Kräv din rätt och gör din
              plikt. Vi har ett 24-timmarssverige. Det är precis som du själv
              sade. Det är de som dygnet runt ser till att Sverige rullar, och
              vi vet hur viktigt det är. Jag vågar påstå att vi har världens
              mest arbetsamma människor och slitsamma folk som verkligen jobbar
              i vårt 24-timmarssverige.
            </seg>
            <seg xml:id="i-4b0dfa9f0a8ae096-0">
              Vår arbetsfrekvens, som inte har nämnts här, ligger på 77 procent
              för män, 75 procent för kvinnor, 60 procent för dem som inte har
              bott så länge i landet och för funktionshindrade grupper tyvärr
              endast ungefär 50 procent.
            </seg>
            <seg xml:id="i-a57857c8c630d239-0">
              Det lyser ändock igenom att ni kallar försäkringslösningar för
              bidrag. Ert synsätt i den borgerliga alliansen är att det är bidrag.
              Man kan bara beklaga detta. Min fråga, som det känns som att ingen
              vill svara på, hänger kvar: Varför ska de förtidspensionärer som
              inte kan jobba längre, herr minister, inte få ta del av detta?
              Ni anser att det finns 100 miljarder för mycket som ni lånar till
              för att jobba med jobbskatteavdraget.
            </seg>
            <seg xml:id="i-fb42bbfdc1af4b53-0">
              Den frågan tycker jag att ni ska svara på. De ska vara välkomna
              vid matbordet precis som alla andra.
            </seg>
          </u>
          <note type="speaker" xml:id="i-753d98f17d74cf42-0">
            Anf. 100 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-3dd65edea99e252f-1">
            <seg xml:id="i-7c6a463d031f85a2-0">
              Fru talman! Finansministern svarar på interpellationerna: Det
              avgörande för pensionärernas ekonomiska situation är att Sverige
              har en stark ekonomi. Då krävs en politik som är inriktad på att
              få fler i arbete och bryta utanförskapet. Ja, men det är inte
              en aktiv politik för jobb för att bryta utanförskapet som har
              bedrivits eller en aktiv politik för att Sverige ska ha en stark
              ekonomi.
            </seg>
            <seg xml:id="i-6432261291bd6fcc-0">
              När jag sedan hör finansministern stå här och säga att den moderatledda
              regeringen står för välfärd, trygghet och rättvisa börjar det
              ringa i mitt huvud. Jag tänker på Galenskaparna och After Shave
              och texten: Vi kan blunda och gömma huvudet i sand, för vi har
              alibi. Finansministerns alibi är att finansministern inte befinner
              sig i dagens Sverige.
            </seg>
            <seg xml:id="i-ad7e8c654c04881d-0">
              Finansministern ser inte vad som händer i dagens Sverige. Han
              ser inte hur den orättvisa skatten slår mot pensionärerna, de
              arbetslösa, de sjuka och de föräldralediga. Vi vet också att över
              100 000 jobb har försvunnit. Vi vet att regeringen själv planerar
              att över 60 000 lärare, undersköterskor och andra välfärdsarbetare
              ska förlora sina jobb. Enligt regeringens egen definition har
              utanförskapet ökat med 70 000 personer under den moderatledda
              regeringen.
            </seg>
            <seg xml:id="i-5af5afaec201365f-0">
              Klyftorna ökar, tillväxten krymper, jobben blir bara färre, budgetunderskottet
              skenar och skattesänkarskulden växer. Så ser verklighetens Sverige
              ut. Vi ser nu att regeringen och deras lagliga företrädare i riksdagen
              ska rösta igenom budgeten för 2010. Den moderatledda regeringen
              med finansministern har sänkt skatterna med 100 miljarder. Det
              är skattesänkningar som har gynnat mig, finansministern själv
              och en tiondel av svenska folket. Det är gjort mycket på lånade
              pengar.
            </seg>
            <seg xml:id="i-a5535dbd668b3775-0">
              Jag hör sedan finansministern gå in i något slags polemik. Vi
              är ändå inne i en interpellationsdebatt där vi ställer frågorna
              och finansministern ska ge svaret. Nu har finansministern börjat
              angripa Socialdemokraterna för att vi någon gång i framtiden ska
              göra några skattechockhöjningar.
            </seg>
            <seg xml:id="i-795850eb9d296b2b-0">
              Är det inte så att det är den moderatledda regeringen och finansministern
              som har stått för chockhöjningarna av skatter för arbetslösa,
              sjuka, föräldralediga och pensionärer? Är det detta som är trygghet
              och rättvisa i den moderatledda regeringens värld?
            </seg>
            <seg xml:id="i-a6abde38e5f5fa3d-0">
              Nej, det är inte rättvist. Det är oerhört respektlöst och skapar
              otrygghet bland pensionärer, sjuka, arbetslösa och föräldralediga.
            </seg>
          </u>
          <note type="speaker" xml:id="i-502e9dc6bea8eb69-0">
            Anf. 101 JÖRGEN JOHANSSON (c):
          </note>
          <u who="ylva_johansson_611fd6" xml:id="i-f606cfedb56f1c18-1">
            <seg xml:id="i-1a4bf1f536dad8f0-0">
              Fru talman! Vi verkar vara helt överens om att kvinnor är en
              utsatt grupp i samhället. Kvinnor har i större utsträckning än
              män en låg pension bland annat till följd av att de oftare arbetar
              deltid eller har förvärvsarbetet under färre antal år. Dessutom
              är det så att de lever längre än män.
            </seg>
            <seg xml:id="i-0d81d93b033752d2-0">
              Skulle man införa synsättet att det är en uppskjuten lön, Christin
              Hagberg, med vad det innebär skulle pensionerna bli bedrövligt
              dåliga för just denna grupp. Vi hamnar då helt plötsligt i en
              diskussion om att ha precis samma system som vi har på den privata
              pensionsmarknaden. Notera att detta inte står någonstans i den
              överenskommelse som Socialdemokraterna har ställt upp på vad gäller
              pensionerna. Siw Wittgren-Ahl säger att lön och pension om möjligt
              ska behandlas lika och så vidare. Det visar att pension inte är
              en uppskjuten lön. Sluta med den typen av diskussion!
            </seg>
            <seg xml:id="i-7087ed449253adc4-0">
              Kvinnor är i en utsatt situation. När man gör en revision av
              förra valperioden är det alltid intressant att ha det med sig
              i bakhuvudet. Klyftorna ökade med närmare 28 procent i samhället.
              Antalet långtidsarbetslösa kvinnor ökade med 55,2 procent. Det
              förtidspensionerades 140 personer om dagen varav många kvinnor.
              Kvinnor är en utsatt grupp. Alliansregeringens politik arbetar
              för att ställa det till rätta.
            </seg>
            <seg xml:id="i-dc11ed213ce7bde0-0">
              Vi kan konstatera att det förhöjda grundavdraget och även förstärkningen
              av det innebär ytterligare skattelättnader för både kvinnor och
              män. Den politik som alliansregeringen nu för kommer i större
              utsträckning att gagna kvinnor än män. Jag tycker att ni ska ha
              det med er i bakhuvudet.
            </seg>
            <seg xml:id="i-53ff122b987a871a-0">
              Ronny Olander talar om skatten. I mitt huvudanförande klargjorde
              jag att den halvering som ni talar om försvinner. Det blir ingen
              skillnad.
            </seg>
          </u>
          <note type="speaker" xml:id="i-2a6069fa50c605c5-0">
            Anf. 102 CARL B HAMILTON (fp):
          </note>
          <u who="carl_b_hamilton_b4f697" xml:id="i-8e0e8d33a6b67277-0">
            <seg xml:id="i-d28786184a8b68c9-0">
              Fru talman! Låt mig börja med några städåtgärder. Här påstods
              för det första att budgetunderskottet skenar. Det är helt osant.
              Så sent som i dag nedskruvades budgetunderskottet så att det nu
              är 2,8 procent. För det andra påstod PRO att detta inte finns
              i andra länder. Det gör det visst. Jag räknade tidigare i dag
              upp 15 länder. Lita inte på PRO, det är lärdomen av detta, och
              vifta inte med dessa lappar kritiklöst.
            </seg>
            <seg xml:id="i-1a800294bc123329-0">
              Det ska löna sig att arbeta. Det lät här på Phia Andersson som
              att Socialdemokraterna arbetar utan lön och bara bedriver något
              slags altruistisk verksamhet. Det är svårt att sälja den inställningen
              till LO:s löneförhandlare. Jag tror att det är bra om det lönar
              sig att arbeta. Jag tror att samhället fungerar bättre då, och
              det tror nog också huvuddelen av dem som ska arbeta.
            </seg>
            <seg xml:id="i-c04337f6d182cb3e-0">
              Det allvarliga i detta är att ni helt och hållet i praktiken
              vänder er till de friskaste pensionärerna. Christina Axelsson,
              annars en utmärkt person, sade här att de är en konsumentkraft.
              Kan man uttrycka det mer cyniskt? Jag är orolig för de skröpligaste
              pensionärerna som kommer att behöva offentligfinansierad vård
              och omsorg. De kommer att behöva en rejäl skattebas och en bra
              bnp-tillväxt. Det är vad som säkerställer deras pensionärstid
              när den är som svårast.
            </seg>
            <seg xml:id="i-3ee01a836bca1c9c-0">
              Ni smickrar in er hos de friskaste pensionärerna. Jag tror att
              man utifrån ett fördelningspolitiskt perspektiv ska fokusera på
              dem som har det svårast även i pensionärskollektivet.
            </seg>
            <seg xml:id="i-ba716ba385d54f82-0">
              Anf. 103 LENNART SACRÉDEUS (kd):
            </seg>
            <seg xml:id="i-7ff32eb7f649b6fa-0">
              Fru talman! Herr finansminister! Vi får tacka för den här debatten.
              Den har varit engagerad. Jag tänkte försöka sammanfatta det hela
              i några punkter.
            </seg>
            <seg xml:id="i-f7fe138de099bd78-0">
              För det första ska jobbskatteavdraget i praktiken ses som ett
              schabloniserat, generellt och lättadministrerat förvärvsavdrag.
            </seg>
            <seg xml:id="i-99226d6b66c66a26-0">
              För det andra har vi, till skillnad från vad som ett antal gånger
              har sagts av engagerade socialdemokrater, inte höjt skatten för
              pensionärerna. Det vi har gjort är att vi har sänkt skatten för
              pensionärerna. Jag vet att ni jämför pensionärskollektivet och
              de yrkesarbetande, men det finns en glidning i debatten som kan
              antyda att vi skulle ha höjt skatten för pensionärerna. Så är
              icke fallet, och det vet ni. Med det beslut vi tog tidigare i
              veckan handlar det om en skattesänkning på mellan 3 500 och 4
              500 kronor per år för en pensionär med garantipension.
            </seg>
            <seg xml:id="i-eee01d2657278a52-0">
              För det tredje står ni socialdemokrater inte på barrikaderna
              för att ta bort förvärvsavdrag eller jobbskatteavdrag i de europeiska
              länder där det har införts. Ni har varit med och infört det där.
              Detta är inte en självklar socialdemokratisk politik.
            </seg>
            <seg xml:id="i-7340b24b1e545797-0">
              Ni säger att detta bryter mot pensionsavtalet. Det gör det inte.
              Det här handlar om ett avdrag. Det finns dubbla förvärvsavdrag
              för dem som arbetar efter 65 år. De privata pensionsförsäkringarna
              har ni varit med och infört. De kan inte dras av av pensionärerna.
              Avdragsmöjligheten är heller inte lika god vid ROT- och RUT-avdrag
              eller ränteavdrag för dem som är pensionärer.
            </seg>
            <seg xml:id="i-97e11047e43ad0cd-0">
              Jag menar, kära socialdemokrater, att ni har ställt frågan fel.
              Det handlar inte om lika eller olika beskattning. Det handlar
              om huruvida avdrag över huvud taget ska finnas. De kan inte alltid
              vara applicerbara på alla.
            </seg>
          </u>
          <note type="speaker" xml:id="i-ee8f04041295ab43-0">
            Anf. 104 Finansminister ANDERS BORG (m):
          </note>
          <u xml:id="i-159c5b4c3f9ff4e0-13" who="unknown">
            <seg xml:id="i-77d350666d326c18-0">
              Fru talman! Grunden för vår politik är en sann trygghet, välfärd
              och rättvisa. Det är kärnan, vi står för full sysselsättning.
              I varje budget vi har lagt fram och på varje område i politiken
              har vi förstärkt arbetslinjen. Vi har gjort det mer lönsamt att
              arbeta och mindre kostsamt att anställa.
            </seg>
            <seg xml:id="i-f312ac9441597f56-0">
              Det är den fulla sysselsättningen som är grunden till att vi
              ska klara välfärden också för pensionärerna. Det finns en fullständig
              enighet bland alla experter om att kärnan i den jobbpolitiken
              är jobbavdraget. Alla, från LO till Finanspolitiska rådet, OECD,
              IMF och till och med författaren till den bok som nämndes här
              tidigare, har understrukit att just jobbskatteavdraget förmodligen
              är det mest effektiva sätt vi har att förstärka sysselsättningen.
            </seg>
            <seg xml:id="i-d02ca8165fb8736f-0">
              När det lönar sig bättre att arbeta och det blir fler som vill
              anställa stiger sysselsättningen, och då klarar vi välfärden bättre.
            </seg>
            <seg xml:id="i-2e4592738aa45f72-0">
              Det är naturligtvis ett mål för vår politik att förbättra välfärden
              också för pensionärer. Det är en självklar utgångspunkt för alla
              partier i Sveriges riksdag, tror jag, att vi också vill förbättra
              standarden för pensionärerna. Det är ju därför vi har sänkt skatten
              för pensionärer två gånger. Vi har tagit det första steget med
              att sänka pensionärsskatten, och vi har tagit det andra steget
              med att sänka pensionärsskatten. I takt med att ekonomin tillåter
              det kommer vi naturligtvis att fundera på ytterligare steg även
              på det här området.
            </seg>
            <seg xml:id="i-349ce6e2fe97f599-0">
              Våra socialdemokratiska debattörer ger här intrycket att Socialdemokraternas
              prioritering är att göra det bättre för pensionärerna. Det är
              kärnan i den socialdemokratiska politiken, säger man, och man
              har upprop där man menar att så är fallet. Men vi vet alla att
              det inte är så. Socialdemokraterna har lagt fram ett budgetförslag
              i Sveriges riksdag. I den budgeten ligger 14 miljarder på bidragsförstärkningar
              och ytterligare 3 på traditionell Amspolitik. Sammantaget är det
              förbättringar med 14 miljarder på a-kassan. Det är den socialdemokratiska
              budgeten. Det är bidragspolitiken som är kärnan i er politik.
              Stå någon gång upp för den politiken! Säg att syftet är att det
              ska löna sig sämre att arbeta och att ni inte bryr er om full
              sysselsättning! Det vore nämligen det konsekventa, utifrån vad
              ni här säger.
            </seg>
            <seg xml:id="i-d2fe057d1653e277-0">
              Med de pengar ni lägger på bidragssidan och den skattelättnad
              ni inför i fråga om a-kasseavgiften skulle man kunna sänka pensionärsskatterna
              med 25 miljarder, om det var pensionärsskatterna som var bekymret.
              Men det föreslår ni inte.
            </seg>
            <seg xml:id="i-0a58e1e8f0fd7d82-0">
              Ni föreslår 3 miljarder till pensionärerna. Ni föreslår 14 miljarder
              till bidrag, 17 miljarder till bidrag och Amspolitik, 14 miljarder
              till a-kassan det är tre, fyra, fem eller sex gånger så mycket
              som till pensionärerna! Ert förslag innebär 4 kronor extra om
              dagen för Sveriges pensionärer.
            </seg>
            <seg xml:id="i-cd47afc1ba2dda46-0">
              Det är inte pensionärerna ni bekymrar er om, utan om att återuppbygga
              LO:s maktbas på svensk arbetsmarknad genom att förstärka bidragssystemen.
              Det är precis det som är syftet med er politik. Det skulle leda
              till lägre sysselsättning, fler arbetslösa, större långtidsarbetslöshet,
              fler ungdomar i arbetslöshet, sämre sysselsättning för invandrare
              och lägre sysselsättning för kvinnor. Det är vad er politik skulle
              leda till.
            </seg>
            <seg xml:id="i-c422941be92ee127-0">
              De som tjänar mest på att fler kommer i arbete är naturligtvis
              pensionärerna, särskilt de pensionärer som vi ömmar mest för de
              som är i behov av vård och omsorg och behöver stöd i svåra tider.
              Det är där som det betyder mest att vi får fler i arbete.
            </seg>
            <seg xml:id="i-bb9ac018a024c1fd-0">
              Det är därför trygghet, välfärd och rättvisa bara kan byggas
              genom full sysselsättning. Väjer man för vad som krävs för full
              sysselsättning bygger man ofärd, orättvisa och otrygghet. Här
              går skiljelinjen i svensk politik.
            </seg>
            <seg xml:id="i-bbdf22f180d69698-0">
              Alliansens politik har som grund att skapa förutsättningar för
              full sysselsättning. I Socialdemokraternas grundläggande idé går
              däremot bidragslinjen framför arbetslinjen.
            </seg>
          </u>
          <note type="speaker" xml:id="i-3fef2d30b435dc61-0">
            Anf. 105 BIRGITTA ERIKSSON (s):
          </note>
          <u who="birgitta_eriksson_0ec58f" xml:id="i-49c0fe78a24b73c1-2">
            <seg xml:id="i-316ba6267ec40a37-0">
              Fru talman! Anders Borg, man måste väl fråga sig jag utgår från
              att regeringen också gör det när man lägger fram förslag vilka
              som förlorar och vilka som vinner på de beslut man avser att fatta.
            </seg>
            <seg xml:id="i-8905b87eabc4110c-0">
              Vilka är då de stora förlorarna med jobbskatteavdraget? Jo, det
              är alla pensionärer, sjuka, arbetslösa, föräldralediga, kvinnor
              som har jobbat inom låglöneyrken och tagit ett stort ansvar för
              barn och hem, män och kvinnor som är utslitna och inte orkar jobba
              ens till 65 års ålder och glesbygden, som har en åldrande befolkning.
            </seg>
            <seg xml:id="i-cc40f8c21fc6f8ad-0">
              Vilka är då vinnarna? Jo, det är högutbildade män i storstäderna
              som har fått stora skattesänkningar och som både kan och får möjlighet
              att jobba efter pensionen.
            </seg>
            <seg xml:id="i-c93a2d5f27e8bf1b-0">
              Om nu den borgerliga regeringen inte lyssnar på oss socialdemokrater
              vore det klädsamt att man åtminstone lyssnade på de stora pensionärsorganisationerna,
              som organiserar ett stort antal pensionärer. Det vore som sagt
              inte fel att ta del av de inbjudningar som nu kommer från PRO
              och andra organisationer inom pensionärsgruppen.
            </seg>
            <seg xml:id="i-21e555a95e322999-0">
              Anders Borg säger i svaret att jobbskatteavdraget skulle stimulera
              deltidsarbetande kvinnor att jobba mer. Jag tror att det är helt
              andra skäl som gör om familjen väljer att någon jobbar deltid
              än att man får några hundralappar mer i månaden.
            </seg>
            <seg xml:id="i-6e600805d38cb9cb-0">
              Och snälla herr minister, skyll nu inte på finanskrisen att det
              inte blev som ni hade tänkt med jobbskatteavdraget, men visa gärna
              på att man har fått ut deltidsarbetande kvinnor i arbete tack
              vare jobbskatteavdraget. Det var ju det som var avsikten.
            </seg>
          </u>
          <note type="speaker" xml:id="i-0a59aa234b49f479-0">
            Anf. 106 THOMAS STRAND (s):
          </note>
          <u who="thomas_strand_a4f0e0" xml:id="i-580f735ad61ed35b-2" next="cont">
            <seg xml:id="i-3cd0950bcdd5bc6a-0">
              Fru talman! När jag lyssnade på finansministerns senaste inlägg
              tänkte jag på ordstävet tomma tunnor skramlar mest.
            </seg>
            <seg xml:id="i-92e75175ac248686-0">
              När finansministern påstår att vi inte bryr oss om full sysselsättning
              är det väl magstarkt. Är det något parti som har gjort det i många
              år, ända sedan vår födelse, är det arbetarrörelsen. Vi har stått
              för full sysselsättning och arbete åt alla. Att då säga att vi
              inte bryr oss om full sysselsättning är magstarkt, finansministern!
            </seg>
            <seg xml:id="i-cb39c14b7fd46441-0">
              Sedan kommer man alltid körande med bidragslinjen. Så fort argumenten
              tryter kommer det. Vi står inte för någon bidragslinje. Vi står
              för arbete åt alla och full sysselsättning. Punkt slut.
            </seg>
            <seg xml:id="i-8224e30e2bcad319-0">
              Det spelar roll vilken regering vi har i landet. Det har den
              här debatten med tydlighet visat. Den borgerliga regeringen säger
              att det är helt okej att man gör skillnad på pensionärer och löntagare.
              Det är helt okej att beskatta pensionärer mer. Det är till och
              med bra.
            </seg>
            <seg xml:id="i-7139374f6b7737a2-0">
              Här har finansministern gått fram. Här har företrädare för Centern,
              Folkpartiet och Kristdemokraterna exakt samma budskap.
            </seg>
            <seg xml:id="i-665e99430e8efe39-0">
              Vi socialdemokrater säger någonting annat. Det ska vara rättvisa
              skatter. Det ska vara rättvisa mellan yrkesarbetande och pensionärer.
              Det är vårt tydliga löfte till alla väljare.
            </seg>
            <seg xml:id="i-5f0cbfe9a5c90b9a-0">
              Ni har inte med er svenska folket i den här frågan. En undersökning
              som jag tror släpptes i dag säger att 91 procent av svenska folket
              tycker att det är fel att pensionärer beskattas hårdare än löntagare.
            </seg>
            <seg xml:id="i-46851abd5ca51cb1-0">
              Finansministern, herr minister! Det är till och med så att 87
              procent av dina väljare tycker att det är fel att beskatta pensionärer
              hårdare än löntagarna. Ni har inte svenska folket med er.
            </seg>
            <seg xml:id="i-777bba2038643979-0">
              En fungerande arbetslinje kräver att det ska löna sig både att
              arbeta och att ha arbetat. Därför är det hög tid att ta bort den
              orättfärdiga skillnaden i beskattning mellan yrkesarbetande och
              pensionärer.
            </seg>
          </u>
          <note xml:id="i-03da574fc8a14a51-0">
            Anf. 107 SIW WITTGREN-AHL (s):
          </note>
          <u who="thomas_strand_a4f0e0" prev="cont" xml:id="i-5b4889b1d711f23c-2">
            <seg xml:id="i-d68f2edcc51873c3-0">
              Fru talman! Jag vill tacka för en väldigt klargörande debatt.
              Det tycker jag att det har varit. Vi tycker inte lika i denna
              fråga.
            </seg>
            <seg xml:id="i-71d0a5cf3baad236-0">
              Finansministern kallar våra trygghetssystem för bidragssystem.
              Tänk om Trygg-Hansa, när man anmäler att den bil som man har betalat
              försäkringar för hela livet är borta, skulle säga: Kom inte hit
              och få ett bidrag!
            </seg>
            <seg xml:id="i-59c523b7d8b94e87-0">
              Vi betalar egenavgifter. Vi betalar skatt. Vi betalar försäkringar.
              Det väljer finansministern att kalla för bidrag.
            </seg>
            <seg xml:id="i-d994d6a397d50183-0">
              Jag undrar vad han viskar i örat egentligen, herr minister, för
              det blir helt fel. Försäkringar är försäkringar, och de ska gälla
              fullt ut om man har betalat dem.
            </seg>
            <seg xml:id="i-351afc6174cf0751-0">
              Finansministern säger så här: Vi tänker mer på dem i vård och
              omsorg. När de gamla blir gamla ska vi kunna ta hand om dem.
            </seg>
            <seg xml:id="i-672ed34e0cc9b29e-0">
              Är det därför som ni också beskattar föräldralediga? En föräldraledig
              som har 24 000 kronor i lön betalar nämligen 1 300 kronor mer
              i skatt än en som är på arbetet.
            </seg>
            <seg xml:id="i-cbaa02c3935de121-0">
              När det gäller pensioner, barn och socialpolitik har jag lärt
              mig att vi har ett generationskontrakt. Men det gäller inte, för
              när det gäller att arbeta tycker regeringen Reinfeldt att det
              är bättre att vi öppnar upp, så att de i ytterområdena kan få
              ett vårdnadsbidrag. Och det ska inte vara beskattningsbart.
            </seg>
            <seg xml:id="i-22489400ae7ac597-0">
              Gamla Folkpartiet stod för jämställdhet och så vidare. De tyckte
              att papporna också skulle vara hemma. Nu beskattar man också dem
              hårdare. Därför får vi inte ett jämställt uttag av föräldraförsäkringen.
              Man säger: Vi kan ha ett vårdnadsbidrag i stället.
            </seg>
            <seg xml:id="i-75c57dbefb515967-0">
              Man hör alliansens företrädare säga: Lita inte på pensionärsorganisationerna!
              Jag litar på pensionärsorganisationerna. Jag tycker att de gör
              ett jättebra arbete. Jag uppmanar fackföreningsrörelsen och alla
              föräldralediga att också delta i den här kampen, så att man får
              skatt efter bärkraft och inte skatt efter situation.
            </seg>
          </u>
          <note type="speaker" xml:id="i-c0618bcfb50c95d8-0">
            Anf. 108 LARS JOHANSSON (s):
          </note>
          <u who="lars_johansson_1e1d92" xml:id="i-39211d903e4bf7f4-2">
            <seg xml:id="i-23ecedd0a255fae1-0">
              Fru talman! Det är viktigt att komma ihåg varför pensionärsorganisationerna
              är så engagerade, precis som vi. Det handlar nämligen om att det
              ska vara lika skatt för lika inkomst. Det är principerna som vi
              slåss om. Det är där vi ser att regeringen och finansminister
              Borg har en annan uppfattning och tycker att det ska vara skillnad.
            </seg>
            <seg xml:id="i-91526d07a865d539-0">
              Ni vill skapa jobb genom att öka klyftorna. Socialdemokraterna
              vill skapa många nya jobb genom att minska klyftorna. Vi vill
              föra en jämlik politik där man också beskattar människor lika.
              Det är den stora skillnaden.
            </seg>
            <seg xml:id="i-50cc931633674774-0">
              Det går inte att säga, som finansministern gör, att Socialdemokraterna
              inte företräder en jobbpolitik. Det har vi gjort i alla tider.
              Vi kan också bevisa det.
            </seg>
            <seg xml:id="i-65784785733787bc-0">
              Efter den förra borgerliga regeringen skapades det 300 000 nya
              jobb, trots den skattesituation som var då. Under Socialdemokraternas
              senaste regeringsår skapades det 153 000 nya jobb. Nu är det 100
              000 färre jobb, och utanförskapet ökar.
            </seg>
            <seg xml:id="i-27bb9fe4af75f242-0">
              Om den budget som vi hade lagt fram hade vunnit gehör i kammaren
              hade det blivit 100 000 fler jobb eller utbildningsplatser för
              dem som behöver utbildning på grund av att de är arbetslösa. Det
              är det som är skillnaden i politiken.
            </seg>
            <seg xml:id="i-30a0d34b01103083-0">
              Vi lägger fram konkreta förslag. Men vi vill ha ett mer jämlikt
              samhälle än vad ni vill ha. Det är där skillnaden är. Erkänn det
              i stället för att påstå något annat!
            </seg>
            <seg xml:id="i-6e5d9b5b51e19111-0">
              Vi har en lång historia bakåt i tiden med socialdemokratiska
              regeringar. Detta kan dokumenteras år efter år. Vi kan konstatera
              att Moderaterna alltid har föreslagit sänkta skatter för höginkomsttagare.
              Jag kan dokumentera att det har varit så sedan 1921, om finansministern
              vill ta del av det. Finansministern kan också gå in på Moderaternas
              egen hemsida. Där framgår det att det är på det viset.
            </seg>
            <seg xml:id="i-612120649a2a2f26-0">
              Försök inte att slå blå dunster i ögonen på folk, för det är
              fel. Ni har alltid varit för mer orättvisa, och ni är för mer
              orättvisa när det gäller beskattning. Det är därför vi tycker
              att det är en så viktig fråga. Vi lämnar inte frågan i dag, utan
              vi kommer att fortsätta att bekämpa regeringens orättvisa skattepolitik
              fram till valet.
            </seg>
          </u>
          <note type="speaker" xml:id="i-7c680bfacdfef283-0">
            Anf. 109 LARS U GRANBERG (s):
          </note>
          <u who="lars_u_granberg_5603e1" xml:id="i-5e61f1ae8f8f722c-2">
            <seg xml:id="i-326d882e7e28ff73-0">
              Fru talman! Varför gäller inte arbetslinjen och jobbpolitiken
              alla? Det är en fråga som jag kan ställa mig.
            </seg>
            <seg xml:id="i-27a27ebb1a043147-0">
              I svaret från finansministern på mina frågor står det att det
              ska löna sig att arbeta när man är mellan 65 och 67 år. Men här
              råder det lite grann av en vilsenhet mellan ministrarna på den
              moderata sidan.
            </seg>
            <seg xml:id="i-fb48e3ccedb60bc8-0">
              Sven Otto Littorin hävdar med bestämdhet att han inte ser någon
              anledning att prioritera arbetshandikappades hjälpmedel efter
              65 års ålder. De som är handikappade och behöver ha hjälpmedel
              för att kunna ha ett jobb och som finns på arbetsmarknaden kommer
              inte att kunna ha kvar sina jobb efter att de fyllt 65 år. Det
              svar som finansministern har gett mig i dag gäller alltså alla
              förutom de personer med funktionshinder som finns på arbetsmarknaden.
            </seg>
            <seg xml:id="i-eb597c98e9a8c456-0">
              Det är ett prioriterat område. Det är en prioritering från arbetsmarknadsministern.
              Sedan finns Husmark Pehrsson som säger tvärtom. Det skulle vara
              intressant att höra finansministern här. Kan finansministern tänka
              sig att finansiera och prioritera hjälpmedel för arbetshandikappade
              när de är mellan 65 och 67 år? Det är nämligen det enda sättet
              att få det svar som du har gett i dag att gå ihop.
            </seg>
            <seg xml:id="i-a731f2dbd37cb543-0">
              Sedan skulle jag vilja avsluta med en sak, för jag tycker att
              vi hade en intressant diskussion. Det handlar om hur aktiva pensionärerna
              och pensionärsgruppen är.
            </seg>
            <seg xml:id="i-314331d8664ca745-0">
              Jag skulle vilja skicka en hälsning till min svärmor. Hon får
              utgöra någon sorts bild av pensionärskollektivet. Hon är en väldigt
              aktiv kvinna. Hon gör också en insats. Hon har sett till att arbetsdeltagandet
              i vårt land ökar. Hon har sett till att jag kan stå här och att
              min fru kan jobba. Hon underlättar vår vardag. Så ser många pensionärers
              vardag ut.
            </seg>
            <seg xml:id="i-c19b1434765cae39-0">
              Vi som parti har för avsikt att premiera detta. Ni straffbeskattar
              dem som ser till att arbetsdeltagandet ökar i vårt land.
            </seg>
          </u>
          <note type="speaker" xml:id="i-11a54238d7a40a7a-0">
            Anf. 110 LENNART AXELSSON (s):
          </note>
          <u who="lennart_axelsson_82f7c1" xml:id="i-1e0978ed5c4a828e-4">
            <seg xml:id="i-5e2d7018ba958ae3-0">
              Fru talman! Thomas Strand tog upp vårt partis inställning till
              full sysselsättning eller allas rätt till arbete, som vi brukar
              säga. Det är väldigt grundläggande för oss.
            </seg>
            <seg xml:id="i-8834ff8bc9f5c1bc-0">
              Det är något som vi tydligen är helt överens om. Det är vägarna
              dit som skiljer oss åt.
            </seg>
            <seg xml:id="i-6989a55673b39814-0">
              Den här regeringen jagar människor som är sjuka och arbetslösa
              till socialbidragsköerna eller ser till att cancersjuka får ställa
              sig i kö hos Arbetsförmedlingen. Det är inte den väg som vi vill
              välja. Vi vill hellre ha en trygghet i de trygghetssystem som
              finns för att folk ska känna sig trygga i omställningen till andra
              arbeten. Det tror vi är en betydligt bättre väg för att skapa
              full sysselsättning i Sverige.
            </seg>
            <seg xml:id="i-fc4a7681a9367aec-0">
              Skatterna har sänkts med 100 miljarder i namn av att man ska
              skapa mer arbete. Vi vet vad som har hänt. Arbetslösheten har
              ökat.
            </seg>
            <seg xml:id="i-8e534fe23575af00-0">
              100 miljarder när jag är ute och pratar om den summan förstår
              folk inte vad det handlar om för någonting. 100 miljarder är väldigt
              abstrakt. Men man kan säga att all äldreomsorg i Sverige kostar
              ungefär 80 miljarder. Man skulle alltså kunna fördubbla de anställda
              i äldreomsorgen runt om i hela Sverige. Ett stort antal äldre
              människor skulle ha möjlighet att komma ut om man bara använde
              en liten del av den summa som skatten har sänkts med.
            </seg>
            <seg xml:id="i-34ee10a991256015-0">
              Ni säger: Vi sänker skatterna för att ge mer resurser till de
              här områdena. Har ni skapat några sådana pengar under de år ni
              har suttit vid makten? Jag skulle vilja de siffrorna i så fall.
            </seg>
            <seg xml:id="i-b84c087a797b4414-0">
              Vi kommer som andra har sagt att fortsätta kämpa för att vi ska
              få rättvisa villkor på alla områden, inte minst när det gäller
              beskattning.
            </seg>
          </u>
          <note type="speaker" xml:id="i-d4b9ff21c8c9fb3e-0">
            Anf. 111 PHIA ANDERSSON (s):
          </note>
          <u who="phia_andersson_c404f7" xml:id="i-6305771eaab97a71-2">
            <seg xml:id="i-db54b5d927cfb4e8-0">
              Fru talman! Carl B Hamilton har lämnat lokalen, men jag hoppas
              att han står någonstans där han hör den här gången. Det är uppenbart
              så att han har problem med hörseln, för jag sade inte att folk
              skulle jobba gratis bara för att de ville arbeta. Jag sade att
              människor vill arbeta. Problemet i Sverige är inte att vi har
              en avsaknad av människor som vill arbeta. Problemet är avsaknaden
              av arbetstillfällen.
            </seg>
            <seg xml:id="i-3a0fdc52421d3e38-0">
              I den här interpellationsdebatten har jag försökt beskriva en
              verklighet som många äldre befinner sig i här och nu. Det är en
              annan verklighet än den finansministern har som utgångspunkt för
              sin politik.
            </seg>
            <seg xml:id="i-1709728a348edb94-0">
              Men den verklighet som jag beskriver försvinner inte bara för
              att finansministern inte vill se den. För de pensionärer vi möter
              och samtalar med i telefon och som har svårt att få ekonomin att
              gå ihop finns alltså ingen förbättring i ett borgerligt styrt
              Sverige.
            </seg>
            <seg xml:id="i-70a24d10ef725640-0">
              Efter den här interpellationsdebatten kan jag bara konstatera
              att orättvisorna mellan löntagare och pensionärer kommer att fortsätta
              med en borgerlig regering. Det kan sammanfattas med: Om miljonärer
              vill ha mer så tar vi det från pensionärer, för de är fler.
            </seg>
          </u>
          <note type="speaker" xml:id="i-b2f3eda585c2daac-0">
            Anf. 112 CHRISTINA AXELSSON (s):
          </note>
          <u who="christina_axelsson_dbffdb" xml:id="i-78ed496ce60ba915-2">
            <seg xml:id="i-786414746c9c2aca-0">
              Fru talman! Jag måste råda herr finansminister att läsa på historien.
              Arbete åt alla har varit en paroll för Socialdemokraterna sedan
              fackföreningsrörelsen bildade det här partiet 1889.
            </seg>
            <seg xml:id="i-625e79899628ba35-0">
              Jag tror att vare sig friska eller sjuka pensionärer eller friska
              eller sjuka arbetstagare vill vara diskriminerade i skattehänseende.
              Men till er som har lyssnat på den här debatten i dag och till
              oss som har deltagit i den måste man ändå säga att den har varit
              väldigt klarläggande.
            </seg>
            <seg xml:id="i-7d9a313057f2e6cb-0">
              Ministern har tillsammans med sina kamrater från Folkpartiet,
              Centerpartiet och Kristdemokraterna här i riksdagen bestämt att
              de är för en diskriminering av pensionärer som min interpellation
              bottnade i, men också att de är för en diskriminering av föräldralediga,
              sjuka och arbetslösa.
            </seg>
            <seg xml:id="i-3810d5dbddcb5eeb-0">
              Den moderatledda regeringen visar här sitt rätta ansikte. De
              vill ha ökade klyftor i samhället. Det är samma gamla moderater
              som vi har kämpat mot sedan 1889.
            </seg>
            <seg xml:id="i-7c056139dd911731-0">
              Vi socialdemokrater står för en annan politik. Vi värnar social
              trygghet. Vi vill ha sammanhållning och solidaritet. Även skattemässigt
              vill vi att samhället håller ihop.
            </seg>
            <seg xml:id="i-fb9dbd2a4535f5b6-0">
              Vi socialdemokrater vill ha skatt efter bärkraft, precis som
              vi alltid har sagt: Av var och en efter förmåga, åt var och en
              efter behov!
            </seg>
          </u>
          <note type="speaker" xml:id="i-ab2e6b90a5b2aaa1-0">
            Anf. 113 CHRISTIN HAGBERG (s):
          </note>
          <u who="christin_hagberg_8f6c84" xml:id="i-e136440759aaf34f-2">
            <seg xml:id="i-b81c2f78697097f2-0">
              Fru talman! Man kan väl konstatera att den här debatten har gett
              många klarlägganden. Som sammanfattning skulle jag vilja säga
              att den borgerliga regeringen har skattepolitiken som sitt mål,
              medan vi har skattepolitiken som medel för att nå våra mål.
            </seg>
            <seg xml:id="i-ee3c98152f03176d-0">
              Det är den stora skillnaden mellan det borgerliga alternativet
              och det rödgröna alternativet som kommer att vinna valet nästa
              år.
            </seg>
            <seg xml:id="i-8b5cc127544e6e39-0">
              Det är intressant när finansministern går upp och säger att avsikten
              med jobbavdraget är att stimulera till arbete. Det är säkert sant,
              åtminstone i de teoretiska uträkningar som de sysslar med på Finansdepartementet.
              Det fick vi nämligen veta när vi var på skatteseminarium. Då sade
              Ingemar Hansson, som är finansministerns statssekreterare, att
              där sitter finansministern och jag, och så nämnde han två andra
              vid namn. Vi är nationalekonomer alla fyra, och vi gör en uträkning
              hur olika sorters förslag ska slå rent ekonomiskt.
            </seg>
            <seg xml:id="i-93960321514e21d6-0">
              Det förstår man ju. I proposition efter proposition är det teoretiska
              beräkningar att så här kommer det att bli, och de förslagen har
              majoriteten inget att sätta emot.
            </seg>
            <seg xml:id="i-4a19865603fa3813-0">
              I ett internt dokument från Finansdepartementet som tidningen
              Expressen har kommit över säger man så här: Jobbskatteavdraget
              ökar arbetsutbudet och sysselsättningen och förbättrar dessutom
              lönebildningen genom att man sänker reservationslönerna.
            </seg>
            <seg xml:id="i-300ad8d41599e113-0">
              Reservationslönen är den lägstalön som en person kan acceptera
              för att arbeta. Sänks reservationslönen pressas lönenivån på hela
              arbetsmarknaden ned, och pensionerna sjunker.
            </seg>
          </u>
          <note type="speaker" xml:id="i-f7b8e36049da28d0-0">
            Anf. 114 ÅSA LINDESTAM (s):
          </note>
          <u who="asa_lindestam_f208fc" xml:id="i-6aa4f7c04e2e9574-2">
            <seg xml:id="i-14d22b4d31c73b06-0">
              Fru talman! Jag har ett ord som står högt på min lista. Det är
              det ordet som står högst av allt: solidaritet. Det är inte bara
              i den här frågan, utan i alla de frågor jag är engagerad i är
              det det ordet som betyder väldigt mycket för mig: solidaritet.
            </seg>
            <seg xml:id="i-b538bb3eff42ebb0-0">
              Det är en ideologisk fråga som har följt mig genom hela livet.
              Jag måste instämma i mina kamraters inlägg. Arbete åt alla har
              jag demonstrerat för många gånger i mitt liv. Ända sedan jag var
              14 år och för första gången gick i första maj-tåget har det stått
              Arbete åt alla.
            </seg>
            <seg xml:id="i-b6f7ae9b22236c66-0">
              Men jag har förstått att det inte är riktigt så ministern tänker.
              Om vi går tillbaka till Gävleborg har vi alltså inte fler jobb
              där nu, trots detta avdrag, utan vi har ett mindre antal jobb.
              Det som ministern säger händer inte. Det är inte det verktyg som
              går att använda. Mycket märkligt.
            </seg>
            <seg xml:id="i-4a354f0a46af530c-0">
              Jag har också förstått att den som tjänar mycket har vad den
              behöver. Men den som inte tjänar så mycket behöver faktiskt ha
              lite till för att kunna skaffa sig det här. Det är ju så hjulen
              kommer i gång igen i Sverige. Man köper det som är nödvändigt,
              kanske nya skor eller en vinterjacka. Sådant är viktigt.
            </seg>
            <seg xml:id="i-799c52211aa40654-0">
              Jag vill tacka ministern, för jag tycker också att det har varit
              en väldigt klargörande debatt. Det är alltså mer åt dem som redan
              har. Övriga får skylla sig själva.
            </seg>
          </u>
          <note type="speaker" xml:id="i-9ba5670e5221d0a4-0">
            Anf. 115 RONNY OLANDER (s):
          </note>
          <u who="ronny_olander_1b0863" xml:id="i-08e692338f9a12aa-2">
            <seg xml:id="i-49ae19b83bc27501-0">
              Fru talman! Jag inställer mig också i kören och tackar för en
              bra och klargörande debatt. Jag går inte in på några detaljer.
            </seg>
            <seg xml:id="i-2f19675edad224c0-0">
              Jag vill bara göra ett medskick till finansministern. Han pratar
              om sin dröm och sin vision. Det får han gärna göra, och ni andra
              också. Men när jag möter företagare som ibland skäller på oss
              socialdemokrater ger jag dem ett gott råd: Gå hem och titta i
              dina räkenskapsböcker! När tjänade du mest pengar? När hade du
              flest anställda? Är det så att det inte var under tillväxttiderna
              när Socialdemokraterna styrde och ställde så ring mig!
            </seg>
            <seg xml:id="i-4963de6ce2f43c5e-0">
              Än så länge har jag inte fått ett enda samtal. Så är det, och
              det kan ni på Finansdepartementet också klara ut.
            </seg>
            <seg xml:id="i-48010ae7fe3a2f6e-0">
              Den fråga som jag inte har fått svar på är vad som händer med
              alla de människor som gärna vill men dess värre inte kan arbeta.
              Den frågan får väl bli hängande i luften, och jag tycker verkligen
              att det är tråkigt.
            </seg>
            <seg xml:id="i-8a3c3d60ed8fc3be-0">
              Det vi står upp för och det vi begär mandat för i kommande valrörelse,
              och jag hoppas verkligen att den här frågan får lov att vara med,
              det är att i det rödgröna Sverige ska ingen lämnas vid sidan av.
              I möjligheternas land ska arbetare, studerande, de som är sjuka,
              de som är arbetslösa, de som är föräldralediga och inte minst
              dem vi har diskuterat i dag, det vill säga pensionärerna, vara
              välkomna att sitta vid samma bord och få ta del av de gemensamma
              tillgångar som vi förfogar över i Sverige.
            </seg>
            <seg xml:id="i-d1d9c6d78aa2be01-0">
              Det är viktigt, och jag hade verkligen hoppats att ni hade kunnat
              ta detta till er. Men om detta står striden, och där är skiljelinjen.
            </seg>
            <seg xml:id="i-f6e58820a3618aad-0">
              Jag passar på att önska en trevlig helg. Vila nu upp sig, finansministern,
              och kom tillbaka med nya friska tag! Lyssna inte för mycket på
              rådgivaren i Javisst, herr minister , för än så länge går det
              inte så bra.
            </seg>
          </u>
          <note type="speaker" xml:id="i-a0639bc50bd32f6c-0">
            Anf. 116 KERSTIN HAGLÖ (s):
          </note>
          <u who="kerstin_haglo_a76d1d" xml:id="i-3dd65edea99e252f-2">
            <seg xml:id="i-a3bc1015eddc653a-0">
              Fru talman! Tack för debatten! Tack, finansministern, för svaren,
              framför allt för tydliga besked till landets pensionärer, det
              som ändå interpellationsdebatten har handlat om. Vi har fått tydliga
              svar från finansministern.
            </seg>
            <seg xml:id="i-070af832b5d90119-0">
              Sammanfattningsvis kan jag säga att vi socialdemokrater menar
              att pension inte ska beskattas hårdare än lön. Pension är uppskjuten
              lön, Jörgen Johansson, inte ett bidrag. Pensionärerna har under
              hela sitt arbetsliv avstått lön och ska inte straffas för detta.
            </seg>
            <seg xml:id="i-69f5f01f181dab40-0">
              Just som många har påpekat här var ju förutsättningen när det
              nuvarande pensionssystemet infördes lika skatt. För varje budget
              som den moderatledda regeringen har presenterat har man tagit
              ett steg bort från denna självklarhet. Det är ett svek.
            </seg>
            <seg xml:id="i-84e8aedf12d463a9-0">
              Med en rödgrön regering ska vi stegvis ta oss tillbaka till vad
              som är rättvist, rättfärdigt och värdigt våra pensionärer, sjuka,
              arbetslösa och föräldralediga. Pension och lön ska beskattas lika.
              Det är Socialdemokraternas besked till landets pensionärer.
            </seg>
          </u>
          <note type="speaker" xml:id="i-bdf846d0c19aaa39-0">
            Anf. 117 Finansminister ANDERS BORG (m):
          </note>
          <u xml:id="i-159c5b4c3f9ff4e0-14" who="unknown">
            <seg xml:id="i-acb6b70a2f223874-0">
              Fru talman! Allians för Sverige har en politik för full sysselsättning.
              Det är därför vi har en politik för trygghet, välfärd och rättvisa.
              I dag har vi kunnat redovisa nya prognoser för svensk ekonomi
              som visar att skatteintäkterna av verksamheterna i kommunerna
              för 2011 kan öka med 12 miljarder kronor. Därmed står vi i en
              situation där sysselsättningen i kommunsektorn 2011 kommer att
              vara lika stor som den var 2007 och 2008. Vi har tagit Sverige
              igenom den värsta ekonomiska krisen på 70 år och samtidigt säkrat
              sysselsättningen i kommunsektorn, i välfärden, i äldreomsorgen,
              i sjukvården och på förskolorna.
            </seg>
            <seg xml:id="i-5ed78aa7cb87ed1c-0">
              Det är viktigt att vi kan göra det. Det är för att vi står upp
              för arbetslinjen. Mot den står den socialdemokratiska politiken,
              bidragslinjen. Det är Socialdemokraternas politik. Det är bara
              att ta fram budgetarna: 14 miljarder i a-kassehöjningar, höjd
              sjukförsäkring, höjt bostadsbidrag, höjd föräldrapenning. I de
              samlade vänsterpartiernas budgetar gick det inte att hitta ett
              enda bidrag som man inte höjde. Man lyckades till och med höja
              bidrag som jag, som har arbetat med de här frågorna i 20 år, inte
              kände igen. Det är en fantastisk bedrift från vänstersidan, men
              det är bidragslinjen. Det är inte arbetslinjen. Man är mycket
              konsekvent i sin nedmontering av arbetslinjen från Socialdemokraternas
              sida.
            </seg>
            <seg xml:id="i-2a26db95c03ba5ea-0">
              Nu tar man pensionärerna och säger: Vi ska halvera skillnaden
              mellan pensionärer och löntagare. Då är det många som tror att
              det måste betyda att man sänker skatten för pensionärerna. Det
              gör man 3 miljarder. Sedan dyngar man på med 17 miljarder i skattehöjningar
              för löntagarna, 3 miljarder 17 miljarder. Jo, man minskar skillnaden
              i skatt mellan löntagare och pensionärer. Man gör det genom att
              slå ett benhårt slag mot Sveriges alla lärare, sjuksköterskor
              och barnvårdare.
            </seg>
            <seg xml:id="i-7002401c6983fe3a-0">
              Det är skiljelinjen i svensk politik. Vår politik står för trygghet,
              välfärd och arbete. Socialdemokraternas politik står för bidragsberoende
              och utanförskap.
            </seg>
          </u>
          <note xml:id="i-0bacab7970c81622-8">
            Överläggningen var härmed avslutad.
          </note>
          <note xml:id="i-06d745be874610e8-0">
            10 § Anmälan om interpellation
          </note>
          <note xml:id="i-22e733525f81fc17-0">
            Anmäldes att följande interpellation framställts
          </note>
          <note xml:id="i-f8f80ae16be74243-0">
            den 4 december
          </note>
          <note xml:id="i-28de5fc473e7cc53-0">
            Anne Ludvigsson
          </note>
          <note xml:id="i-f829a0c1dd5e6633-0">
            Interpellationen redovisas i bilaga som fogats till riksdagens
            snabbprotokoll tisdagen den 8 december.
          </note>
          <note xml:id="i-8de93ada574b0721-0">
            11 § Anmälan om frågor för skriftliga svar
          </note>
          <note xml:id="i-50161ba1a678ba48-0">
            Anmäldes att följande frågor för skriftliga svar framställts
          </note>
          <note xml:id="i-f8f80ae16be74243-1">
            den 4 december
          </note>
          <note xml:id="i-498cdff7cda10348-0">
            Marie Engström
          </note>
          <note xml:id="i-8bdee28505cec312-0">
            Amineh Kakabaveh
          </note>
          <note xml:id="i-8d033acf1959f3b5-0">
            Eva Olofsson
          </note>
          <note xml:id="i-89cb1447e2bbb025-0">
            Carina Adolfsson Elgestam
          </note>
          <note xml:id="i-89cb1447e2bbb025-1">
            Carina Adolfsson Elgestam
          </note>
          <note xml:id="i-6a8560be4d4351b9-0">
            Krister Örnfjäder
          </note>
          <note xml:id="i-6a8560be4d4351b9-1">
            Krister Örnfjäder
          </note>
          <note xml:id="i-6a8560be4d4351b9-2">
            Krister Örnfjäder
          </note>
          <note xml:id="i-53a18b383987fb11-0">
            Annika Qarlsson
          </note>
          <note xml:id="i-ff781735a5a6df0c-0">
            Louise Malmström
          </note>
          <note xml:id="i-41fa2de25cd246bf-0">
            Jan Emanuel Johansson
          </note>
          <note xml:id="i-41fa2de25cd246bf-1">
            Jan Emanuel Johansson
          </note>
          <note xml:id="i-95018190509d293e-0">
            Allan Widman
          </note>
          <note xml:id="i-25548a6822c8a96e-0">
            LiseLotte Olsson
          </note>
          <note xml:id="i-cb860c998207617b-0">
            Frågorna redovisas i bilaga som fogats till riksdagens snabbprotokoll
            tisdagen den 8 december.
          </note>
          <note xml:id="i-32651722fa6d7fea-0">
            12 § Anmälan om skriftligt svar på fråga
          </note>
          <note xml:id="i-e0a2858c55480835-0">
            Anmäldes att skriftligt svar på följande fråga inkommit
          </note>
          <note xml:id="i-f8f80ae16be74243-2">
            den 4 december
          </note>
          <note xml:id="i-36436a8cfdcfee09-0">
            Peter Hultqvist
          </note>
          <note xml:id="i-22d068618b98fcff-0">
            Svaret redovisas i bilaga som fogats till riksdagens snabbprotokoll
            tisdagen den 8 december.
          </note>
          <note xml:id="i-3fc86810f3817b7d-0">
            13 § Kammaren åtskildes kl. 15.14.
          </note>
          <note xml:id="i-d6c256c6811ee3f3-0">
            Förhandlingarna leddes
          </note>
          <note xml:id="i-6f7f456964265b0b-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
