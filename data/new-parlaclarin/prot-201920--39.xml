<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2019</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2019</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201920--39</head>
          <docDate when="2019-01-01">2019-01-01</docDate>
        </div>
      </front>
      <body>
        <div>
          <note>
            § 1 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2019/20: 128
          </note>
          <note>
            Till riksdagen
          </note>
          <note>
            Interpellation 2019/20:128 Nedskärningar i sjukvården
          </note>
          <note>
            av Ulla Andersson (V)
          </note>
          <note>
            Interpellationen kommer att besvaras tisdagen den 10 december
            2019.
          </note>
          <note>
            Skälet till dröjsmålet är sedan tidigare inbokade engagemang.
          </note>
          <note>
            Helsingfors den 25 november 2019
          </note>
          <note>
            Socialdepartementet
          </note>
          <note>
            Lena Hallengren (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2019/20:139
          </note>
          <note>
            Till riksdagen
          </note>
          <note>
            Interpellation 2019/20:139 Utfasning av burar inom äggindustrin
          </note>
          <note>
            av Elin Segerlind (V)
          </note>
          <note>
            Interpellationen kommer att besvaras fredagen den 6 december
            2019.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Helsingfors den 20 november 2019
          </note>
          <note>
            Näringsdepartementet
          </note>
          <note>
            Jennie Nilsson (S)
          </note>
          <note>
            Enligt uppdrag
          </note>
          <note>
            Jenny Kvarnholt
          </note>
          <note>
            Expeditionschef
          </note>
          <note>
            § 2 Anmälan om granskningsrapport
          </note>
          <note>
            Tredje vice talmannen anmälde att följande granskningsrapport
            hade kommit in från Riksrevisionen och överlämnats till civilutskottet
            :
          </note>
          <note>
            RiR 2019:32 Konsumentskyddet på det finansiella området – förutsättningar
            och statlig tillsyn
          </note>
          <note>
            § 3 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2019/20:43 och 47 till skatteutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkanden
          </note>
          <note>
            2019/20:FiU6 AP-fondernas verksamhet t.o.m. 2018
          </note>
          <note>
            2019/20:FiU28 Ingripanden mot utländska kreditinstitut och vissa
            andra penningtvättsfrågor
          </note>
          <note>
            2019/20:FiU29 Skyldighet för kreditinstitut att tillhandahålla
            kontanttjänster
          </note>
          <note>
            Civilutskottets betänkande
          </note>
          <note>
            2019/20:CU5 Lägre kapitalkrav för privata aktiebolag
          </note>
          <note>
            Skatteutskottets betänkanden
          </note>
          <note>
            2019/20:SkU8 Genomförande av regler i EU:s direktiv mot skatteundandraganden
            för att neutralisera effekterna av hybrida missmatchningar
          </note>
          <note>
            2019/20:SkU9 Genomförande av regler om beskattning av inkomst
            från obeaktat fast driftställe i EU:s direktiv mot skatteundandraganden
          </note>
          <note>
            § 5 Statens budget 2020 Rambeslutet
          </note>
          <note>
            Finansutskottets betänkande 2019/20:FiU1
          </note>
          <note>
            Statens budget 2020 Rambeslutet (prop. 2019/20:1 delvis)
          </note>
          <note>
            föredrogs.
          </note>
          <note type="speaker">
            Anf. 1 ELISABETH SVANTESSON (M):
          </note>
          <note>
            Fru talman! Vi ska alltså fatta beslut om ramarna för nästa års
            budget, och jag yrkar bifall till reservation nr 1.
          </note>
          <u who="elisabeth_svantesson_91d9c1" prev="cont">
            <seg>
              Han flydde från döden, men så dog han här i stället. Så sa en
              släkting till Jaffar, 15 år, som nyligen blev mördad på en pizzeria
              i Malmö. Det summerar träffsäkert situationen i Sverige just nu.
              Staten har inte förmåga att upprätta grundläggande trygghet.
            </seg>
            <seg>
              Kartan över bombdåd i Malmö den senaste tiden liknar den över
              en krigszon. Mitt i allt detta bor skötsamma och strävsamma människor
              som gör allt de kan för att vara med och bidra men som nu börjar
              tappa tilliten till samhällets institutioner. I värsta fall har
              de tappat hoppet. Framför allt har otryggheten fördjupats och
              bitit sig fast.
            </seg>
            <seg>
              Fru talman! Vi är ett ekonomiskt rikt land, men vi har blivit
              fattigare på trygghet. Givetvis är det inte bara regeringens eller
              justitieministerns fel. Men det är ändå de som under fem år har
              haft makten att göra något åt detta, och det är fortfarande de
              som har makten att vända utvecklingen.
            </seg>
            <seg>
              Vad behöver göras för att bekämpa otrygghet och komma till rätta
              med gängkriminalitet, till exempel? Ja, man kan börja med att
              införa visita ­ tionszoner, sätta in ordningsvakter som stöttar
              polisen, sänka gränsen för obligatorisk häktning, införa kronvittnen,
              låta vittnen vara anonyma och fördubbla straffen för gängkriminella.
              Listan kan göras lång. Det finns många reformer som skulle kunna
              göra skillnad. Men framför allt måste vi se till att rättsväsen
              och polis har de resurser som de behöver, och det är akut.
            </seg>
            <seg>
              Fru talman! I sin budget för nästa år satsar Moderaterna fyra
              gånger så mycket som regeringen och stödpartierna på polis och
              rättsväsen. Vi prioriterar det framför friår och höjt bistånd.
            </seg>
            <seg>
              Här är vi som en familj, sa en äldre dam som jag träffade för
              någon vecka sedan på ett äldreboende i Gråbo utanför Lerum. Hon
              lyste som en sol när hon berättade det, och det värmde mitt hjärta.
              Många känner precis som hon. Jag önskar dock att ännu fler äldre
              som är i behov av en plats på ett äldreboende eller som redan
              bor på ett äldreboende skulle få känna just så, för det är trygghet.
              Det är också ett exempel på när svensk välfärd verkligen fungerar.
              Jag vill passa på att tacka alla som varje dag gör sitt yttersta
              för att sätta guldkant på tillvaron runt om på Sveriges äldreboenden.
            </seg>
            <seg>
              Dessvärre börjar nu besparingarna i många av Sveriges kommuner.
              Demografi, hög invandring och en vikande konjunktur pressar kommuner
              och regioner.
            </seg>
            <seg>
              Även i landets skolor börjar besparingarna äta sig in i verksamheten.
              I fredags besökte jag en högstadieskola i Askersund, och det gav
              två bestående intryck. Det ena var fantastiskt. Man hade vänt
              dåliga skolresultat och förbättrat dem avsevärt tack vare ett
              mycket målmedvetet arbete. Det andra intrycket var att även här
              började besparingarna äta sig in, för pengarna räcker inte till.
            </seg>
            <seg>
              Vi moderater ser vad som händer och möter det i vår budgetmotion.
              Vår slutsats är att de besparingar som nu drabbar patienter, elever
              och äldre måste bromsas. Staten måste ta ett större ansvar för
              välfärdens finansiering. Därför satsar vi 9 miljarder mer i generella
              statsbidrag till kommuner och regioner än vad regeringen gör.
              Det är en budget som kan göra skillnad för Sveriges elever och
              äldre. Allt detta går om man prioriterar, och vi prioriterar välfärd
              framför friår och höjt bistånd.
            </seg>
            <seg>
              Fru talman! Vi är antagligen på väg in i en lågkonjunktur. Det
              är en tråkig mening på många sätt. Man kan ju tro att vi redan
              befinner oss i en eftersom integrationen fungerar dåligt, arbetslösheten
              är hög, kronan är rekordsvag och vi har minusränta. EU-kommissionen
              bedömer att det bara är Italiens ekonomi som kommer att växa långsammare
              än Sveriges nästa år.
            </seg>
            <seg>
              Vad ska vi göra i det läget? Ta friår? Nej, fru talman, nu måste
              vi ha fullt fokus på ökad tillväxt genom att fler jobb skapas
              i ekonomin, och Sverige måste fokusera på arbetslinjen. Sverige
              behöver fler som jobbar.
            </seg>
            <seg>
              Vi vet att när lågkonjunkturen kommer slår den hårdast mot dem
              som står långt från arbetsmarknaden i dag. Därför hade det varit
              bra om reger ­ ingen hade tagit integrationen på lite större allvar.
              Fler borde ha kommit i jobb under de senare åren. Vad är regeringens
              lösning för att den som har invandrat till Sverige ska komma i
              arbete, få arbetskamrater och kunna försörja sig själv?
            </seg>
            <seg>
              Stefan Löfven, som säger sig inte ha sett problemen komma, har
              vid många tillfällen sagt att nyanlända kan få jobba på Sveriges
              vandringsleder. År 2016 skulle de märka ut vandringslederna, 2017
              var beskedet att nyanlända skulle rusta upp vandringslederna och
              för bara några veckor sedan var statsministern inne på att nyanlända
              skulle rensa vandringslederna.
            </seg>
            <seg>
              Ärligt talat! Det vore fantastiskt om många nyanlända får arbeta
              på vandringsleder, men det är inte min poäng. Hur många jobb tror
              ni att det blir? Det krävs riktiga reformer om vi ska se fler
              i arbete.
            </seg>
            <seg>
              Moderaterna har flera delar i sitt reformpaket. Den första handlar
              om en stram asylinvandring under nästa år och många år framöver.
            </seg>
            <seg>
              Den andra handlar om ett bidragstak som gör att man inte kan
              stapla bidrag på varandra. För bara något år sedan slog regeringens
              egna experter fast att det kan löna sig bättre att leva på bidrag
              än att jobba. Det är ju bra om man vill marknadsföra Sverige som
              ett bidragsland, men det är mycket dåligt om man vill klara integrationen.
            </seg>
            <seg>
              Vi vill också sänka skatten på låga inkomster, för vi vet att
              det ger effekt på sysselsättningen, särskilt för dem som inte
              har kommit in på arbetsmarknaden.
            </seg>
            <seg>
              Vi vill införa språkkrav. Språket är nyckeln till att komma in
              i såväl samhällslivet som arbetslivet. I dag har Sverige inte
              ett enda krav på att man ska lära sig språket.
            </seg>
            <seg>
              Vi vill ha jobb med lägre lön. Vi tror att det skulle vara bra
              med lärlingsanställningar. Vi väntar ivrigt på att etableringsjobben
              någon gång ska komma på plats, men de verkar ha fastnat på Arbetsmarknadsdepartementet.
            </seg>
            <seg>
              Vi vill också se yrkesutbildningar. Att lära sig ett yrke är
              en viktig del för att ha en chans att komma in på svensk arbetsmarknad.
            </seg>
            <seg>
              Här har ni, alla fyra partier, paket som ni skulle kunna införa
              redan i morgon!
            </seg>
            <seg>
              Fru talman! Det behövs också fler företag som växer. Jag tror
              att kompetensförsörjningsfrågan kommer att vara mycket central
              under åren framöver. Låt mig säga något kort om vår budget för
              detta. Vi förlänger expertskatten, vi sänker marginalskatter och
              vi satsar på mer undervisningstid i skolan. Det är några viktiga
              delar för att Sverige ska stärka tillväxten.
            </seg>
            <seg>
              Jag vill att Sverige ska hålla ihop. Den pendlande ensamstående
              undersköterskan som bor utanför Piteå och som är helt beroende
              av sin bil för att klara både jobb och vardag ska inte tvingas
              flytta från sitt hem bara för att storstadspolitiker är fixerade
              vid att höja bensinskatten.
            </seg>
            <seg>
              Därför sänker vi bensinskatten i vår budget, och det är också
              därför vi sänker undersköterskans skatt.
            </seg>
            <seg>
              Man kan inte bara prata om att hela Sverige ska leva, utan man
              måste också se till att det går att leva i hela Sverige. Att hålla
              ihop Sverige handlar också om ekonomisk fördelning – hur en budget
              påverkar män och kvinnor. Jag kan konstatera att den budget som
              antagligen kommer att vinna gehör här i Sveriges riksdag är en
              budget där män som tjänar mycket pengar är de stora vinnarna.
              Den gynnar inte de kvinnliga pensionärerna, eftersom en majoritet
              av dessa inte får en enda krona i skattesänkning med regeringens
              budget. Detta bekymrar mig. Det är därför vi moderater sänker
              skatten för alla som går till jobbet och för alla pensionärer.
              Det är rättvist, och det är jämställt.
            </seg>
            <seg>
              Slutligen, fru talman, skulle jag vilja uppmana alla oppositionspartiernas
              ledamöter i denna kammare att rösta på Moderaternas budget när
              den ställs mot regeringens. Vår budget stärker välfärden, polisen
              och rättsväsendet, upprättar arbetslinjen och håller ihop Sverige.
              Den är mer jämställd, och den är mer rättvis. Det är helt enkelt
              en budget som är framtagen för att lösa Sveriges riktiga problem.
              Den står mot en budget som är framtagen för att lösa enskilda
              partiers problem.
            </seg>
            <seg>
              (Applåder)
            </seg>
          </u>
          <note type="speaker">
            Anf. 2 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-634e3f7a41a753ec">
            <seg>
              Fru talman! Jag ska börja med att säga något snällt. Vi är nämligen
              helt överens, Elisabeth Svantesson och jag, om behovet av de stora
              investeringar som nu görs i polisen och i vår rättsstat. Det är
              utmärkt och jättebra att det politiska systemet kan ha en gemensam
              och enad front mot kriminalitet och brottslighet. Den utbyggnad
              vi nu gör av inte minst polisen är dessutom långsiktig och måste
              vara uthållig. Då är det viktigt att det finns ett brett politiskt
              stöd här i riksdagen.
            </seg>
            <seg>
              Detsamma borde gälla välfärden. Under den förra mandatperioden
              sköt vi i regeringsställning till 35 miljarder mer till kommuner
              och regioner. I årets budget kommer nya miljarder, och så kommer
              det att behöva fortsätta.
            </seg>
            <seg>
              När man lyssnar till Moderaterna förefaller det som att de håller
              med om denna politik, men när man tittar närmare ser man att det
              inte riktigt stämmer. De nya tillskotten är ju i första hand riktade
              statsbidrag som gjorts om till generella. Detta behöver i och
              för sig inte vara fel i sak – vi gör också det i propositionen
              – men det ger inte mer pengar till sektorn.
            </seg>
            <seg>
              Moderaterna övervältrar dessutom stora kostnader från arbetsmark
              ­ nadspolitiken, där man vill skära ned. De vill också införa
              stupstocken i sjukförsäkringen så att cancersjuka skickas till
              socialkontoren i stället för att få försörjningsstöd. Därutöver,
              framför allt, riktar de om pengar från de kommuner som har de
              största behoven, inte sällan små kommuner som har tagit ett stort
              ansvar för nyanlända, för att i stället ge dem till de rikare
              kommunerna, som har de bästa förutsättningarna, kommuner som dess
              ­ utom ofta dumpar sina sociala problem, som de ser det, på andra
              med säm ­ re förutsättningar.
            </seg>
            <seg>
              Hur motiverar Elisabeth Svantesson denna politik?
            </seg>
          </u>
          <note type="speaker">
            Anf. 3 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-a7392b75a3369884">
            <seg>
              Fru talman! Jag tackar för frågorna.
            </seg>
            <seg>
              Det är intressant när socialdemokrater inte kan läsa budgetar.
              I vår budget har vi rent generella bidrag på 7,5 miljarder, vilket
              är 2,5 miljarder mer än regeringen. Det är inte en omfördelning
              av de riktade bidragen. Däremot gör vi om de riktade till mer
              generella, precis som de kommuner jag möter varje vecka vill.
              Det är alltså inte sant, och jag tycker att finansutskottets ordförande
              behöver läsa budgeten lite noggrannare. Då kan han konstatera
              att det blir mer pengar till kommunerna med Moderaternas bud ­
              get. Jag förstår att det kan kännas jobbigt för Socialdemokraterna,
              men så är fallet.
            </seg>
            <seg>
              När det gäller övervältring stannar jag gärna vid detta under
              den minut som jag har kvar. Vad är det som övervältrar kostnader
              till kommunerna? En stor migration övervältrar mycket kostnader.
              Vi vet att efter etableringen går kostnaderna över till kommunerna.
              En alltför generös anhörig ­ invandring övervältrar kostnader
              till kommunerna. Avsaknad av arbetslinjen i socialtjänstlagen
              övervältrar kostnader till kommunerna.
            </seg>
            <seg>
              Vi vill, och detta är ingen hemlighet, ha gränser i både a-kassan
              och sjukförsäkringen. Vad handlar det om? Jo, det handlar om att
              vi inte bara glömmer bort människor, utan vi vill ha tydliga tidslinjer
              och att människor ska få stöd under både sin sjukskrivning och
              sin arbetslöshet så att de kan komma vidare till arbete. Detta
              har varit vår linje hela tiden, och det kommer att fortsätta att
              vara det. Det är i grunden detta som stärker arbetslinjen och
              som stärker kommunerna på sikt. Att glömma bort människor i långa
              sjukskrivningar är Socialdemokraterna rätt bra på, men detta kommer
              vi moderater aldrig att ställa upp på.
            </seg>
            <seg>
              (Applåder)
            </seg>
          </u>
          <note type="speaker">
            Anf. 4 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-23b353c14cb465a9">
            <seg>
              Fru talman! Vi har naturligtvis jämfört budgetarna mycket noga.
              Det är inte så enkelt, för Moderaterna gör det så svårt som möjligt
              att se hur deras politik egentligen ser ut. Med den övervältring
              av kostnader som de facto redan har börjat genom de stora nedskärningar
              i arbetsmarknadspolitiken som Svantesson är mer ansvarig för än
              de flesta i denna kammare ser vi att kommunernas möjligheter att
              finansiera sin välfärd gröps ur. Vi ser också den stora omriktningen.
            </seg>
            <seg>
              Det är sant att det finns en skuld i form av segregation som
              vi vill bryta. Men det är från just de kommuner som har tagit
              ett stort ansvar för inte minst Elisabeth Svantessons migrationspolitik
              som man tar, och sedan delar man ut till de kommuner som har de
              bästa förutsättningarna. Hur kan man motivera en sådan politik?
              Och hur kan man, som partiordförande Kristersson gjorde häromdagen
              i Dagens industri, motivera att det är rätt att de rikaste kommunerna
              dumpar sociala problem på de fattiga?
            </seg>
            <seg>
              (Applåder)
            </seg>
          </u>
          <note type="speaker">
            Anf. 5 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-839994449ed5b556">
            <seg>
              Fru talman! En osanning blir inte mer sann för att man upprepar
              den. Vi har mer generella statsbidrag än vad regeringen har, för
              vi ser behoven i landets skolor, ute på äldreboendena och i våra
              regioner i sjukvården. Dessutom växlar vi riktade bidrag till
              generella. Vad får detta för konsekvenser? Jo, det stärker kommunernas
              ekonomi under åren framöver och påverkar dem som bor där.
            </seg>
            <seg>
              Därtill kan läggas att vi sänker skatten på bensin och gör det
              mer möjligt att leva på landsbygden och att vi sänker skatten
              för alla som jobbar i välfärdens verksamheter. Vi stärker människor
              och vi stärker Sverige med vår politik. Den är jag stolt över,
              och den står jag för varje dag i veckan.
            </seg>
            <seg>
              (Applåder)
            </seg>
          </u>
          <note type="speaker">
            Anf. 6 ULLA ANDERSSON (V) replik:
          </note>
          <u who="ulla_andersson_a332dd" xml:id="i-295e5ebafa0ef5c5">
            <seg>
              Fru talman! I sitt anförande nämnde Elisabeth Svantesson inte
              med ett ord de stora besparingar som Moderaterna föreslår i sjukförsäkringen.
              10 miljarder ska man spara in på sjuka människor för att kunna
              sänka skatten för ekonomiskt välbeställda, framför allt män. För
              att göra en jämförelse föreslås Ulf Kristersson få 10 000 i skattesänkning
              varje månad, medan en arbetare får ca 300 kronor i månaden. Sjuka
              människor ska alltså betala friska välbeställda mäns skattesänkning.
            </seg>
            <seg>
              Moderaterna skriver i sin motion att den som är sjuk eller skadad
              och inte kan arbeta ska ha rätt till ersättning, vård och rehabilitering.
              Detta låter bra, men tydligen ska ersättningen vara så låg att
              den sjuke också ska få ekonomiska problem eller bli fattiggjord.
              Moderaterna kallar detta incitament för att börja jobba, precis
              som att människor blir friska av att bli fattiggjorda.
            </seg>
            <seg>
              Jag vet inte vilka sjuka människor Elisabeth Svantesson känner
              som inte hellre skulle vilja vara friska än sjuka. Jag känner
              då ingen. Däremot känner jag många sjuka människor som är fattiggjorda
              och som lever i ekonomisk utsatthet. Jag hör otaliga berättelser
              om människor som nekas rätten att vara sjuk, det vill säga vara
              sjukskriven. Utslitna lärare nekas sjukpenning, och utslitna undersköterskor
              och byggnadsarbetare nekas sjukersättning. Detta är tacken för
              att de har slitit ut sig i arbete. Och jag hör om människor som
              går till jobbet fast de är sjuka därför att de inte har råd med
              en karensdag. Men Moderaterna föreslår besparingar på 10 miljarder.
              Låt detta sjunka in – 10 miljarder ska sparas på sjuka människor,
              precis som om inte pinan och svårigheterna är tillräckligt stora
              utan att de också ska få ekonomiska problem.
            </seg>
            <seg>
              Jag skulle vilja fråga Elisabeth Svantesson hur många hon känner
              som är sjuka av illvilja eller som låtsas vara sjuka eller hur
              många sjuka som har det för bra ekonomiskt.
            </seg>
          </u>
          <note type="speaker">
            Anf. 7 ELISABETH SVANTESSON (M) replik:
          </note>
          <note>
            Fru talman! Tack, Ulla Andersson, för frågan!
          </note>
          <u who="elisabeth_svantesson_91d9c1" prev="cont">
            <seg>
              Det kan inte vara lätt för Ulla Andersson, som har släppt fram
              en reger ­ ing som nu lägger fram en budget där majoriteten av
              Sveriges kvinnliga pensionärer inte får en skattesänkning. Det
              kan heller inte vara lätt för Ulla Andersson när regeringen bara
              sänker skatten för den som tjänar mest.
            </seg>
            <seg>
              De frågor som Ulla Andersson ställde till mig och som jag snart
              ska svara på borde naturligtvis också ställas till den regering
              som hon själv har släppt fram och som nu har suttit i fem år,
              eftersom det är den som bestämmer vem som ska få sjukpenning,
              när och hur och inte jag.
            </seg>
            <seg>
              10 miljarder kronor handlar om både arbetsmarknaden och sjukförsäkringssystemen
              och alltså inte bara om sjukförsäkringen. Men låt mig också göra
              mycket klart, vilket inte är någon hemlighet, att vi moderater
              har ett annat sätt att se på sjukförsäkringen. Vi tror att man
              ska få tidiga insatser, att det ska finnas en tidslinje och att
              det också ska finnas en gräns för hur länge man kan vara just
              sjukskriven i Sverige. Är man för sjuk för att jobba borde man
              antingen gå in i en förtidspension eller få en annan typ av stöd.
            </seg>
            <seg>
              Nej, jag känner ingen som tycker att man får för mycket pengar
              från sjukförsäkringen. Men jag vet också att drivkrafter spelar
              roll, och jag vet att det spelar roll vilket stöd man får.
            </seg>
            <seg>
              Jag inser att jag nu låter som en socialdemokrat när jag går
              tillbaka lite längre i tiden. Men vi hade mycket stora problem
              med sjukskrivningar i början av 2000-talet. Det var enormt många
              som var långtidssjukskrivna och som var förtidspensionerade, trots
              att de hade arbetsförmåga. Detta ändrade vi och bröt denna trend.
              Det var mycket viktigt, inte minst för människornas skull som
              faktiskt fick en chans att komma ut på arbets ­ marknaden. Det
              handlar inte bara om pengar; det handlar om hur man ser på människor.
            </seg>
            <seg>
              Jag ser på människor på ett sådant sätt att varje person måste
              få det stöd som han eller hon behöver, både ekonomiskt stöd och
              hjälp att komma vidare till jobb. Vi gör bedömningen i denna budget
              att de nivåer som vi har lagt oss på fungerar. Men framför allt
              behöver människor stöd att komma i arbete. Det missar varenda
              vänsterpartist och varenda socialdemokrat. Hela vänstern missar
              hela denna fråga och lämnar människor i passivisering.
            </seg>
            <seg>
              (Applåder)
            </seg>
          </u>
          <note type="speaker">
            Anf. 8 ULLA ANDERSSON (V) replik:
          </note>
          <u who="ulla_andersson_a332dd" xml:id="i-1c1e5df7a42128bb">
            <seg>
              Fru talman! Till skillnad från moderater tror inte vänsterpartister
              att människor blir friska av att bli fattiggjorda. Det är en stark
              skiljelinje mellan moderater och vänsterpartister. Vi har mycket
              svårt att förstå hur människors liv kan underlättas, hur rehabiliteringen
              kan bli bättre och hur de snabbare ska kunna komma tillbaka till
              arbetsmarknaden genom att behöva gå och oroa sig för sin ekonomi
              varenda dag, förutom att de ska oroa sig för sin sjukdom. Många
              gånger har de en kronisk arbetsnedsättning.
            </seg>
            <seg>
              Moderaterna lär ju tycka att den förda politiken inom socialförsäkringsområdet
              är mycket bra och till och med i rätt riktning, eftersom de vill
              skära ännu mer i sjukförsäkringen än vad denna regering gör. Jag
              tänker ta lika lite ansvar för den förda politiken som ni gjorde
              när ni släppte fram denna regering 2014. Jag tycker att vi har
              rätt att kritisera den förda politiken och att det är väsentligt
              i en demokrati. Men jag förstår att Moderaterna har svårt att
              försvara en politik som skär bort 10 miljarder kronor på sjuka
              människor.
            </seg>
          </u>
          <note type="speaker">
            Anf. 9 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-d663234ae3cd3aa7">
            <seg>
              Fru talman! Det var tydligen en öm tå detta med att släppa fram
              en regering som är mycket ojämställd och som satsar på männen.
              Det gör inte vi, utan det är Vänsterpartiet som gör det. Men vi
              har olika syn på nivåer och hur länge man ska få ersättning från
              sjukförsäkringen och arbetslöshetskassan. Det är ingen hemlighet.
              Denna diskussion har vi haft många gånger. Men jag tror verkligen
              inte att folk blir lyckligare eller friskare av en viss ersättningsnivå.
              Det som jag tror att man blir gladare av är att få stöd att komma
              tillbaka, att någon ser en och bryr sig och att man inte passiviseras
              år efter år där hemma.
            </seg>
            <seg>
              Under de år som denna regering har suttit vid makten har långtidsarbetslösheten
              ökat – i brinnande högkonjunktur. Folk sitter där hemma och är
              deprimerade. Då är inte ersättningsnivån det mest centrala. Det
              mest centrala är hur man ska få en möjlighet att komma tillbaka.
            </seg>
            <seg>
              (Applåder)
            </seg>
          </u>
          <note type="speaker">
            Anf. 10 OSCAR SJÖSTEDT (SD):
          </note>
          <u who="oscar_sjostedt_943043" xml:id="i-79ee50eaf4337d64" next="cont">
            <seg>
              Fru talman! Det ekonomiska läget i Sveriges kommuner har varit
              ansträngt under en längre tid. I den rapport som SKL – SKR heter
              det nu, Sveriges Kommuner och Regioner – presenterade förra månaden
              ser vi hur denna negativa trend förstärks ytterligare. Utgifterna
              ökar betydligt mer än intäkterna. Mot slutet av denna mandatperiod
              uppgår skillnaden mellan utgifter och intäkter till 38 miljarder
              kronor. Året därpå, 2023, uppgår den till 47 miljarder kronor.
            </seg>
            <seg>
              Från regeringen får vi höra att detta beror på att vi blir allt
              äldre och att vi lever allt längre. Det är klart att man kan skylla
              på de gamla, att de inte har vett nog att gå och dö i tid. Men
              särskilt sympatiskt är det inte.
            </seg>
            <seg>
              En annan förklaring kan vara att vi har en oerhört stor andel,
              som varken är unga eller gamla, i arbetsför ålder som inte arbetar.
              Det är människor i arbetsför ålder som i stället för att bidra
              med kommunala skatteintäkter uppbär kommunalt försörjningsstöd.
              Väldigt många av dessa människor är utrikes födda.
            </seg>
            <seg>
              Arbetslösheten bland inrikes födda ligger på 3,8 procent. Bland
              invandrade från exempelvis Asien eller Afrika är arbetslösheten
              uppemot 30 procent.
            </seg>
            <seg>
              Bland de inskrivna hos Arbetsförmedlingen, som antingen är öppet
              arbetslösa eller har någon form av aktivitetsstöd, har andelen
              födda utanför Europa ökat från 10 procent i början av 2000-talet
              till omkring 50 procent i dag. Det betyder att åtminstone hälften
              av arbetslösheten är importerad. Det skulle också ha kunnat vara
              en förklaring till det oerhört ansträngda läge som många kommuner
              i dag befinner sig i. Men det är kanske enklare att skylla på
              de äldre.
            </seg>
            <seg>
              Sverigedemokraterna kommer att hjälpa kommunerna i det läge som
              de befinner sig i nu. Det är helt enkelt rimligt att låta staten
              ta ett betydligt större ansvar för finansieringen av det enkla
              skälet att det är regeringens politik som har försatt kommunerna
              i det ansträngda läge som de nu befinner sig i.
            </seg>
            <seg>
              Det är helt korrekt att det får konsekvensen att statsskulden
              sjunker i något långsammare takt. Det är en prioritering som vi
              tycker är rimlig. Det i sig har dock ingen bäring på överskottsmål,
              på skuldankare eller på det finanspolitiska ramverket, eftersom
              de tar sikte på den ackumulerade offentliga sektorn som alltså
              får en starkare finansiell ställning i Sverigedemokraternas budgetalternativ
              jämfört med regeringens.
            </seg>
            <seg>
              Fru talman! Det är för oss helt tydligt – jag tror att jag talar
              för hela oppositionen, men ni får rätta mig om jag har fel – att
              regeringen har tappat greppet om brottsligheten. Man är uppenbart
              inte vare sig villig eller kapabel att på allvar komma till rätta
              med dessa djupt allvarliga problem. Det är kanske inte så konstigt
              när regeringschefen själv säger: Vi såg det inte komma.
            </seg>
            <seg>
              Alla andra såg det komma, precis alla förutom just regeringschefen
              och hans statsråd. Det är fullständigt häpnadsväckande. Man hade
              på allvar kunnat plocka 20–25 pers slumpartat från gatan och satt
              dem att styra Sverige, och de skulle ha gjort ett bättre jobb
              än denna regering. Bara det att man inte kan förstå kopplingen
              mellan brottslighet och den förda migra ­ tionspolitiken – man
              kan inte etnifiera brottsligheten, som statsministern uttalade
              det – säger så oerhört mycket.
            </seg>
            <seg>
              Förstår man inte de grundläggande orsakerna till problemet kommer
              man såklart inte heller att kunna lösa problemet. Det är som att
              utanförskapsområdena hade sett exakt likadana ut även om det bara
              bodde inrikes födda svenskar där, som att det på något sätt är
              just dessa platser – små avgränsade geografiska ytor runt om på
              Sveriges territorium – som på något obegripligt sätt är hemsökta
              och fördömda, som att det ligger någon djup och diabolisk förbannelse
              just på dessa små avgränsade ytor. När det gäller inkomstskillnader
              och arbetslöshet är det som att mindre bemedlade människor – fattiga
              människor – har sämre moral än människor med mycket pengar. Så
              är det självklart inte. De allra flesta – nästan alla – som uppbär
              a-kassa och är arbetslösa letar inte rätt på en automatkarbin
              och börjar ha ihjäl folk. De är upptagna med att leta efter ett
              nytt jobb, kanske gå en kurs eller någon påbyggnadsutbildning
              för att göra sig mer anställbara och stärka sin ställning på arbetsmarknaden.
            </seg>
            <seg>
              Fru talman! I första hand är det såklart den människa, den fysiska
              person, som är offer för denna brottslighet som får betala det
              allra högsta priset. Men det finns en ytterligare dimension av
              detta, nämligen att det påverkar näringslivet. Det påverkar företagens
              vilja att expandera eller över huvud taget etablera sig. Det påverkar
              möjligheten att attrahera rätt sorts arbetskraft, för ingen vill
              givetvis bo eller verka i ett område där människor dör i skjutningar
              och sprängattentat. Sverigedemokraterna skjuter till de resurser
              som behövs till samtliga rättsvårdande myndigheter för att återskapa
              lag och ordning.
            </seg>
            <seg>
              Fru talman! Sverige har tveklöst det enskilt mest slapphänta
              och krav ­ lösa regelverket vad gäller arbetskraftsinvandring
              från precis hela världen. Medan andra europeiska länder i princip
              uteslutande söker efter högutbil ­ dad, högkvalificerad arbetskraft
              från andra länder är trenden i Sverige den direkt motsatta. Andelen
              lågkvalificerade arbetskraftsinvandrare ökar sta ­ digt, och numera
              är bara omkring fyra av tio högutbildade. Det handlar om bärplockare,
              diskare, köksbiträden, och många har en lön så låg som 13 000
              kronor per månad.
            </seg>
            <seg>
              Då måste man självklart ställa följande fråga: Hur är detta samhälls
              ­ ekonomiskt motiverat? Att det på marginalen blir något enklare
              för det enskilda företaget att kunna rekrytera från precis hela
              världen med nästan inga förbehåll alls kan jag såklart ha förståelse
              och även respekt för, men samtidigt har vi en stor och växande
              arbetslöshet här hemma i Sverige. Vi har fri rörlighet i den nordiska
              passunionen, och vi har även fri rörlighet av arbetskraft inom
              EU.
            </seg>
            <seg>
              Det man gör med denna politik är att öka konkurrensen bland personer
              som redan i dag har en svag ställning på arbetsmarknaden och som
              redan i dag har bara en eller kanske bara en halv fot inne på
              arbetsmarknaden. De med lite högre utbildning, som det finns en
              tydlig efterfrågan på, klarar sig, men de med lite lägre utbildning
              och med mindre erfarenhet och kvalifikationer drabbas. Om jag
              inte har förstått saken helt fel, fru talman, finns det en klar
              och tydlig majoritet i denna kammare för att skärpa till detta
              slapphänta regelverk. Varför är Socialdemokraterna så oerhört
              passiva?
            </seg>
            <seg>
              Sverigedemokraterna är beredda att, tillsammans med de partier
              som är intresserade, försöka samla en majoritet och gå fram med
              skärpta krav – antingen direkt här i riksdagen eller genom att
              tvinga regeringen att agera. Jag tror och hoppas att det går att
              samla en majoritet för en sådan linje. Sedan får Socialdemokraterna
              förklara för sina väljare och för fackföreningsrörelsen varför
              de tycker att det är en bra idé att ha västvärldens mest kravlösa
              regelverk för arbetskraftsinvandring. Det är inte mitt problem.
            </seg>
            <seg>
              Hade vi satt en gräns på åtminstone medianlönen hade påfrestningen
              på välfärden möjligen inte blivit så kännbar. Men eftersom lönekraven
              är så lågt satta som 13 000 kronor per månad och eftersom skatteintäkterna
              blir därefter – och eftersom även dessa människor, liksom deras
              anhöriga, är i behov av välfärd – innebär den lågkvalificerade
              arbetskraftsinvandringen ytterligare påfrestningar på den svenska
              välfärden utöver den regelrätta asylinvandringen. Det är en politik
              som är otroligt oempatisk och osympatisk gentemot alla dem med
              en relativt sett svagare ställning på arbetsmarknaden.
            </seg>
          </u>
          <note>
            Fru talman! Jag yrkar bifall till Sverigedemokraternas reservationer
            nr 2 och nr 6.
          </note>
          <u who="oscar_sjostedt_943043" prev="cont">
            <seg>
              (Applåder)
            </seg>
          </u>
          <note type="speaker">
            Anf. 11 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-3e25c2f26d8ddf15">
            <seg>
              Fru talman! Oscar Sjöstedt tog bland annat upp kommunernas ekonomi
              i sitt anförande. Vi har under de senaste dagarna sett rapporter
              om att åtta av tio kommuner planerar nedskärningar nästa år, vilket
              förstås är mycket allvarligt.
            </seg>
            <seg>
              I augusti skrev Oscar Sjöstedt tillsammans med sin partiledare
              i Expressen om det här problemet. Bland annat skrev de: ” Vi kommer
              inte att stillasittande se på när små samhällen slits itu och
              drivs till den ekonomiska avgrunden. ”
            </seg>
            <seg>
              Oscar Sjöstedt och Jimmie Åkesson hade också ett antal förslag,
              och eftersom det var sverigedemokrater som skrev handlade det
              förstås om invandringen. Medborgarskapet skulle uppvärderas, och
              de skrev att det kommer att krävas extra resurser till kommunerna
              från staten. Därför blir jag lite nyfiken efter att nu ha läst
              Sverigedemokraternas budgetförslag. Kommunbidragen vill ni visserligen
              höja med 5 miljarder, Oscar Sjöstedt, men sedan kommer även en
              rad nedskärningar som i hög grad drabbar kommunerna. Jag är därför
              intresserad av att höra hur ni tänker.
            </seg>
            <seg>
              Ingen etableringsersättning ska betalas ut till nyanlända; där
              tar ni in 2 ½ miljard. Det är nästan 30 000 nyanlända som riskerar
              att hamna i försörjningsstöd. Arbetsmarknadsåtgärder som nystartsjobb
              och etableringsjobb halverar ni, vilket ger 2,6 miljarder. Redan
              här är det 5,1 miljarder i minskningar. Allt detta kommer inte
              att lastas över på kommunerna, men väldigt mycket. Sedan minskas
              arbetsmarknadspolitiska åtgärder med ytterligare 4 ½ miljard,
              och därutöver minskar kommunersättningarna för flyktingmottagande
              med 4,2 miljarder. Det är alltså sammanlagt 13 miljarder, varav
              det mesta riskerar att landa i kommunernas knä.
            </seg>
            <seg>
              Hur hindrar detta att kommunerna drivs till den ekonomiska avgrunden?
            </seg>
          </u>
          <note type="speaker">
            Anf. 12 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-278f6bc19352e438">
            <seg>
              Fru talman! Det är helt korrekt: Vi går fram med starka förstärkningar
              av kommunsektorn samlat i Sverige.
            </seg>
            <seg>
              Vi har lyssnat på SKL, som organisationen i alla fall hette då,
              och vad de säger att behoven kommer att vara. Vi anpassade vår
              budgetmotion ef ­ ter vad SKL säger att behoven är. De behoven
              handlar bara om att vidmakthålla nuvarande nivå i välfärden, och
              sedan skulle det förmodligen behöva göras ännu mer – jag tror
              inte att vare sig jag eller Jakob Forssmed är särskilt nöjda med
              hur läget ser ut i dag. Sedan kom det en ny rapport från SKL efter
              att vi presenterat vår budget, och det får vi återkomma till längre
              fram.
            </seg>
            <seg>
              Det är dock helt korrekt att etableringsersättningen och kommunersättningen
              minskar markant. Det hänger ihop med att vi har en helt annan
              inriktning på migrationspolitiken överlag. Vår inriktning är ju
              betydligt mer restriktiv än den slapphänta inriktning som nuvarande
              regering och dess lydpartier har. Då minskar behovet av etableringsersättning
              och kommun ­ ersättning, av det enkla skälet att det kommer färre
              människor till landet. För kommunerna blir det alltså ett nollresultat,
              kan man säga.
            </seg>
            <seg>
              Vi är mycket kritiska till alla de typer av subventionerade anställningar
              som har införts, till exempel instegsjobb och nystartsjobb. De
              har granskats och utvärderats så många gånger av olika typer av
              myndigheter, och effekten är väldigt låg. Vi tror att det är bättre
              arbetsmarknadspolitik att satsa på små och växande företag. Tar
              vi bort lite subventionerade anställningar kan vi sänka arbetsgivaravgiften
              för framför allt de små och växan ­ de företagen, och då kommer
              jobben den vägen i stället. Det tror vi är en betydligt mer effektiv
              arbetsmarknadspolitik.
            </seg>
          </u>
          <note type="speaker">
            Anf. 13 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-bd5d2ec6f5b48e5c">
            <seg>
              Fru talman! Tack för svaret, Oscar Sjöstedt! Det är ett logiskt
              resonemang på sitt sätt, men problemet är att människorna ju redan
              finns. Det går så att säga inte att trolla bort dem, även om man
              skulle vilja.
            </seg>
            <seg>
              Kommunersättningarna finns för att täcka kostnader för människor
              som finns här. Därför blir det väldigt problematiskt att säga
              att man tillskjuter stora resurser till kommunerna om man sedan
              tar tillbaka dem – framför allt när det gäller kommuner som har
              tagit emot många nyanlända. Det resonemanget tycker jag inte riktigt
              håller ihop, särskilt inte när plus och minus är så långt ifrån
              varandra som i Sverigedemokraternas alternativ. Oscar Sjöstedt
              får dock gärna utveckla detta ytterligare.
            </seg>
          </u>
          <note type="speaker">
            Anf. 14 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-5f33ceb789ec7641">
            <seg>
              Fru talman! Det är helt korrekt, och Jakob Forssmed har helt
              rätt – människorna finns. Det är därför vi inte tar bort detta;
              tittar man på kommunersättningen ser man att vi inte tar bort
              100 procent av det anslaget redan med start den 1 januari 2020.
              Det trappas i stället ned successivt, för även vi förstår att
              det kommer att tid. Även om det skulle bli extra val i morgon
              och Sverigedemokraterna fick 51 procent fattar jag ju att det
              skulle ta lite tid att vända skutan, så detta behöver vi göra
              successivt. Tittar man i vår budgetmotion ser man också att nedskärningarna
              sker över tid och inte momentant, på en gång.
            </seg>
            <seg>
              Jakob Forssmed har alltså helt rätt i att människorna finns,
              och kommunerna finns definitivt. Det bor människor även i socialdemokratiskt
              styrda, ganska vanskötta kommuner, och vi kan inte lämna dem därhän.
              Vi känner att vi behöver ta ansvar även för dem, och det är därför
              vi gör de stora tillskotten till kommunerna.
            </seg>
          </u>
          <note type="speaker">
            Anf. 15 ULLA ANDERSSON (V) replik:
          </note>
          <u who="ulla_andersson_a332dd" xml:id="i-84bc051aa3c992d2">
            <seg>
              Fru talman! Sverigedemokraterna talar ofta om integration och
              framför allt om bristerna. Men de facto är det så att de vill
              att integrationen ska misslyckas. Det framgår väldigt tydligt
              av deras budget, där de skär ned på – eller till och med tar bort
              – pengarna till de insatser som görs.
            </seg>
            <seg>
              Men deras politik slår inte enbart, som de vill framhålla, mot
              människor som sökt asyl eller skydd – mot människor på flykt.
              Det är en klassisk högermanöver, för denna politik slår hårt ur
              ett klassperspektiv.
            </seg>
            <seg>
              Det är självklart för ett högerparti som Sverigedemokraterna
              att förneka att klass och ekonomiska klyftor skulle ha påverkan
              på brottsligheten. Man blundar för forskning och för sin omvärld,
              där det går att se att länder med stora ekonomiska klyftor också
              har hög brottslighet. Detta gör man för att man ska kunna skylla
              på gener hos vissa människor från vissa länder – gener som ska
              vara hemsökta och fördömda, som Oscar Sjöstedt utryckte det, av
              kriminalitet. Det är rasism.
            </seg>
            <seg>
              För att gå över till vad de gör som slår väldigt hårt ur ett
              klassperspektiv kan man säga att Sverigedemokraterna vill att
              arbetslösa och förtidspen ­ sionärer ska betala nästan dubbelt
              så mycket i skatt som en frisk person med jobb.
            </seg>
            <seg>
              De drar ned kraftigt på stödet till grundskolor i socioekonomiskt
              utsatta områden, vilket gör det svårare för barn till arbetare
              och till människor med låg utbildningsnivå att klara skolan. Därmed
              ökar riskerna för utsatthet och arbetslöshet. Riskerna för arbetarklassens
              ungar ökar.
            </seg>
            <seg>
              De tar bort studiestartsstödet, som är till för att arbetslösa
              ska kunna läsa in en gymnasieutbildning.
            </seg>
            <seg>
              De slaktar väl Arbetsförmedlingen ytterligare ett steg, om det
              nu går. De vill ta bort löner för 2 000 anställda på Arbetsförmedlingen,
              och de halverar programmen för arbetsmarknadspolitiken.
            </seg>
            <seg>
              Det ska vara in i helskotta svårt att vara sjuk eller arbetslös
              och att ha föräldrar med arbetarbakgrund i Sverigedemokraternas
              Sverige.
            </seg>
          </u>
          <note type="speaker">
            Anf. 16 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-a039534ca0664c2c">
            <seg>
              Fru talman! Jag vet inte om jag uppfattade någon fråga, men vi
              kan i alla fall konstatera att ledamoten Andersson har ganska
              livlig fantasi.
            </seg>
            <seg>
              När har Ulla Andersson någonsin hört mig stå i talarstolen och
              tala om genetik? Det har jag aldrig gjort och kommer aldrig att
              göra.
            </seg>
            <seg>
              Det jag däremot konstaterar är att jag inte tror på påståendet
              att fattiga människor har sämre moral än rika människor. Jag köper
              inte den analysen – absolut inte. Det är dessutom en osympatisk
              analys, som säger att den som blir av med jobbet går och blir
              kriminell, har ihjäl folk, våldtar och mördar. Jag känner många
              människor som har blivit av med jobbet; de har inte blivit kriminella.
              Jag köper inte detta alls.
            </seg>
            <seg>
              Sedan var det ganska mycket osammanhängande svammel. Jag uppfattade
              i alla fall att det var någonting om skatter. Jag förstod inte
              riktigt frågan, men jag kan konstatera att vi med det som vi går
              fram med vad gäller skattepolitiken tar bort klyftan mellan löntagare
              och pensionärer. Vi ser pension som uppskjuten lön, och pension
              bör därmed beskattas som lön. Så blir också fallet.
            </seg>
            <seg>
              Ulla Andersson har släppt fram en regering som inte förmår att
              ta bort skatteklyftan mellan löntagare och pensionärer, och pensionärer
              har då lite högre skatt än löntagare. Vi tycker att detta är fel;
              därför tar vi bort det.
            </seg>
            <seg>
              Vad gäller Arbetsförmedlingen får vi väl se hur det går. Jag
              är inte särskilt imponerad av regeringens avsaknad av – vad ska
              vi kalla det – konsekvensanalys i sitt tillvägagångssätt vad gäller
              att avveckla eller reformera Arbetsförmedlingen.
            </seg>
            <seg>
              Att Arbetsförmedlingen inte behövs i nuvarande form är jag helt
              övertygad om. Det är inte bara en åsikt som jag har greppat från
              luften, utan där finns det ganska mycket stöd. Nyttan i förhållande
              till satsade kronor är ganska låg, och jag tycker att detta är
              en ineffektiv politik. Jag vill hushålla med skattebetalarnas
              pengar bättre än så.
            </seg>
          </u>
          <note type="speaker">
            Anf. 17 ULLA ANDERSSON (V) replik:
          </note>
          <u who="ulla_andersson_a332dd" xml:id="i-65f369255550d8e5" next="cont">
            <seg>
              Fru talman! Man önskar ju att Sverigedemokraternas budgetmotion
              var en fantasi.
            </seg>
            <seg>
              De facto är det så att Sverigedemokraterna vill att arbetslösa
              ska betala nästan dubbelt så mycket i skatt som friska människor
              som har turen att ha ett jobb. Ni vill att förtidspensionärer
              ska betala nästan dubbelt så mycket i skatt som människor som
              är friska och som kan gå till jobbet.
            </seg>
            <seg>
              Faktum är att ni halverar möjligheterna för arbetslösa och långtidsarbetslösa
              att få hjälp och stöd för att komma tillbaka in i arbete. Faktum
              är att ni tar bort nästan tre fjärdedelar av anslaget till socioekonomiskt
              utsatta skolor. Det är en klasspolitik som slår väldigt hårt.
            </seg>
            <seg>
              Ni tar bort stödet för arbetslösa som ska kunna läsa in en gymnasieutbildning.
              Just låg utbildningsnivå är den främsta orsaken till arbetslöshet.
            </seg>
            <seg>
              Åjo, Oscar Sjöstedt: Du talade om gener i ditt anförande. Du
              skyller brottsligheten på invandrare. Vad är det om inte att påstå
              att människor från vissa länder har vissa gener som gör att de
              är kriminella? Du förnekar forskning, och du förnekar din omvärld.
            </seg>
          </u>
          <note>
            Anf. 18 TREDJE VICE TALMANNEN:
          </note>
          <u who="ulla_andersson_a332dd" prev="cont">
            <seg>
              Jag vill påminna ledamöterna om att vi talar via talmannen i
              kammaren. Det gäller för alla.
            </seg>
          </u>
          <note type="speaker">
            Anf. 19 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-630a3be07e0ec312">
            <seg>
              Fru talman! Ledamoten Andersson är lite förvirrad.
            </seg>
            <seg>
              Arbetslösa har det ju svårt av flera skäl, inte minst ekonomiskt.
              Därför stärker vi a-kassan kraftigt, med 1 200 kronor per dag.
              Jag tycker också att a-kassan borde centraliseras och administreras
              på myndighetsnivå för att uppnå en ökad grad av likvärdighet över
              hela landet och i alla olika bran ­ scher. Det tycker vi är en
              klok politik.
            </seg>
            <seg>
              Vi kan tala om inkomstskillnader och klyftor. De som har det
              allra sämst är fattiga äldre. Det är nästan bara en massa gamla
              tanter – det är ett par män också, men det är mest gamla tanter.
              Det är garantipensionärerna. Där gick regeringen fram med 200
              kronor. Vi säger i stället 1 000 kronor; det finns med i vår budget.
            </seg>
            <seg>
              Och så går det vidare. Tittar man på vår budget och på fördelningen
              av de reformer som finns där ser man klart och tydligt att det
              är de grupper som har de lägsta inkomsterna som stärks mest. Det
              tycker vi är en klok politik.
            </seg>
          </u>
          <note type="speaker">
            Anf. 20 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-9c4ade7c8abc1bfd">
            <seg>
              Fru talman! Det är en upplevelse att lyssna till Oscar Sjöstedt.
              Det är ett språkbruk och en ton som påminner om det man hör från
              den yttersta högerkanten i andra länder, som i Ungern eller under
              brexitkampanjen i Storbritannien, eller om hur Donald Trump beskriver
              sina medmänniskor och meddebattörer. Det är mycket märkligt.
            </seg>
            <seg>
              Dessutom är Oscar Sjöstedt lika faktabaserad som dem han inspireras
              av. Han påstår sig satsa på välfärden. Jakob Forssmed visade dock
              i sin replik väldigt tydligt vad Sverigedemokraterna egentligen
              gör: De vältrar över stora kostnader på kommunerna. Oavsett om
              det handlar om arbetsmarknadspolitiken eller om att skära ned
              på etableringsersättningen eller kommunersättningen blir nettot
              – det vet alla som tittar på det här – stora kostnadsökningar
              som man får finansiera genom att ta från välfärden, från äldreomsorgen
              och från skolan.
            </seg>
            <seg>
              Det är så det blir; det vet vi allihop. Men Oscar Sjöstedt försöker
              att förneka detta.
            </seg>
            <seg>
              Dessutom är det också här en omriktning från de kommuner som
              har de tuffaste förutsättningarna till de kommuner som har de
              bäst utbildade, till dem som har högst löner och till dem som
              tjänar mest. Så slår Sverigedemokraternas politik. Det är det
              som händer när man tar bort Delmos och när man tar bort resurserna
              för de kommuner som har gjort allra mest. Det är så det blir när
              man viktar om mellan kommunersättning och andra insatser. Det
              är så ni slår. Det är så politiken slår.
            </seg>
            <seg>
              Beror detta på att ni nu ska anpassa er till Moderaterna för
              att få vara med och bilda regering med dem så småningom, eller
              står ni upp för detta själva? Är det er innersta önskan att öka
              klyftorna på detta sätt och att slå på välfärden på det sätt som
              du beskriver, Oscar Sjöstedt?
            </seg>
          </u>
          <note type="speaker">
            Anf. 21 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-64ce2dea19fda71a">
            <seg>
              Fru talman! Detta är lite symtomatiskt för Socialdemokraterna.
              Delmos är väl Delegationen mot segregation – är jag rätt ute?
              Vi har ett stort och otroligt allvarligt samhällsproblem som vi
              har haft under lång tid och som förvärras. Socialdemokraternas
              standardsvar är: ”Vi inrättar en myndighet, så kan den lösa problemet.”
            </seg>
            <seg>
              Detta var bara en liten reflektion, fru talman. Jag är inte lika
              frälst på detta synsätt som Fredrik Olovsson är. Vi släpper det
              så länge.
            </seg>
            <seg>
              Jag förstår inte särskilt mycket; även finansutskottets ordförande
              är lite förvirrad i dag.
            </seg>
            <seg>
              Vi ställer oss klart och tydligt bakom de förändringar i det
              kommunala utjämningssystemet som regeringen gick fram med. Det
              är i alla fall min bild – rätta mig o m jag har fel – att det
              ökar resurserna till de kommuner som har det tuffast med det som
              kallas glesbebyggelse, i praktiken antalet människor dividerat
              med kommunens yta. Kommuner med få människor spridda över en större
              yta får lite mer pengar. Vi vet att sådana kommuner har det svårt.
              Kommuner som är belastade av höga sjuktal får lite tillskott med
              den här förändringen. Även socioekonomisk bakgrund har betydelse.
              Har man i en kommun i genomsnitt lägre inkomster vinner man lite
              grann på detta.
            </seg>
            <seg>
              Jag vill vara väldigt tydlig med att vi ställer oss bakom förändringarna
              så att de här kommunerna gynnas, så jag förstår inte Fredrik Olovssons
              ingång över huvud taget. Och självklart blir ju kommunsektorn
              en stor nettovinnare med den budgetmotion som vi ska votera om
              senare i efter ­ middag. Vi lever upp till det som SKL säger att
              den behöver.
            </seg>
          </u>
          <note type="speaker">
            Anf. 22 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-792877a031616f7c">
            <seg>
              Fru talman! Det är väldigt tydligt att Oscar Sjöstedt inte förstår
              att det naturligtvis slår stenhårt mot kommunsektorn om man gör
              det som Sverigedemokraterna föreslår i sin budgetmotion och skär
              ned 10 miljarder på arbetsmarknaden, tar bort kommunersättningen
              för nyanlända och tar bort etableringsersättningen och vältrar
              över kostnaderna på kommunerna. Men det slår inte jämnt över alla
              kommuner, därför att de som har de bästa förutsättningarna, de
              som är rikast, har inte tagit ansvaret och har inte behov av de
              här statliga insatserna.
            </seg>
            <seg>
              Oscar Sjöstedt förstår inte och kan därför inte heller se till
              att vi har välfärd i hela landet.
            </seg>
          </u>
          <note type="speaker">
            Anf. 23 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-453c9d7985db0e53">
            <seg>
              Fru talman! Vi tar bort de bidrag som är kopplade till nyanlända,
              och vi kanske inte ska ha så många nyanlända. Det kanske är det
              som är skill ­ naden. Ni för ju en så slapphänt och kravlös migrationspolitik.
              Vad ni inte förstår är att det får påverkan på brottsligheten
              och på kommunernas eko ­ nomi. Om man inte ser det är man blind.
              Men det är ni ju tydligen, för ni ser ju inte det komma. Ni är
              blinda allihop. Ni kanske borde gå till Spec ­ savers.
            </seg>
            <seg>
              Ja, det är helt korrekt att vi skär ned väldigt mycket på arbetsmarknadspolitiken,
              på arbetsmarknadspolitiska åtgärder och på Arbetsförmedling ­
              en. Och varför gör vi det? Därför att det inte får effekter. Det
              blir inte så många nya jobb i förhållande till satsade pengar.
            </seg>
            <seg>
              Er arbetsmarknadspolitik är ineffektiv, dyr och verkningslös.
              Vi köper den inte.
            </seg>
          </u>
          <note type="speaker">
            Anf. 24 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-a5e6dd59378b3e2b">
            <seg>
              Fru talman! Först en reflektion: Det är faktiskt obegripligt
              för mig att Sverigedemokraterna år efter år inte utvecklar någon
              politik för alla de nya som har kommit till Sverige. Jag delar
              bilden av att vi behöver ha en mycket stram migrationspolitik
              åren framöver. Men vi behöver också ha en bra politik som gör
              att den som väl har fått ett ja kan komma in i svenskt samhällsliv
              och arbetsliv.
            </seg>
            <seg>
              Jag vet att man inte vill använda ordet integrationspolitik.
              Kalla det vad som helst, men det behövs en politik och reformer
              som gör att fler kommer in på svensk arbetsmarknad, och jag nämnde
              flera av våra förslag i mitt anförande. Men det var inte detta
              som jag tänkte fråga om, utan det var min reflektion utifrån de
              tidigare replikskiftena.
            </seg>
            <seg>
              Jag vill kort tala om någonting helt annat. Sverigedemokraterna
              säger sig vilja nå 2,5 procent av bnp när det gäller försvaret.
              Det är stora ord. Dessvärre ser man ingenting av detta i deras
              budget, utan Sverigedemokraterna lägger sig på precis samma nivå
              som Vänsterpartiet och Miljöpartiet till försvaret. Min enkla
              fråga är alltså: Varför satsar inte Sverigedemokraterna mer på
              det svenska försvaret om man nu har denna höga målsättning?
            </seg>
            <seg>
              (Applåder)
            </seg>
          </u>
          <note type="speaker">
            Anf. 25 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-b2001a9ecbc7d584">
            <seg>
              Fru talman! Man får kalla det integrationspolitik. Jag har inga
              som helst problem med det. Men vi lämnar det därhän.
            </seg>
            <seg>
              Jag ska försöka svara på frågan, men jag måste faktiskt erkänna
              att de senaste turerna kring försvarets ekonomi har gjort mig
              lite förvirrad. Det har varit väldigt många siffror fram och tillbaka
              från olika politiker, Försvarsmakten, överbefälhavaren, journalister,
              experter och generella tyckare.
            </seg>
            <seg>
              Vi tycker att rapporten som Försvarsberedningen tog fram var
              väldigt bra och genomtänkt. Den kom också med en nota. Vi var
              tidigt ute och sa: Vi är beredda att betala notan, för det här
              behöver vi. Det var ungefär det som vi uppfattade att regeringen,
              C och L var beredda att göra med den budget de gick fram med.
              Därför skiljer sig inte vår budget på just detta utgiftsområde
              särskilt mycket från de fyra partiernas. Det är det korta svaret.
            </seg>
            <seg>
              Senare har vi kommit fram till att den inte var värdesäkrad,
              för det finns ju en inflation, en prisstegring. Självklart måste
              den värdesäkras; så är det såklart. Sedan måste jag erkänna att
              jag inte vågar svara på vad som är rätt och vad som är fel. Det
              har jag inte några problem med, för jag tror att jag delar bilden
              med många av att det har kastats fram olika belopp – 30 miljarder,
              55 miljarder, 40 miljarder – som saknas. Utöver den lista som
              Försvarsberedningen, som ju är en politisk beredning, har kommit
              fram till har Försvarsmakten på eget bevåg lagt till ytterligare
              saker och kastat på en siffra till. Då blir man lite förvirrad.
              Men summa summarum är vi beredda att leverera det som Försvarsberedningens
              rapport kostar.
            </seg>
          </u>
          <note type="speaker">
            Anf. 26 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-c1e3bf036f682322">
            <seg>
              Fru talman! Man måste vara påläst, säger Oscar Sjöstedt. Och
              det mås ­ te man verkligen, för det här handlar ju om budgeten
              för nästa år och inte om Försvarsberedningens budget för åren
              framöver.
            </seg>
            <seg>
              Moderaterna har hörsammat försvarets begäran om att kunna göra
              mer övningar, ha mer materiel och kunna stärka den allmänna försvarsförmågan.
              Vi som parti lägger drygt 500 miljoner mer i budgeten för nästa
              år till f örsvaret, därför att det helt enkelt behövs.
            </seg>
            <seg>
              Svaret som Oscar Sjöstedt gav kan inte förklara varför Sverigedemokraterna,
              Miljöpartiet och Vänsterpartiet har hamnat på samma sida just
              i försvarsbudgeten för nästa år.
            </seg>
            <seg>
              Fru talman! Jag ska avsluta med att göra ytterligare ett yrkande.
              Jag inser när vi nu pratar om budgeten för nästa år att inte bara
              inriktningen för den ekonomiska politiken utan också själva rambeslutet
              är viktigt. Därför yrkar jag för Moderaternas räkning bifall till
              reservation nr 5.
            </seg>
          </u>
          <note type="speaker">
            Anf. 27 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-13608128cb484c74">
            <seg>
              Fru talman! Jag tror egentligen inte att vi har någon jättestor
              icke-samsyn här, för jag har uppfattat det som att också Moderaterna
              står bakom Försvarsberedningens rapport. Sedan verkar Socialdemokraterna
              vara väldigt förvirrade i dag – det har hänt någonting, och jag
              vet inte vad – när det kommer till finansieringen av rapporten.
            </seg>
            <seg>
              Moderaterna valde att lämna Försvarsberedningen, eftersom det
              är oseriöst att prata försvarspolitik och helt lämna den ekonomiska
              dimensionen därhän. Det kan jag ha förståelse för.
            </seg>
            <seg>
              Vi hade en diskussion och landade i slutsatsen att det nog var
              bättre att sitta kvar än att hoppa av och sedan se vad det mynnade
              ut i. Man kan göra på olika sätt. Men jag är inte helt säker på
              att vi är diametralt olika här, för jag har uppfattat det som
              att också Moderaterna står bakom den utmärkta rapport som Försvarsberedningen
              presenterade.
            </seg>
          </u>
          <note type="speaker">
            Anf. 28 ULLA ANDERSSON (V):
          </note>
          <u who="ulla_andersson_a332dd" xml:id="i-cfe8b1abab85fa58">
            <seg>
              Fru talman! Efter det tidigare förvirrade inlägget kan jag konstatera
              att en del vill få oss att tro att landet håller på att dras isär
              därför att vi har ursprung i olika länder, har olika modersmål,
              olika religion eller kommer från olika kulturer. Men det är ju
              inte orsaken, utan det är att en ekonomisk elit har kunnat sko
              sig på alla andras bekostnad, för det är vad politiken har prioriterat
              och tillåtit.
            </seg>
            <seg>
              Hur kan det annars komma sig att 184 miljardärer äger lika mycket
              som halva Sveriges bnp, samtidigt som vart femte barn tvingas
              växa upp med låg ekonomisk standard?
            </seg>
            <seg>
              Hur kan det annars komma sig att en del har råd att köpa frukost
              för 2 300 kronor på ett av stadens flotta hotell, medan ungefär
              90 000 människor beräknas leva i matfattigdom och inte ens har
              mat på bordet varje dag i månaden?
            </seg>
            <seg>
              Hur kan det annars komma sig att Åke i Danderyd ska få ytterligare
              en skattesänkning, medan Elin tvingas gå omkring och frysa därför
              att hennes mamma inte har råd att köpa henne en ny vinterjacka?
            </seg>
            <seg>
              Hur kan det annars komma sig att vi tillåter människor att teckna
              försäkringar som gör att de får gå före i sjukvårdskön, medan
              andra inte ens tillåts vara sjukskrivna trots sjukdom?
            </seg>
            <seg>
              Hur kan det annars komma sig att fyra av fem kommuner tvingas
              spara på skolan samtidigt som vi tar bort värnskatten?
            </seg>
            <seg>
              Hur kan det annars komma sig att vi låter anställda i välfärden
              slita ut sig medan vi låter bli att beskatta stora arv eller förmögenheter
              och skattesubventionerar privat städning i Djursholm?
            </seg>
            <seg>
              Politikens inriktning de senaste decennierna har handlat om att
              öka den ekonomiska ojämlikheten, att prioritera de bäst ställda
              i samhället och att förstärka klassamhället. Och som vore det
              inte nog med att vi under de senaste decennierna har ökat de ekonomiska
              klyftorna mest bland OECD-länderna anser 73-punktsgänget med Socialdemokraterna
              i spetsen att vi ska öka takten ytterligare.
            </seg>
            <seg>
              Den generella välfärden är dock en central del i den svenska
              modellen och ses som en framgång för Sverige. Såväl OECD som IMF
              kallar den för vår främsta konkurrensfördel. Ändå verkar det finnas
              en iver i att kraftigt beskära den, för på något annat sätt kan
              budgetpropositionen inte tolkas.
            </seg>
            <seg>
              Ojämlikheten ska tydligen öka, och sparpaket på sparpaket i välfärden
              rullar fram med oerhörda konsekvenser för barn, unga, gamla, sjuka,
              funk ­ tionsnedsatta och alla oss som är i behov av välfärden.
              Detta sker samtidigt som det genomförs nya skattesänkningar för
              dem som redan har det bäst ställt. Det är precis som om skattesänkningar
              skulle vara viktigare än bra bemanning för de gamla på äldreboendena
              eller än skolan, vården, fält ­ assistenter ute på stan, färdtjänst,
              missbruksvård, kulturskolor, nattis och allt vad det nu sparas
              på. Listan är snart oändligt lång.
            </seg>
            <seg>
              Medan Socialdemokraterna prioriterar välbeställda män i Danderyd
              och medan de väljer skattesänkningar före välfärden prioriterar
              vi i Vänsterpartiet förskollärarna, barnen, de gamla och välfärden.
              Vänsterpartiets budgetmotion En plan för jämlikhet och grön omställning
              visar att en annan politik är möjlig. Det är en politik som gör
              Sverige mer jämlikt, tryggt, grönt och rättvist.
            </seg>
            <seg>
              Vänsterpartiet tycker att det är rimligt att höginkomsttagare
              som Åke i Danderyd betalar mer i inkomstskatt. Vi vill beskatta
              stora förmögenheter och stora arv, införa en progressiv kapitalbeskattning,
              trappa ned ränteavdragen och låta villaägare i Danderyd, Djursholm
              och Lidingö betala mycket mer i fastighetsskatt än vad en villaägare
              i Kiruna gör för sin lilla träkåk.
            </seg>
            <seg>
              Samtidigt återinför vi principen lika skatt vid lika inkomst.
              Det är inte rimligt att den som har oturen att vara sjuk också
              ska betala mest i skatt. Vi sänker dessutom skatten för dem som
              tjänar under 30 000. Vi använder helt enkelt skattesystemet för
              att omfördela från hög- till låginkomsttagare, till skillnad från
              Socialdemokraterna som har tappat tilltron till att använda skattesystemet
              för omfördelning. Genom våra skatteförslag får vi därmed inkomster
              till att bygga Sverige mer jämlikt.
            </seg>
            <seg>
              Herr talman! För oss är välfärdsverksamheterna centrala. Därför
              är personalbristen så viktig att lösa. Vi föreslår därför en stor
              reform på 50 miljarder under tio år där staten tar ansvar för
              att tillse att välfärden har den personal den behöver och bekostar
              det. Vi menar att den så kallade Dalamodellen med arbetsplatsintegrerat
              lärande bör användas för hela landet. Den innebär att man studerar
              på deltid och jobbar deltid med avtalsenlig lön, och det ska gälla
              bristyrken som undersköterskor, socionomer, lärare, sjuksköterskor,
              förskollärare med flera. Att studera utan att behöva ta studielån
              skulle vara en förmån som också skulle göra att välfärden garanterat
              fick fler anställda, och det behövs.
            </seg>
            <seg>
              Vi satsar också på att ge äldreomsorgen mer resurser till fler
              anställda och mer fortbildning, så att stressen kan minska och
              mer tid ges till den gamlas omsorg. Vi vill satsa på hemlagad
              mat i hemtjänsten, för man ska kunna få känna doften av och få
              nylagad mat trots att man inte längre kan laga den själv. Man
              ska inte behöva äta mikrovärmd mat dag ut och dag in.
            </seg>
            <seg>
              De tidiga åldrarna i skolan ses inom forskningen och i verkligheten
              som väldigt avgörande. Därför lägger vi våra största resurstillskott
              för skolan just där liksom på förskolan och fritidshemmen. Gruppstorlekar
              ska kunna minskas eller personaltätheten öka; mer tid ska kunna
              ges till varje enskilt barn.
            </seg>
            <seg>
              Kommunsektorn tillförs 20 miljarder nästa år i såväl generella
              som riktade statsbidrag, som exempelvis extra pengar till sjukvård
              på landsbygden, för vi vill säkra välfärdens finansiering
            </seg>
            <seg>
              I dag tvingas många människor avstå från att gå till tandläkaren.
              Bland människor med låg inkomst gick mellan 2017 och 2018 bara
              52 procent till tandläkaren, medan 82 procent av dem med hög inkomst
              gick till tandläkaren. Människor med låg inkomst tvingas de facto
              oftare dra ut tänderna då de inte har råd med rotfyllning. Klass
              har betydelse på så många sätt, och därför föreslår vi ett högkostnadsskydd
              inom tandvården. Det ska kosta max 2 000 kronor per år att gå
              till tandläkaren.
            </seg>
            <seg>
              Vet ni att det faktiskt skulle kosta mindre än RUT? Vad är viktigast:
              skattesubventionerad privat städning i Danderyd och Djursholm
              eller fris ­ ka tänder till alla? Svaret borde vara enkelt, i
              varje fall är det enkelt för Vänsterpartiet.
            </seg>
            <seg>
              Herr talman! Alla som säger sig stå upp för den svenska modellen
              borde vara väldigt oroliga när de ser vad som händer i sjukförsäkringen.
              Att människor inte tillåts vara sjukskrivna trots att de är sjuka
              eller att kronisk sjukdom och därmed kroniskt nedsatt arbetsförmåga
              innebär fattigdom är en skam för vårt välfärdsland. Sjukförsäkringen
              måste därför repareras och sjukersättningen höjas kraftigt.
            </seg>
            <seg>
              I vår budget höjs inkomsten för den som har den högsta garantiersättningen
              med 2 300 kronor per månad, eftersom den personen dessutom får
              en kraftig skattesänkning. Jag kan lova er att det gör skillnad.
              Om man har 10 000 kronor i månaden i inkomst är varenda krona
              välkommen. Det gör alltså en väldigt stor skillnad.
            </seg>
            <seg>
              Vi föreslår också att garantipensionen höjs kraftigt, med 1 000
              kronor per månad. Vi föreslår avgiftsfria mediciner för alla över
              80 år, och vi föreslår att trygghetslarmen ska vara avgiftsfria.
              Det är inte rimligt att man som gammal ska behöva vrida och vända
              på varenda krona och ändå tvingas be barnen om ekonomisk hjälp
              eller behöva avstå socialt liv med sin väninna eller avstå presenter
              till barnbarnen. Vi vill helt enkelt att när man blir gammal ska
              man ha ett värdigt och tryggt liv.
            </seg>
            <seg>
              Vänsterpartiet har vidare den största satsningen på klimatet,
              en riktig grön omställning. Vi föreslår en kraftigt utbyggd kollektivtrafik
              med sänk ­ ta avgifter så att fler ska välja bussen, tunnelbanan
              eller spårvagnen. Vi gör även en särskild, riktad satsning till
              landsbygdens kollektivtrafik, ladd ­ infrastruktur och konverteringsstöd
              för bilar. Vi inför ett stöd för installa ­ tion av solceller
              på offentliga byggnaders tak. Stöd ges också till ett grö ­ nare
              jordbruk och närproducerad mat. Vi drar ned på motorvägsbyggen
              i Helsingfors för att göra satsningar på järnväg i hela landet,
              för vi tar klimatförändringen på allvar.
            </seg>
            <seg>
              Herr talman! Antingen öser man nya och större RUT-bidrag över
              de rikaste i samhället, sänker skatten för välbeställda män i
              Danderyd och sparar på ekonomiskt utsatta och välfärden som 73-punktsgänget
              gör – ett land som dras isär. Eller så satsar man på att bygga
              ett mer jämlikt samhälle, där man motverkar segregation och fattigdom
              och omfördelar. Man satsar på välfärden och grön omställning,
              så som Vänsterpartiet gör, för ett Sverige för alla, inte några
              få, och för ett Sverige som håller ihop.
            </seg>
            <seg>
              (Applåder)
            </seg>
          </u>
          <note type="speaker">
            Anf. 29 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-770b410839dcc4ee">
            <seg>
              Herr talman! Förra mandatperioden fick Vänsterpartiet prova mycket
              av sin politik inom sjukvårdsområdet. Då kunde vi se dramatiskt
              längre vårdköer i Sverige. Ett skäl till det var att kömiljarden
              togs bort. Nu ska den visserligen återinföras i en uppdaterad
              och förbättrad version, tack vare M-KD-budgeten. Detta är även
              något som regeringen och januaripartierna har anammat.
            </seg>
            <seg>
              Det här har dock inte sjunkit in hos Vänsterpartiet. I Vänsterpartiets
              budgetförslag tar man bort nästan 3 miljarder från ersättningar
              för att minska vårdköer. Det är ersättningar som ska öka tillgängligheten
              i vården.
            </seg>
            <seg>
              Min fråga är: Varför?
            </seg>
          </u>
          <note type="speaker">
            Anf. 30 ULLA ANDERSSON (V) replik:
          </note>
          <u who="ulla_andersson_a332dd" xml:id="i-04f99e02092ec2ec">
            <seg>
              Herr talman! Sjukvården lider av personalbrist. Det är därför
              vårdplatser stängs ned. Det är personalbristen som är den grundläggande
              orsaken till att man inte klarar vårdköerna. Det tror jag att
              även Jakob Forssmed i grund och botten vet.
            </seg>
            <seg>
              Vänsterpartiet fick förra mandatperioden igenom 2 miljarder till
              en extra satsning på just anställda i sjukvården för att möjliggöra
              till exempel att det blir bättre scheman, att fler anställs eller
              att det överlag blir bättre arbetsvillkor och löner. I vår egen
              budget satsar vi också mycket mer på personalen i sjukvården i
              stället för att lägga pengarna på en kömiljard.
            </seg>
            <seg>
              Vänsterpartiet satsar väldigt mycket på sjukvården, för det är
              en grundläggande fråga för oss. Vi tycker att vi måste lösa personalbristen.
              Det är också därför vi föreslår en stor utbildningssatsning, det
              vill säga 50 miljarder över tio år för att utbilda till bristyrken.
              Att vi löser personalbristen måste väl ändå vara det mest grundläggande,
              för då löser vi också krisen i sjukvården.
            </seg>
            <seg>
              Vore jag Jakob Forssmed skulle jag nog vara lite tyst, för det
              är väl så att högern styr i de flesta regioner i dag. Hur ser
              det ut här i Helsingfors med de underskott som finns? Är inte
              Kristdemokraterna med och beslutar om Nya Karolinska och de stora
              neddragningarna på personal på olika sjukhus? Är det inte ni som
              regerar ihop med Moderaterna här i Helsingfors? Är det inte ni
              som alltid prioriterar sänkt skatt i Helsingfors före en bra sjukvård?
            </seg>
          </u>
          <note type="speaker">
            Anf. 31 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-874893775f57648d">
            <seg>
              Herr talman! Nu har ju till exempel Helsingforss läns landsting
              inte särskilt låg skatt. Men om frågan är om vi är med och styr
              på många ställen är svaret ja. Den frågan var lätt att svara på.
            </seg>
            <seg>
              Ulla Andersson svarar däremot inte på frågan. Varför avskaffar
              ni det verktyg som har visat sig fungera? SKL har sagt att det
              fungerar och att det var nödvändigt att sätta fokus på detta.
              Socialstyrelsen har i en utvärdering visat att det fungerar. Det
              är det här som är frågan.
            </seg>
            <seg>
              Jag har inget emot mer resurser. Vi tillför också mer resurser:
              till personal, till en satsning på landsbygden för att lösa personalsituationen
              där, precis som Vänsterpartiet gör, till fler utbildningsplatser
              och så vidare.
            </seg>
            <seg>
              Detta verktyg innebär att man får prestationsbaserade ersättningar
              som man kan använda till exempelvis mer personal men som håller
              fokus på tillgängligheten. Det vi har sett med er politik är fördubblade
              vårdköer.
            </seg>
            <seg>
              (Applåder)
            </seg>
          </u>
          <note type="speaker">
            Anf. 32 ULLA ANDERSSON (V) replik:
          </note>
          <u who="ulla_andersson_a332dd" xml:id="i-6b729467d0b2f73e">
            <seg>
              Herr talman! Fördubblade vårdköer vet man säkert en hel del om
              när man är med och styr i regionerna, eftersom det är där det
              avgörs hur vårdköerna ser ut.
            </seg>
            <seg>
              Jag kommer ihåg – det kanske inte Jakob Forssmed gör – ett antal
              debattartiklar där professionen gick ut och ifrågasatte kömiljarden.
              Man menade att multisjuka äldre och kroniskt sjuka kom i kläm
              då mer ”friska” fick gå före i kön, det vill säga att kömiljarden
              innebar att man gick ifrån principen om behovsstyrd sjukvård.
              Den principen är central för oss.
            </seg>
            <seg>
              Därför tycker vi att det är bättre att satsa pengarna på sjukvården,
              se till att de anställda har bättre arbetsvillkor, så att de stannar
              kvar och inte flyr därifrån, och se till att man får bättre löner
              och att man kan studera och få betalt under tiden. Då kommer fler
              att välja de här yrkena. Det är ändå det mest avgörande för hur
              vi ska hantera köer och sjukas behov i framtiden.
            </seg>
            <seg>
              (Applåder)
            </seg>
          </u>
          <note type="speaker">
            Anf. 33 JAKOB FORSSMED (KD):
          </note>
          <note>
            Herr talman! Jag yrkar bifall till reservationerna 4 och 8 i
            betänkandet.
          </note>
          <u who="jakob_forssmed_a39615" prev="cont">
            <seg>
              Vi ser orosmoln på den ekonomiska himlen, med handelskrig, brexit,
              eskalerande konflikter i Mellanöstern och ett Kina som tar sig
              allt större friheter i att expandera ofriheten. Vi ser en växande
              nationalegoism som utmanar internationell samverkan, samtidigt
              som EU har svårt att samla sig och bli en kraft som motvikt och
              global ledare.
            </seg>
            <seg>
              I spåren av detta ökar polarisering och konflikt. Kampen mot
              fattigdom och klimatförändringar försvåras. Demokrati och mänskliga
              rättigheter riskerar att trängas tillbaka. Men denna nationalegoism
              påverkar också internationell ekonomi, handel och framtidstro.
              Den kan spä på de dystrare ekonomiska utsikterna, vilket innebär
              stora ekonomiska risker och kan slå mot ett litet handelsberoende
              land som Sverige.
            </seg>
            <seg>
              Herr talman! Vi har också våra inhemska problem, som riskerar
              att fördjupas när konjunkturen vänder. Utsatta på arbetsmarknaden
              hamnar längre från en arbetsgemenskap . Det finns ingen plats
              för dig. Kommun efter kommun gör nu nedskärningar som drabbar
              äldreomsorgen. Sjuka äldre blir sämre när ensamhet kryper längs
              väggarna i väntan på ett äldreboende. Det finns inte rum för dig.
              122 000 personer har väntat olagligt länge på vård i ett sjukvårdssystem
              som inte fungerar. Det finns ingen tid för dig.
            </seg>
            <seg>
              Herr talman! Välfärdspersonalen i Kommunsverige slår larm om
              orimliga arbetsvillkor. Kommuner brottas med sviktande ekonomi.
              Skolmisslyckandena som förstärker utanförskapet är alltför många.
              Drömmar och tillväxt hotas när vanliga inkomsttagare inte kan
              flytta till det nya jobbet för att de inte får tag i en egen bostad.
              Den trygghetskris som under lång tid växt i styrka har nu slagit
              ut med kraft. Skuggorna når längre.
            </seg>
            <seg>
              Herr talman! Nu krävs reformer och prioriteringar. Moderaternas
              och Kristdemokraternas budget började detta och tillförde stora
              resurser till vård, polis, försvar och kommuner. Det blev fler
              utbildningsplatser och borttagen särskild löneskatt för äldre
              som jobbar. Breda grupper fick sänkt skatt på arbete, vilket gynnar
              fler jobb, men också sänkt skatt på pensioner. Vi tillförde resurser
              till fler äldreboenden och stora vårdreformer. Men mer behövs.
            </seg>
            <seg>
              Januaripartierna klarar inte jobbet. Prioriteringar som borde
              vara grundade i en gemensam samhällsanalys har ersatts av ett
              slags politiskt påtvingeri. När partiprestigeprojekten ska bockas
              av är det välfärden och tryggheten som får plocka upp notan. I
              stället får vi värnskattsavskaffande, ingångsavdrag, hyresrättsfixerade
              byggsubventioner, klimatineffektiva åtgärder och så vidare.
            </seg>
            <seg>
              Det här är ett slags prioriteringsbrist som går hand i hand med
              en flykt från ansvar. Partier ska genomföra politik de har bekämpat
              i decennier. Någon annan ville detta, inte vi. Det var de andra
              som stoppade pengarna till kommunerna, säger man. Vad gör det
              med förtroendet för politiken? Och hur påverkas förtroendet när
              de nya välfärdssatsningarna i själva verket är fikonlöv framför
              en rätt naken budgetkropp?
            </seg>
            <seg>
              Storsatsningarna på äldreomsorgen, som det hölls pressträffar
              om, innebar i stort sett bara att man döpte om redan befintliga
              pengar. Lägger man ihop vårändringsbudgeten och budgetpropositionen
              handlar det i själ ­ va verket om nedskärningar som innebär hundratals
              miljoner mindre till äldreboenden, trots att Finansdepartementet
              påpekat en brist på tiotusentals platser till 2026. Skolan fick
              samma behandling. Debattartiklar skrevs om fem nya välfärdsmiljarder,
              men de var alla aviserade och intecknade redan med M-KD-budgeten.
            </seg>
            <seg>
              Detta är januariillusioner som genomskådas när de möter verkligheten.
              25 miljarder i reformutrymme hade regeringen, men knappt något
              nytt till kommunerna. Där blev det mest nedskärningar kvar att
              fördela. Vi ser det i kommun efter kommun.
            </seg>
            <seg>
              Vi kristdemokrater prioriterar annorlunda. Vi lägger sammanlagt
              8,9 miljarder mer än regeringen på välfärd och trygghet nästa
              år. Vi ser att kommunernas kris är både en ekonomisk kris och
              en bemanningskris. Därför gör vi en 3,4-miljarderssatsning på
              äldreomsorgen, varav 2,6 miljarder går till äldreomsorgens personal,
              som i dag hotas av sjukskrivning och stress. I vårt förslag får
              kommunerna del av de här pengarna om de förbättrar sig när det
              gäller aktivt arbete med att minska delade turer och få ett rimligt
              chefsansvar, en god medarbetarnöjdhet och en ökad delaktighet.
            </seg>
            <seg>
              Förutom det satsar vi på möjligheter till yrkesutveckling och
              karriärvägar för omsorgspersonalen med vidareutbildning inom till
              exempel demenssjukdom och multisjukdom. Vi återinför och utökar
              satsningen på personalkontinuitet, som regeringen strök bort,
              för att öka möjligheterna för personalen att göra ett bra jobb
              och för att fler ska vilja söka sig till yrket.
            </seg>
            <seg>
              Men vi fortsätter också att satsa på bättre socialt innehåll
              och höjda kunskaper om demens. Vi vill storsatsa på äldreboenden.
              Bristen måste bort. Inte minst trygghetsboenden med gemenskapsmöjligheter
              kan motverka den ensamhet som är så skadlig för hälsan.
            </seg>
            <seg>
              Den moderata och kristdemokratiska budgeten gav stora tillskott
              till vård och sjukvård. Bland annat infördes nya kömiljarder och
              standardiserade vårdförlopp för fler sjukdomar, och stora generella
              resurser tillfördes för att förbereda en primärvårdssatsning.
            </seg>
            <seg>
              Till detta vill nu Kristdemokraterna se ytterligare reformer:
              fler tillgängliga vårdplatser, medel för att förbättra patientlagen,
              stöd till vård i glesbygd och inte minst mer resurser för att
              återupprätta LSS.
            </seg>
            <seg>
              Vi behöver öka tillgängligheten i sjukvården. Jag kan berätta
              att jag rent personligen just i dag känner ett extra stort behov
              av det.
            </seg>
            <seg>
              Vi behöver göra stora satsningar på kompetensförsörjningen. Vi
              föreslår en examensbonus för dem som klarar sin utbildning på
              kort tid så att de snabbare kommer ut med sin kompetens i arbetslivet.
            </seg>
            <seg>
              Vi behöver också förstärka möjligheten och drivkraften att arbeta
              om man kan och vill när man är äldre. Vi behöver satsa på yrkesutbildning,
              och vi behöver en studiemedelsreform som möjliggör mer av omskolning
              och att satsa på en ny karriär senare i livet.
            </seg>
            <seg>
              Herr talman! Tryggheten måste steg för steg återtas. Då duger
              det inte att underfinansiera polisen, åklagarna, domstolarna och
              kriminalvården. Vi kristdemokrater avsätter det som myndigheterna
              begärt, och vi avsätter mer än så för att de ska kunna öka sin
              fysiska närvaro i hela landet. Vi vill som ett exempel öppna ett
              antal nya tingsrätter.
            </seg>
            <seg>
              Men vi vill också renodla polisens uppgifter och öka det förebyggande
              arbetet. Vi tror att de 15 000 polisutryckningar till självmordsförsök
              som gjordes förra året ofta kan göras bättre av psykiatriambulanser.
              Därför storsatsar vi på det i vår budget. Det avlastar polisen
              och förbättrar omhändertagandet av personer i nöd.
            </seg>
            <seg>
              Vi föreslår mer resurser till samverkan mellan skola, socialtjänst,
              polis och fritis för att stoppa unga i riskzonen för kriminalitet.
              Vi satsar på metodstöd och utbildning för socialtjänsten, fler
              familjehem och bättre utslussning. Vi avsätter sammanlagt nästan
              2 miljarder till rättsväsendet och brottsförebyggande åtgärder.
            </seg>
            <seg>
              Därtill gör vi en historiskt stor satsning på att barn i ekonomisk
              utsatthet ska kunna delta i föreningslivet. Det kan skapa hopp,
              gemenskap och mota psykisk och fysisk ohälsa.
            </seg>
            <seg>
              Herr talman! Det finns grundläggande samhällsfunktioner som inte
              fungerar som de ska. Jag har flera gånger påpekat i kammaren hur
              tilliten och värmen i ett samhälle då kan få svårare att spridas.
              Det kan även påverka tillväxt och affärsmöjligheter negativt när
              det blir mer jag och mitt än vi och vårt.
            </seg>
            <seg>
              Politiker har ett ansvar att inte svartmåla och att inte underblåsa
              rädsla för att sedan kapitalisera på den. Men frånvaron av fokus
              bör inte förväxlas med framtidstro. Spretigheten i regeringens
              politik duger inte.
            </seg>
            <seg>
              Nu måste vi använda våra resurser och vår reformkraft för att
              gå i närkamp med samhällsproblem vi ser. Med kloka, fokuserade
              och kraftfulla reformer för trygghet, välfärd och arbete kan vi
              bygga ett bättre samhälle tillsammans där politiken gör sin del.
              Det gör vi gamla och nya svenskar i gemenskaper som familjer,
              föreningar, församlingar och företag för ett samhälle där vi inte
              lämnar någon efter men inte heller håller någon tillbaka.
            </seg>
            <seg>
              (Applåder)
            </seg>
          </u>
          <note type="speaker">
            Anf. 34 KAROLINA SKOG (MP) replik:
          </note>
          <u who="karolina_skog_1451cf" xml:id="i-9320dda2baaf1167">
            <seg>
              Herr talman! Jag tänkte göra någonting ganska ovanligt i en budgetdebatt
              som att fokusera på en fråga som Miljöpartiet och Kristdemokraterna
              har gemensamt. De frågorna är tyvärr färre nu än tidigare, speciellt
              efter de senaste landsdagarna.
            </seg>
            <seg>
              Vi är inte längre överens om skyddet av familjer i Sverige. Men
              vi är överens om den internationella solidariteten och skyddet
              av familjer och utsatta i världen. Jag uppfattar att vi är överens
              om att enprocentsmålet vad gäller bistånd är viktigt att värna.
            </seg>
            <seg>
              Min fråga handlar om det som sker framåt. Jag skulle vilja be
              ledamoten Forssmed att kommentera hur han ser på möjligheterna
              att stå upp för och värna enprocentsmålet för biståndet framöver
              när svensk ekonomi kanske kommer att bli lite tajtare.
            </seg>
          </u>
          <note type="speaker">
            Anf. 35 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-393b5aeebf58affa">
            <seg>
              Herr talman! Jag tackar för frågan! Det har Karolina Skog rätt
              i. Vi är inte överens om så mycket, men vi är överens om en del.
              Vi är bland annat överens om att Sverige ska ha ett högt och generöst
              bistånd och att det ska motsvara 1 procent av bni, också enligt
              den nya beräkningsmetoden.
            </seg>
            <seg>
              Jag tycker att det är viktigt. Vi ser nu en tendens i världen
              att vi fått sjunkande biståndsnivåer de senaste åren. Det bir
              allt svårare att finansiera viktiga projekt som kan lyfta människor
              ur fattigdom och också grundläggande saker som vaccin, hälsovård
              och sådana saker.
            </seg>
            <seg>
              Jag tror i grunden att biståndet bidrar till en mer säker och
              trygg värld även för oss. Även om vi inte i första hand gör det
              för vår egen skull har det också den typen av effekter. Om man
              inte på allvar vill se en värld som är skör och brister och ta
              det ansvaret tycker jag att det här är en liten sak vi kan göra.
            </seg>
            <seg>
              Vi ska göra det, tycker jag. Vi ska se till att vi också stärker
              uppföljning och effektivitet i bistånd hela tiden, precis som
              vi ska göra på alla andra områden. För mig är det en viktig fråga,
              och det är en viktig fråga för Kristdemokraterna.
            </seg>
            <seg>
              I den budget som Moderaterna och Kristdemokraterna fick igenom
              i kammaren var biståndet 1 procent av bni. Jag noterar att Karolina
              Skogs parti i våras drog ned biståndet genom en avräkning som
              var väldigt icke-transparent. Jag hoppas att vi får mindre av
              det framöver.
            </seg>
          </u>
          <note type="speaker">
            Anf. 36 KAROLINA SKOG (MP) replik:
          </note>
          <u who="karolina_skog_1451cf" xml:id="i-2e64fbbd2be20875">
            <seg>
              Herr talman! Det är bra att vi kan konstatera att vi utöver att
              vara överens om enprocentsmålet också är överens om att avräkningarna
              ska hållas nere. Svenskt bistånd är effektivt. Det når dem i världen
              som är i allra störst behov av stöd. Det når ut till de länder
              som behöver stöd i sitt arbete mot korruption och med att utveckla
              demokratin.
            </seg>
            <seg>
              Svenskt bistånd upprätthåller också väldigt mycket av det internatio
              ­ nella klimatarbetet som är en förutsättning för att Parisavtalet
              ska hållas samman. Jag vet också, inte minst nu när ekonomin dämpas,
              att det är svårt att vara det lilla partiet som värnar biståndet
              när man ska få ihop en gemen ­ sam budget. Jag hoppas verkligen
              att denna prioritering kommer att värnas även i det läge jag inte
              vill se med en gemensam budget från det nya lilla konservativa
              blocket.
            </seg>
          </u>
          <note type="speaker">
            Anf. 37 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-d2c589f95ec5d24b">
            <seg>
              Herr talman! Jag hoppas att vi ska kunna ha ett högt och generöst
              bistånd från Sverige också i framtiden. Det är väldigt angeläget
              när biståndsviljan minskar i världen. Vi har fortfarande väldigt
              stora behov. Vi har möjligheter att finansiera och lyfta människor
              ur fattigdom. Det är en chans man bör ta.
            </seg>
            <seg>
              Vi kan titta historiskt på hur det såg ut under hela tiden med
              allians ­ regeringen. Då klarade vi 1 procent av bni varje år.
              Min förhoppning är att vi ska klara det också framåt oavsett vilken
              regering som styr.
            </seg>
          </u>
          <note type="speaker">
            Anf. 38 ULLA ANDERSSON (V) replik:
          </note>
          <u who="ulla_andersson_a332dd" xml:id="i-6195708f72c87512">
            <seg>
              Herr talman! Till att börja med vill jag tacka talmanspresidiet
              för att ni påminde mig om att yrka bifall till mina reservationer
              3 och 7. Sedan vill jag säga till Jakob Forssmed: Jag önskar dig
              ett snart tillfrisknande. Din insats här är väldigt bra, inte
              minst med tanke på sjukdomstillståndet. Men nu ska jag sluta att
              fjäska!
            </seg>
            <seg>
              Jag sitter här med en artikel som jag tycker är väldigt intressant.
              Den är skriven av tre överläkare, varav en är professor. Rubriken
              är: Avgiftsfri mammografi får fler att komma till undersökning.
              I artikeln konstaterar man att man har upptäckt 30 fler cancerknölar
              än vad man annars skulle ha gjort om inte mammografin hade varit
              så pass tillgänglig genom att den var avgiftsfri.
            </seg>
            <seg>
              Det finns ett ganska brett stöd för avgiftsfrihet men också för
              andra insatser. Att öka tillgängligheten och tillgången till mammografi
              underlättar för att upptäcka cancerknölar i god tid, vilket självklart
              påverkar möjligheten att kunna bli frisk igen.
            </seg>
            <seg>
              Bröstcancerföreningen är väldigt kritisk mot Kristdemokraterna,
              som i sin budgetmotion tar bort just det riktade statsbidraget
              till avgiftsfri mammografi.
            </seg>
            <seg>
              Min fråga till Jakob Forssmed är: Är det inte dags nu att ni
              ändrar er och konstaterar att i just den här frågan hade ni fel?
              Ni kan väl inte vilja förneka kvinnor rätten att upptäcka en cancerknöl
              i tid? Många kvinnor måste avstå undersökning för att de inte
              har råd. Är det inte bättre att alla får gå?
            </seg>
          </u>
          <note type="speaker">
            Anf. 39 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-19631ba2826f8dd6">
            <seg>
              Herr talman! Det finns en del att säga om det här. Man kan börja
              med ett allmänt resonemang om egenavgifter.
            </seg>
            <seg>
              Ni tog bort många egenavgifter under förra mandatperioden. Vi
              tror att det i grunden är problematiskt. Det som hände under förra
              mandatperioden var på det stora hela att det blev avgiftsfritt
              att sitta och vänta i allt längre köer – också på en cancerbehandling.
              Det är inte särskilt bra. Framför allt är det inte bra att bygga
              ut det offentliga åtagandet och samtidigt försämra förutsättningarna
              för jobb och tillväxt. Det är bakgrunden till vår kritik mot att
              göra saker avgiftsfria.
            </seg>
            <seg>
              Sedan tycker jag att Ulla Andersson har en poäng i att screening
              är någonting annat än allmänna avgifter i vård och omsorg. Det
              finns skäl att fundera igenom hur man bör förhålla sig till detta.
              Vi tog bort det öronmärkta statsbidraget. Vi tillför samtidigt
              7 miljarder extra till kommuner och regioner nästa år med vår
              politik, så det finns möjligheter för dem som vill ha kvar detta.
            </seg>
            <seg>
              Vi vet också att det sannolikt är så att också andra åtgärder
              än just avgiftsfrihet kanske skulle ha ännu större effekt. Det
              kan handla om en uppsökande verksamhet och mer informationsspridning.
              Det är inte bara avgifterna som påverkar om man söker mammografi
              eller inte. De här pengarna skulle också kunna användas till andra
              insatser för att få ännu fler till screeningprogrammen.
            </seg>
            <seg>
              Jag vill också gärna peka på att vi med den kristdemokratiska
              budgeten framför allt riktar in oss på dem med de lägsta inkomsterna,
              decil 1 och 2, som det brukar heta. De som har de lägsta inkomsterna
              får tre gånger mer i vår budget än de får med regeringens och
              januaripartiernas. Vi höjer exempelvis garantiersättningen för
              dem med sjuk- och aktivitetsersättning, som ju är några av dem
              som har de allra lägsta inkomsterna i Sverige. De får 2 000 kronor
              om året mer med vår politik.
            </seg>
          </u>
          <note type="speaker">
            Anf. 40 ULLA ANDERSSON (V) replik:
          </note>
          <u who="ulla_andersson_a332dd" xml:id="i-55aa724ac3fdd76c">
            <seg>
              Herr talman! Jag har sett Kristdemokraternas fördelningspolitik,
              och jag uppskattar att man ser gruppen med sjukersättning. Jag
              uppskattar att man inte längre förnekar dem den skattesänkning
              som vi fick igenom förra mandatperioden och att man går vidare
              med egna, nya skattesänkningar.
            </seg>
            <seg>
              Men jag kan också se att er fördelningspolitik i skattepolitiken
              gör att den tiondel som har de högsta inkomsterna får nästan tio
              gånger mer än den tiondel som har de lägsta inkomsterna, så det
              är rätt skevt ändå.
            </seg>
            <seg>
              Jag förstår att Jakob Forssmed har svårt att försvara att man
              ska ta bort det riktade statsbidraget till avgiftsfri mammografi,
              eftersom det har effekt. Visst har andra insatser också betydelse,
              till exempel kallelse och informationsunderlag på olika språk
              och uppsökande verksamhet. Men avgiften har betydelse.
            </seg>
            <seg>
              Jag har varit ensamstående mamma, och jag kan säga att med den
              ekonomi jag hade då hade jag tackat nej till att gå om jag hade
              blivit kallad. Så ska det inte vara; förutsättningarna ska inte
              vara sådana att man missar en cancerknöl för att plånboken är
              tom. Jag tror nog att Kristdemokraterna kommer att dra samma slutsats.
            </seg>
          </u>
          <note type="speaker">
            Anf. 41 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-8059e4e39cd1f3ff">
            <seg>
              Herr talman! Vi kristdemokrater är alltid öppna för att diskutera
              förbättringar av vår vårdpolitik. Jag kan konstatera att vi tillför
              stora resurser till kommuner, landsting och regioner för att klara
              vården. Vi ser att det finns olika metoder för att nå fram så
              att vi får så många som möjligt som deltar i screening. Det var
              hög närvaro i screeningprogrammen redan innan avgiftsfriheten
              infördes.
            </seg>
            <seg>
              Men låt oss återkomma till frågan, och låt oss utvärdera vad
              som är bäst. Är det mer information, är det fler kallelser på
              olika språk, som Ulla Andersson efterfrågar, eller är det andra
              metoder som bäst når fram så att man upptäcker cancer? Men det
              handlar inte bara om att upptäcka cancer utan om att också sedan
              få en vård där människor får behandling och där man klarar de
              tidsgränser vi har satt upp för att människor ska få vård i tid.
              Vi är långt ifrån detta i dag.
            </seg>
          </u>
          <note type="speaker">
            Anf. 42 FREDRIK OLOVSSON (S):
          </note>
          <u who="fredrik_olovsson_665a2a" xml:id="i-b1a68c8bc542cf1a">
            <seg>
              Herr talman! Återigen ligger det en riktig budget från regeringen
              på riksdagens bord!
            </seg>
            <seg>
              För ett år sen stod vi här och debatterade budgeten under helt
              andra förutsättningar. Vi hade en övergångsregering med en övergångsbudget,
              och de högerkonservativa partierna passade då på att driva igenom
              sin servettskiss i kammaren. Nedmontering och skattesänkningar
              prioriterades framför välfärden. Klimatpolitik slaktades. Bristerna
              blev kanske allra tydligast så här i efterhand när det handlar
              om arbetsmarknadspolitiken.
            </seg>
            <seg>
              Kontrasten mellan då och nu är tydlig. I dag debatterar vi den
              första budget som läggs fram av januariavtalets fyra partier.
              Medan andra prioriterar ett politiskt spel tar vi genom ett brett
              parlamentariskt samarbete oss an de samhällsproblem som vi ser:
              de växande behoven inom välfärden, brottsligheten, klyftan mellan
              stad och land, integrationen och klimatförändringarna.
            </seg>
            <seg>
              Det innebär att vi socialdemokrater kan fortsätta det arbete
              som vi påbörjade under förra mandatperioden. Det var en politik
              som i många delar gav oss positiva resultat. Sedan 2014 går över
              300 000 fler människor till jobbet i Sverige, varav ungefär 100
              000 till de viktiga arbetsplatserna i vår gemensamma välfärd.
            </seg>
            <seg>
              Sysselsättningen och arbetskraftsdeltagandet är fortsatt de högsta
              i EU och på nivåer som vi inte har sett i Sverige sedan före 90-talskrisen.
              Därtill är andelen av befolkningen som befinner sig i ersättnings-
              eller försäkringssystem den lägsta sedan början på 1980-talet.
            </seg>
            <seg>
              Vi har hållit ordning och reda i statsfinanserna, där underskotten
              från tidigare regeringar har vänts till balans och överskott.
              Genom att betala av på statsskulden har vi skapat oss ett starkt
              skydd för jobb och för välfärd i vårt land. Det är en reserv för
              sämre tider och för en svårare demografisk situation med framför
              allt en större andel äldre i befolkningen. Det är en reserv som
              behövs.
            </seg>
            <seg>
              Herr talman! Oro kring världshandeln, svagare internationell
              konjunktur och brexit påverkar svensk ekonomi och förutsättningarna
              för oss. Det har helt enkelt blivit lite mer novembergrått. Det
              handlar om avmattning ­ en, som vi ser ska mötas med insatser
              för att upprätthålla en hög sysselsättning och en god välfärd.
            </seg>
            <seg>
              Det finns fortfarande 100 000 lediga jobb att söka i Sverige.
              För att möta arbetsgivarnas behov av utbildad arbetskraft behöver
              såväl utbildnings- som arbetsmarknadspolitiken utvecklas. I budgeten
              fortsätter vi att bygga ut Kunskapslyftet, och vi stärker möjligheterna
              att studera genom studiestartsstödet.
            </seg>
            <seg>
              Svenska språket är som bekant en nyckel till etablering både
              i samhället och på arbetsmarknaden. Därför förlängs satsningen
              på svenskundervisning från första dagen. Medel tillförs också
              för språkträning för föräldralediga.
            </seg>
            <seg>
              Omställning och utbildning ska vara tillgängliga genom hela livet.
              Men kanske är det ändå utbildningen allra först i livet som är
              allra viktigast. Alla barn har rätt till en så bra och stimulerande
              skolgång som möjligt. Vi ökar nästa år det statliga stödet för
              stärkt likvärdighet och kunskapsutveckling. Budgeten bygger också
              på statsbidraget för att anställa fler lärarassistenter.
            </seg>
            <seg>
              Herr talman! Som bekant blir allt fler äldre i Sverige – eller
              gamla, för äldre blir vi ju allihop varje dag. Om tio år beräknas
              antalet människor i Sverige som är 80 år eller äldre ha ökat med
              över 50 procent. Det är glädjande att vi blir äldre, med tanke
              på alternativet!
            </seg>
            <seg>
              Det här är resultatet av en långvarig välfärdspolitik. För oss
              är pensio ­ närerna en oerhört viktig grupp att värna i samhället.
              Det är människor som har byggt upp det här fina samhället och
              gett oss yngre generationer en möjlighet som få andra människor
              i världen förunnats.
            </seg>
            <seg>
              Därför tar vi återigen steg för att sluta klyftan i beskattning
              mellan pensionärer och löntagare, som de högerkonservativa partierna
              ökar så fort de får chansen. Därför stärker vi ekonomin för de
              sämst ställda pensionär ­ erna genom förbättrat grundskydd och
              höjt bostadstillägg.
            </seg>
            <seg>
              Samtidigt ställer en större andel äldre i befolkningen nya krav
              på välfärden, inte minst på äldreomsorg och sjukvård. En omfattande
              utbyggnad kommer att krävas, och omfattande resurstillskott behövs.
            </seg>
            <seg>
              Förra mandatperioden investerade vi 35 miljarder mer i välfärdens
              verksamheter. Tiotusentals nya medarbetare i skolan, sjukvården
              och äldreomsorgen anställdes. Nu fortsätter vi med nya miljarder
              i ökade generella statsbidrag men också i riktade satsningar till
              demensvård, stöd för nya äldreboenden och insatser mot ensamhet
              bland äldre.
            </seg>
            <seg>
              Men det behövs mer – inte bara nästa år utan året därpå, inte
              bara den här mandatperioden utan den därefter och den därefter.
              Vi socialdemokrater kommer alltid att prioritera välfärden allra
              främst.
            </seg>
            <seg>
              Herr talman! Hela landet ska växa. Klyftorna mellan kommuner
              och landsändar måste minska. För någon vecka sedan beslutade vi
              om ett nytt kostnadsutjämningssystem. Det var bra. I budgeten
              tar staten också ansvar för att förbättra förutsättningarna för
              de många mindre kommuner som har tagit ett stort ansvar för nyanlända
              men också för kommuner som har särskilt svåra socioekonomiska
              utmaningar.
            </seg>
            <seg>
              Vi vill och ska ta till vara hela landets potential. Fler servicekontor
              ska öppna. Stödet för att bibehålla närhet till butiker i glesbygd
              stärks. Investeringsstödet utvecklas så att hyresrätter kan byggas
              i hela landet. Den digitala infrastrukturen ska byggas ut. Sverige
              ska knytas samman med förbättrat underhåll av järnväg där nya
              räler ska läggas och utslitna växlar och gamla kontaktledningar
              bytas ut.
            </seg>
            <seg>
              Herr talman! Trygghet och demokrati ska värnas. Kampen mot brottsligheten
              och dess orsaker blir alltmer intensiv i regeringens budget. Samhället
              ska vara starkt nog att skydda oss från brott och från terrorism.
            </seg>
            <seg>
              De anslagsökningar som nu ges till polisen är de största i modern
              tid. Utbyggnaden av myndigheten är mycket omfattande. Knappt 30
              000 polisanställda ska bli nära 40 000 på några få år. Bara i
              måndags klev mer än 540 polisaspiranter in på jobbet. Så här ser
              det ut nu. Varje halvår kommer en ny kull ut. Förstärkningarna
              fortsätter när de lämnar både gamla polishögskolor och de nya
              som vi har inrättat.
            </seg>
            <seg>
              Men det är inte bara polisen som får ökade anslag. Hela rättskedjan
              förstärks. För att möta den grova och organiserade brottsligheten
              föreslås förstärkningar av Polismyndigheten, Säkerhetspolisen
              och Åklagarmyn ­ digheten. Kriminalvården får mer pengar för att
              klara de skärpta straff som vi redan har genomfört och som är
              på gång att genomföras. Dessutom får domstolarna mer pengar för
              att hantera det ökade antalet mål. Rättsmedici ­ nalverket förstärks,
              och tullen får ett ökat anslag för ökad närvaro vid grän ­ sen.
            </seg>
            <seg>
              Vi vet dock att det också krävs förebyggande insatser. Segregation
              och klyftor utgör en grogrund för sociala problem och kriminalitet
              som måste bekämpas. Hög sysselsättning, bra skolor i hela landet
              och en generell välfärd lägger grunden för ett tryggare och starkare
              samhälle.
            </seg>
            <seg>
              Jag vill också säga några ord om vad som har sagts tidigare här,
              även om vi haft några replikskiften. Jag tycker att den ton som
              Sverigedemokraterna hade var helt makalös, detta trots att de
              fortsätter sin nedmonteringsagenda som de drev igenom i riksdagen
              för ett år sedan och nu inte vill ta något som helst ansvar för.
              De säger att de vill satsa på kommunerna, men de skjuter över
              mycket stora kostnader för arbetsmarknadspolitik och etablering
              på just kommunerna och därmed välfärden.
            </seg>
            <seg>
              Dessutom har de en antifacklig politik. Hittills i år har 35
              människor dött på jobbet. I det läget krävs det starka fackliga
              organisationer, men Sverigedemokraterna vill ta bort deras rätt
              att utse skyddsombud. De vill förstatliga a-kassorna och slaktar
              Arbetsförmedlingen även i denna budget, inte bara i den som gäller
              för det här året.
            </seg>
            <seg>
              Som kronan på verket sänker de anslaget till lärarlöner med 2
              670 miljoner kronor.
            </seg>
            <seg>
              Sämre välfärd, sämre möjligheter till stöd för arbetslösa, farligare
              arbetsplatser, lägre löneökningar för vanligt folk när facken
              försvagas, sämre skola när lärarlönerna sänks – vi ser väldigt
              olika på vilken väg som behövs framåt för att förbättra för vanligt
              folk i vårt land.
            </seg>
            <seg>
              Herr talman! Med vårt breda samarbete i riksdagen som grund tar
              vi ansvar för Sverige och tar tag i samhällsproblemen. Med de
              orden vill jag yrka bifall till förslaget i utskottets betänkande.
            </seg>
            <seg>
              (Applåder)
            </seg>
          </u>
          <note type="speaker">
            Anf. 43 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-d564538e1e3dd84d">
            <seg>
              Herr talman! Jag får väl bemöta någonting av det som sas mot
              slutet av ledamoten Olovssons anförande.
            </seg>
            <seg>
              De regionala skyddsombuden ska absolut inte tas bort, definitivt
              inte. Det har vi aldrig föreslagit och kommer aldrig att föreslå.
            </seg>
            <seg>
              Här har vi Socialdemokraterna. De har ju provat lite olika strategier
              för hur de ska förhålla sig till det parlamentariska landskap
              som har vuxit fram och fortsätter att växa fram. Lögnen är då
              nummer ett. När det inte funkar får vi se vad de tar till. Desperationen
              är påtaglig.
            </seg>
            <seg>
              Sedan kan man fundera på vem som ska utse de regionala skyddsombuden.
              Ska de regionala skyddsombuden utses indirekt av det socialdemokratiska
              partiet och springa runt på arbetsplatser och bedriva valkampanj?
              Eller ska de göra sitt jobb och utses och finansieras av Arbetsmiljöverket?
              Det är en skillnad. Vi tycker inte att skattebetalarna ska betala
              lön till de socialdemokratiska kampanjarbetarna. Skyddsombuden
              ska göra sitt jobb och finansieras av Arbetsmiljöverket.
            </seg>
            <seg>
              Då kanske till och med en sverigedemokrat skulle kunna vara det
              – eller en kristdemokrat, vad vet jag – eller någon som inte är
              politiker över huvud taget. Definitivt ska inte Socialdemokraterna
              springa runt där.
            </seg>
            <seg>
              Nej, vi ska inte sänka några lärarlöner. Däremot har vi en annan
              modell vad gäller att stärka lärarlönerna än vad regeringen har
              med sitt system med förstelärare, som är ganska kraftigt kritiserat
              både av rektorer och av branschen. Men det är klart att om vi
              skjuter till väldigt mycket resurser till lärarnas arbetsgivare,
              det vill säga normalt kommunerna, borgar det inte bara för högre
              lärarlöner utan också för högre löner för undersköterskor och
              så vidare.
            </seg>
          </u>
          <note type="speaker">
            Anf. 44 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-2f2261694c2540e9">
            <seg>
              Herr talman! Vi har i tidigare replikskiften från flera partier
              visat att Sverigedemokraterna inte alls skjuter till några ökade
              resurser till kommunerna. Tvärtom övervältras så stora andra kostnader
              att det inte blir pengar kvar till välfärden. När man tar bort
              pengar från lärarlönerna på det här sättet finns inte pengarna
              i kommunerna att betala dem med. Eller också får man göra besparingar
              och ha färre lärare och färre undersköterskor för att i så fall
              betala lönen till dem som blir kvar. Det är det som blir effekten
              av Sverigedemokraternas politik.
            </seg>
            <seg>
              Dessutom har vi den stora omviktningen från de kommuner som har
              de tuffaste förutsättningarna, inte minst ute på vår glesbygd
              i Sverige, till de kommuner kring våra storstäder som har de absolut
              bästa förutsättningarna. Det slår alltså också väldigt orättvist
              regionalt.
            </seg>
            <seg>
              När det sedan handlar om Sverigedemokraternas antifackliga inställning
              förstår man nu vad den bottnar i. Den beror på att Oscar Sjöstedt
              tror att alla som har fackliga uppdrag är socialdemokrater och
              använder sitt fackliga uppdrag till att driva politiska frågor.
              Det är en mycket märklig inställning, inte minst eftersom förbund
              inom TCO och Saco absolut inte har någon koppling till Socialdemokraterna.
              Med LO har vi ett nära samarbete som har varit väldigt bra för
              arbetande människor i det här landet.
            </seg>
            <seg>
              Vi tycker att det är väldigt viktigt med starka fack, oavsett
              om det är poliser, officerare, tjänstemän inom industrin, metallarbetare
              eller kommunanställda. Vi tycker att det är oerhört viktigt att
              vi har starka fack. Det är en viktig del i den svenska modellen.
            </seg>
            <seg>
              När det handlar om skyddsombuden riktar Sverigedemokraterna in
              sig på dem. När det handlar om att det ska vara dyrt att vara
              med i facket riktar Sverigedemokraterna in sig också på den punkten.
              Så här kan man fortsätta. På punkt efter punkt driver ni en politik
              som är dålig för den svenska modellen. Och när det är dåligt för
              den svenska modellen, när facken blir svagare, blir också människor
              mer utsatta och lönerna för vanligt folk lägre.
            </seg>
            <seg>
              (Applåder)
            </seg>
          </u>
          <note type="speaker">
            Anf. 45 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-eb07ffefc4cd4e59">
            <seg>
              Herr talman! Snälla nån! Det går väl ändå inte att förneka att
              människor som kanske tillhör samma parti som jag tillhör blir
              uteslutna ur fackförbunden för att de har fel partibok, fel partifärg.
              Så är det för hundratals, kanske till och med tusentals. Facket
              kommer och säger: Du röstar på fel parti, du får inte ha några
              uppdrag här. Trots att man har sina medarbetares, de anställdas,
              förtroende att vara skyddsombud eller vad det nu kan vara kommer
              fackpamparna där uppe, sossarna, och säger: Du har fel partifärg!
              Ut med dig! Och så blir man utkastad ur facket. Sedan gnäller
              facken över att organisationsgraden minskar. Det är väl inte konstigt
              att den minskar när de kastar ut medlemmar som röstar på fel parti?
              Kom igen!
            </seg>
            <seg>
              (Applåder)
            </seg>
          </u>
          <note type="speaker">
            Anf. 46 FREDRIK OLOVSSON (S) replik:
          </note>
          <u who="fredrik_olovsson_665a2a" xml:id="i-d14b4b203fc4ace5">
            <seg>
              Herr talman! Det kan också handla om att Oscar Sjöstedt gör det
              dyrare att vara med i facket. Det kan också handla om att Oscar
              Sjöstedt i alla sina politiska förslag försöker försämra möjligheten
              till starka fackliga organisationer i Sverige. Han beskriver fackliga
              organisationer som någon sorts politiskt parti när vi har tre
              stora centralorganisationer och det finns en som har ett politiskt
              samarbete – vi har en facklig-politisk samverkan för att vi vill
              att det ska finnas LO-arbetare med i politiken exempelvis. Det
              tycker vi är väldigt viktigt.
            </seg>
            <seg>
              Oscar Sjöstedt visar tydligt att han inte vill ha fria fackliga
              organisa ­ tioner och att han inte vill ha starka organisationer
              som kan förhandla om bra villkor för sina medlemmar. Det handlar
              om transportarbetare, kom ­ munalarbetare, poliser och andra.
              Oscar Sjöstedt struntar i dem därför att han inte förstår att
              det här är en väsentlig och viktig del av den svenska modell som
              har byggt Sverige starkt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 47 EMIL KÄLLSTRÖM (C):
          </note>
          <u who="emil_kallstrom_5ce174" xml:id="i-d07e4ddda4c88706">
            <seg>
              Herr talman! Säger man att vi står på toppen av en högkonjunktur
              och gör det tillräckligt ofta får man förr eller senare rätt.
              Jag har i ett flertal av de senaste årens budgetdebatter hävdat
              just att vi står på toppen av en högkonjunktur. Nu i retrospektiv
              vill jag hävda att jag vid något av de tillfällena hade rätt,
              för nu är det uppenbart att vi ser en avmattning. Högkonjunkturens
              topp är bakom oss.
            </seg>
            <seg>
              Fortfarande är läget förhållandevis gott i de svenska statsfinanserna,
              men givet denna avmattning tror jag att det är viktigt att vi
              i denna kammare påminner oss om några enkla sanningar. Den första
              av dessa sanningar är att grunden för den svenska välfärden är
              jobbskapandet. Grunden för jobbskapandet är företagarpolitiken
              och inte minst småföretagarpolitiken där de nya jobben i det svenska
              näringslivet växer fram.
            </seg>
            <seg>
              Det här är alltid viktigt för ett land, men inte minst är det
              viktigt i ett läge då konjunkturen mattas av. Vi kommer att få
              mindre gratis de kommande åren, och då gäller det att ha koll
              på fundamenta och skapa en ekonomi där jobben växer fram i små
              och stora företag. Vi behöver föra en offensiv jobb- och företagarpolitik
              de kommande åren.
            </seg>
            <seg>
              Den andra sanningen jag skulle vilja påminna oss om är vikten
              av ordning och reda i statsfinanserna när vi går in i ett tuffare
              läge. I dagsläget har vi även här förhållandevis goda förutsättningar.
              För några år sedan lade vi fast ett nytt finanspolitiskt ramverk.
              Det började gälla vid årsskiftet, och vi kan konstatera att redan
              år ett för det nya finanspolitiska ramverket når vi det statsskuldsankare
              som vi gemensamt lade på plats.
            </seg>
            <seg>
              Det finns alltså en legitim diskussion att föra om hur vi ska
              förhålla oss till ramverket när vi nu faktiskt har nått upp till
              ett av två mål för den svenska ekonomiska politiken. Men den diskussion
              som vi ser i Sverige i dag där vi oroar oss över att statsskulden
              är för låg eller att det har gått för bra kan väldigt snart bli
              förbytt till någonting annat. Det finns alltså all anledning att
              fortsätta bibehålla enighet och försiktighet när det gäller hur
              vi förvaltar det finanspolitiska ramverket.
            </seg>
            <seg>
              Herr talman! Vi diskuterar ett flertal budgetar i dag, såväl
              budgetpro ­ positionen som budgetmotionerna, men när det gäller
              budgetpropositionen som Centerpartiet står bakom – jag passar
              på att yrka bifall till utskottets förslag i betänkandet i dess
              helhet – skulle jag vilja hävda att den bär på ett antal teman.
              De två kanske övergripande teman som budgetproposi ­ tio ­ nen
              bär på är det som den här mandatperioden måste handla om för svensk
              politik generellt. Vi måste försvara Sverige, och vi måste förnya
              Sverige.
            </seg>
            <seg>
              När det gäller försvaret av Sverige och att vi stärker de funktioner
              som vi förväntar oss att Sverige ska kunna leverera skulle jag
              vilja lyfta fram försvar, rättsväsen och välfärd.
            </seg>
            <seg>
              I den budget som nu diskuteras och som vi kommer att fatta beslut
              om vidtas ett antal viktiga mått och steg för att klara statens
              kärnuppgifter betydligt bättre. I dagsläget i den svenska politiska
              debatten har vi framför allt en politisk diskussion som handlar
              om vad försvarssatsningarna inte gäller och vad de inte räcker
              till och så vidare. Det skymmer blicken från det faktum att vi
              i och med den budget som börjar gälla vid årsskiftet tar ett historiskt
              steg när det gäller finansiering av försvaret och att vi ökar
              de svenska försvarsanslagen. Det är mycket bra.
            </seg>
            <seg>
              Nu har vi en långsiktighet för försvaret, och det kan konstateras
              att den främsta diskussionen i den politiska debatten handlar
              om vad som händer åren efter 2025. Fram till 2025 har vi en långsiktig
              trappa där vi offensivt ökar de svenska försvarsanslagen. Det
              är bra, för det är bara att konstatera att tidigare generationer
              av politiska makthavare var lite väl offensiva när det gällde
              att minska de svenska försvarsansträngningarna.
            </seg>
            <seg>
              Det tas också ordentliga steg när det gäller att försvara den
              svenska rättsstaten. Vi gör stora satsningar på hela rättskedjan
              från polis och åklagare till domstolsverk, tull och andra delar
              av rättsväsendet. De satsningar som görs här tillsammans med de
              förstärkningar som gjordes för ett år sedan när M-KD-budgeten
              gick igenom innebär att vi i mångt och mycket kan tala om en ny
              spelplan när det gäller rättsvårdande myndigheters möjligheter
              att verka för att stärka den svenska rättsstaten och för att motverka
              den svenska kriminaliteten.
            </seg>
            <seg>
              Det är mycket möjligt att det kommer att behövas ytterligare
              tillskott, men vi har gemensamt de senaste åren från denna kammare
              och alla åtta partier sagt att vi nu ordentligt måste öka ansträngningarna
              för att mota kriminaliteten och stärka rättskedjan och rättssamhället
              i hela landet. Det är mycket bra.
            </seg>
            <seg>
              Vi vidtar också mått och steg för att försvara den svenska välfärden.
              De viktigaste satsningarna är de ökade generella statsbidragen
              till regioner och kommuner. Kommunerna och regionerna är i mångt
              och mycket frontlinjen när det gäller det svenska välfärdsåtagandet
              de kommande åren. Här behövs det mer pengar. Här behövs ökade
              statliga satsningar, och jag är den förste att erkänna att vi
              kommer att behöva fylla på ytterligare utifrån de besked som i
              dag och i den här budgeten är givna. Men vi ökar i denna budget
              med 5 miljarder årligen, och det är en rejäl förstärkning i ett
              läge då svenska kommuner och regioner behöver just de långsiktiga
              beskeden och de förstärkningarna.
            </seg>
            <seg>
              Återigen: Det kommer att behövas ytterligare satsningar, och
              det här kommer att vara ett område som vi måste följa upp och
              där vi kommer att behöva fylla på i, tror jag, alla budgetprocesser
              under den kommande mandatperioden.
            </seg>
            <seg>
              Jag skulle också vilja lyfta upp en liten men viktig satsning,
              nämligen förstärkningen som görs inom barn- och ungdomspsykiatrin.
              Är det något område där vi inte bara måste försvara utan också
              verkligen utveckla och tillgängliggöra det svenska välfärdserbjudandet
              är det när det gäller att motverka den psykiska ohälsan, inte
              minst för barn och unga. Förstärkningarna som görs på BUP och
              andra delar av den svenska barn- och ungdomspsykiatrin är oerhört
              viktiga och visar tydligt att vi ser den här samhällsutmaningen
              och kommer att sätta in de medel som behövs för att motverka den
              mycket oroande utveckling som vi ser hos landets unga.
            </seg>
            <seg>
              Men vi kan inte bara försvara Sverige, utan vi måste också förnya
              Sverige. Vi tar ett antal steg i den här budgeten som innebär
              en förnyad svensk spelplan på ett antal områden. Inom skattepolitiken
              sänks skatterna med totalt sett netto 13 miljarder. Det görs viktiga
              skattesänkningar när det gäller arbetsgivaravgifter för dem som
              anställer, när det gäller marginalskatten i och med värnskattens
              borttagande och när det gäller pensionärernas vardag i och med
              sänkt skatt för pensionärer. Det finns några ytterligare kloka
              skattesänkningar här, men totalt sett är de tre jag nämnde de
              främsta.
            </seg>
            <seg>
              De här skattesänkningarna kommer givetvis att ge resultat. De
              kommer att innebära att fler svenskar får mer pengar kvar i slutet
              av månaden och att vi sänker kostnadstrycket för näringslivet
              i och med en ambitiös sänk ­ ning av skatterna genom sänkta arbetsgivaravgifter.
              Det är bra för Sverige att på ett klokt sätt sänka skatterna så
              som sker i den här budgeten.
            </seg>
            <seg>
              Vi måste också förnya klimatpolitiken. Det är uppenbart att vi
              inte når de mål vi har satt upp. I och med denna budgetproposition
              tas ett antal viktiga steg. Vi ser den största och mest ambitiösa
              klimatbudget vi någonsin har haft i Sverige.
            </seg>
            <seg>
              Vi ser viktiga satsningar på infrastruktur, för elektrifiering
              och för att övergå till en mer biobaserad ekonomi. Vi ser många
              andra viktiga satsningar inom både Industriklivet och Klimatklivet,
              som båda förstärks. Men även här är det uppenbart att det behövs
              ytterligare satsningar.
            </seg>
            <seg>
              Vi kan göra i princip allt av svensk skog som vi i dag i alltför
              hög utsträckning gör av utländsk olja. Det vore bra miljöpolitik,
              det vore bra jobbpolitik och det vore bra för det svenska företagandet.
            </seg>
            <seg>
              Herr talman! Jag vill också säga några ord om behovet av att
              förnya landsbygdspolitiken. Alltför ofta har landsbygdspolitik
              i Sverige handlat om kortsiktiga projekt och duttande med olika
              mindre satsningar. I den här budgeten satsar vi framför allt på
              landsbygdspolitikens själva fundamenta, på landsbygdsutveckling
              som man kan klämma och känna på. Det handlar om järnvägar, det
              handlar om mindre och enskilda vägar och det handlar om bredband.
              Det handlar om den typ av satsningar som skapar möjligheter till
              mycket annat, som skapar möjligheter för liv och företagande runt
              om i landet. Det är precis så vi ska jobba.
            </seg>
            <seg>
              Det finns också ett antal områden som är viktiga för Sverige
              som inte tas med i den här budgeten. Jag vill nämna behovet av
              att skapa ett digitali ­ serat Sverige och att vi prioriterar
              det inom det offentliga åtagandet. Vi måste alltså i kommande
              budgetprocesser satsa ambitiöst på att moderni ­ sera Sverige
              och se till att verkligen värna det som är viktigt: välfärdens
              kärna.
            </seg>
            <seg>
              Det kommer att bli ett antal tuffa år, och det kommer att kräva
              mycket av oss politiska beslutsfattare när det gäller att prioritera.
              Vi måste prioritera jobben, välfärden, försvaret och förnyandet
              av Sverige. Men den budgetproposition som vi kommer att fatta
              beslut om, som Centerpartiet står bakom och som vi yrkar bifall
              till, är ett viktigt steg på vägen. Det är bra för Sverige.
            </seg>
            <seg>
              (Applåder)
            </seg>
          </u>
          <note type="speaker">
            Anf. 48 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-1004913f9aad0733">
            <seg>
              Fru talman! Det är alltid fint att lyssna på Emil Källström i
              talarstolen. Det finns ett gediget engagemang. Det finns en framåtblick
              och en vilja att se möjligheter som jag genuint uppskattar. Vi
              har i många frågor en samsyn med Centerpartiet, men det finns
              också frågor där vi skiljer oss åt.
            </seg>
            <seg>
              En sak illustreras lite av Emil Källström själv i anförandet
              och även i en intervju i Dagens Nyheter bara några veckor efter
              att budgeten presenterats. Vad gäller kommunernas behov konstaterade
              Emil Källström: ”Vi kan inte stänga dörren för att reagera redan
              under våren.” Emil Källström var också i sitt anförande inne på
              mer resurser till kommunerna och att vi kommer att behöva fylla
              på utifrån de besked som är givna i den här budgeten.
            </seg>
            <seg>
              Men det var ju Centerpartiet som var med och gav beskeden. Det
              är det som bekymrar mig lite. Regeringen och de övriga januaripartierna
              ansåg sig ha 25 miljarder kronor i reformutrymme. Men nu kommer
              en spott ­ styver av det ut till kommunerna. De tillskott som
              kommer är en konsekvens av den moderata och kristdemokratiska
              budgeten. Och det skulle ha behövts mer.
            </seg>
            <seg>
              En väsentlig andel av de 25 miljarderna skulle behöva komma ut
              i kommunsektorn. I stället prioriterar Centerpartiet ingångsavdrag,
              en arbetsgivaravgiftssänkning. Jag har ingenting emot skattesänkningar
              för jobbskapande. Men då ska man välja dem som är mest effektiva.
              Lars Calmfors sa i Dagens industri i veckan att ”d et är svårt
              att tro att ingångsavdraget kan göra stor skillnad ”.
            </seg>
            <seg>
              Varför inte ge mer pengar till kommunerna redan nu, i stället
              för att införa till exempel ingångsavdrag?
            </seg>
          </u>
          <note type="speaker">
            Anf. 49 EMIL KÄLLSTRÖM (C) replik:
          </note>
          <u who="emil_kallstrom_5ce174" xml:id="i-be2277ad5fec857a">
            <seg>
              Fru talman! Tack, Jakob Forssmed, för de vackra orden du inledde
              med! Jag skulle gärna göra detsamma , men jag är orolig för att
              det då inte finns tid att bemöta det politiska innehållet.
            </seg>
            <seg>
              Fru talman! Vi lever i en värld med kronologisk tideräkning.
              Saker händer i en viss ordning, och när något har hänt är det
              svårt att hoppa tillbaka och göra om. Om vi hade suttit och förhandlat
              statsbudgeten här och nu utesluter jag inte att vi hade kommit
              fram till att vi skulle förstärka kommunsektorn ytterligare något.
              Det har jag också kommunicerat såväl här i talarstolen, både i
              den här och i den förra budgetdebatten, som medialt, vilket Jakob
              Forssmed har noterat.
            </seg>
            <seg>
              Det är också därför vi har möjligheten att lägga fram nya budgetar.
              Minst två gånger per år presenterar man en budgetproposition,
              en gång på våren och en gång på hösten. Jag vill redan nu, för
              alla som är intresserade, flagga för att vi ser ett behov av att
              ytterligare stärka upp kommunerna. Det är något som vi kommer
              att bära med oss in i kommande budgetprocesser. Det tycker jag
              är ett viktigt besked. Och det är något som vi givetvis kommer
              att ha ambitionen att leverera på.
            </seg>
            <seg>
              Jag skulle inte vilja ställa detta emot viktiga skattesänkningar.
              Tvärtom måste vi behålla möjligheten att tänka både kort och långt
              samtidigt. Det är viktigt att sänka det svenska skattetrycket.
              Och gör vi det på ett klokt sätt, som skapar jobb och möjligheter
              för företagen att växa, innebär det att vi i framtiden kommer
              att ha ytterligare resurser att lägga på välfärden. Det var på
              det sättet Alliansens politik fungerade under åtta år. Vi sänkte
              skatter och fick både på grund av och tack vare de skattesänkningarna
              ytterligare resurser till välfärden.
            </seg>
            <seg>
              Vi kommer att fortsätta klara den kombinationen och kommer inte
              att hemfalla till vänsterretorik och ställa skattesänkningar mot
              välfärd.
            </seg>
          </u>
          <note type="speaker">
            Anf. 50 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-756cd440351b97bf">
            <seg>
              Fru talman! Jag har inget emot skattesänkningar på jobb. Men
              då tror jag att det är viktigt att göra det på det mest effektiva
              sättet. Jag är inte säker på hur stora möjligheterna för det kommer
              att vara de närmaste åren. Jag hoppas att de kommer att vara stora,
              men jag är inte säker.
            </seg>
            <seg>
              Det finns en sorts januarifrisk hy som går över i eftertänksamhetens
              kranka blekhet. När man gick in i budgetförhandlingarna prioriterade
              man de egna projekten, men sedan – tyvärr efter att budgetpropositionen
              hade lagts fram – har man kommit fram till att det egentligen
              är kommunsektorn som behöver pengar. Emil Källström har rätt i
              fråga om kronologin. Men det var inte bara de tre veckorna mellan
              att budgetpropositionen och våra skuggalternativ lades fram som
              möjliggjorde detta. Insikten borde ha kommit tidigare.
            </seg>
            <seg>
              Med det sagt välkomnar jag löftena om att det kommer mer pengar
              till kommunerna. Bättre sent än aldrig!
            </seg>
          </u>
          <note type="speaker">
            Anf. 51 EMIL KÄLLSTRÖM (C) replik:
          </note>
          <u who="emil_kallstrom_5ce174" xml:id="i-655392edaf9e3a33">
            <seg>
              Fru talman! Argumentationslinjen från oppositionshåll, att det
              är för lite och för sent, har vi hört i denna kammare även tidigare.
              Jag är övertygad om att den kommer att återkomma även senare.
              Men när man sitter i skarpt läge och förhandlar budget gäller
              det att prioritera. Det man inte får med i den budget som man
              för närvarande fattar beslut om kommer det nya chanser för.
            </seg>
            <seg>
              Utvecklingen sedan propositionen togs fram talar sitt tydliga
              språk. Det kommer att behövas ytterligare tillskott. Därför flaggar
              vi för det och kommer att försöka leverera det.
            </seg>
            <seg>
              Jakob Forssmed har ingen replik kvar, men det vore intressant
              att få höra vilken företagsskattesänkning Jakob Forssmed vill
              ha. Alla de företagsskattesänkningar vi gör är tydligen fel, men
              jag hör väldigt sällan något annat borgerligt parti tala om vilka
              företagsskattesänkningar man faktiskt vill genomföra. Men det
              är nog ett ämne för en kommande debatt.
            </seg>
          </u>
          <note type="speaker">
            Anf. 52 ULLA ANDERSSON (V) replik:
          </note>
          <u who="ulla_andersson_a332dd" xml:id="i-981b0d9420f43e5e">
            <seg>
              Fru talman! Att skattesänkningar är fel kanske bygger på att
              forskning har visat att de inte har fått det genomslag som man
              påstod att de skulle få. Det har alltså varit ett ineffektivt
              sätt att skapa jobb.
            </seg>
            <seg>
              Om vi tittar på vad ni januaripartier gör, Emil Källström, ser
              vi att ni satsar mest på att sänka skatter och betydligt mindre
              på välfärden. Ni skjuter egentligen inte till en krona i generella
              statsbidrag till välfärden. Det är precis som Jakob Forssmed sa
              tidigare; de pengarna låg i M-KD-budgeten.
            </seg>
            <seg>
              Om man hade lagt in den summa som motsvarar värnskatten i det
              kommunala utjämningssystemet, det vill säga 6 miljarder, hade
              det definitivt gynnat välfärden i stället för den ekonomiska eliten.
            </seg>
            <seg>
              Vi har låtit utredningstjänsten titta på vad det skulle ha gett
              kommuner med skattekraft under genomsnittet om man lade in och
              fördelade ut de 6 miljarderna på de kommunerna. I Emil Källströms
              hemlän hade sex av sju kommuner då fått extra tillskott. De hade
              fått dela på 133 miljoner. Det hade varit bra. I Örnsköldsvik
              ska man nämligen spara 30 miljoner på skolan nästa år. På det
              viset hade Örnsköldsvik fått 51 miljoner. Ånge hade sluppit att
              dra ned på nattbemanningen för äldre, sluppit att stänga matsalar
              för äldre och sluppit att dra ned på antalet korttidsplatser för
              äldre. I Timrå står både nattis och kulturskolan på besparingslistan.
              I Kramfors planerar man att dra in färdtjänsten på kvällar och
              nätter. Elevassistenter försvinner. Man har inte ens is för barnen
              att åka skridskor på.
            </seg>
            <seg>
              Alla kommuner i Västernorrland står inför stora besparingar som
              ni hade kunnat förhindra, men ni valde skattesänkningar i stället.
              Varför väljer Centerpartiet alltid skattesänkningar före välfärden?
            </seg>
          </u>
          <note type="speaker">
            Anf. 53 EMIL KÄLLSTRÖM (C) replik:
          </note>
          <u who="emil_kallstrom_5ce174" xml:id="i-49ff508720250730">
            <seg>
              Fru talman! Först vill jag korrigera något jag sa i förra budgetdebatten.
              Ulla Andersson beskyllde då Centerpartiet för att styra i Örnsköldsvik.
              Det är fortfarande fel. Hon beskyllde också kommunledningen där
              för att vilja lägga ned skolor. Det var fel då men är rätt nu.
              Socialdemokraterna i Örn ­ sköldsvik har gått fram med sådana
              förslag, men jag tror att de kommer att stoppas av en koalition
              där både Vänsterpartiet och Centerpartiet är med. De besparingar
              på skolan som Ulla Andersson redogör för finns alltså inte med
              i Alliansens budget i Örnsköldsvik.
            </seg>
            <seg>
              Nu lämnar jag det ångermanländska perspektivet.
            </seg>
            <seg>
              Ulla Andersson och Jakob Forssmed är i någon form av koalition,
              där de båda säger att de 5 miljarder som vi nu ökar de generella
              statsbidragen med i själva verket inte är vår förtjänst, utan
              det var någon annan som sa det tidigare. Pengar kommer skarpt
              när vi beslutar om dem i Sveriges riksdag. De 5 miljarderna kommer
              nu. Och de kommer tack vare att de finns med i en budgetproposition
              som fyra partier har presenterat gemensamt.
            </seg>
            <seg>
              Jag håller med Ulla Andersson om att vi sannolikt kommer att
              behöva fylla på ytterligare under mandatperioden. Vi följer utvecklingen
              i kommunsektorn och vidtar ett antal mått och steg. Det nya kommunala
              skatteutjämningssystemet och det faktum att det börjar gälla redan
              vid årsskiftet är också en del av det. Det handlar om att möta
              de kommuner som har det allra tuffast.
            </seg>
            <seg>
              En stor del av de kommuner som Ulla Andersson talar om, inte
              minst i norra Sveriges inland, får ju förstärkningar tack vare
              det nya systemet. Det är bra, men jag är övertygad om att det
              också kommer att behövas ytterligare satsningar. Det är också
              därför vi kommer att driva detta.
            </seg>
            <seg>
              Pengar kan göra skillnad först när de kommer på riktigt och när
              de landar på kommunernas konton. Det är inte åsiktsyttringar,
              pressmeddel ­ andepengar eller oppositionsbudgetar som gör skillnad.
              Det är budgetpropositioner som går igenom och blir verklighet
              som gör skillnad, Ulla Andersson.
            </seg>
          </u>
          <note type="speaker">
            Anf. 54 ULLA ANDERSSON (V) replik:
          </note>
          <u who="ulla_andersson_a332dd" xml:id="i-a0c16aa311fea4f8">
            <seg>
              Fru talman! På grund av att pengarna inte har landat på kommunernas
              konton genomförs det nu stora besparingar i Västernorrland. I
              Gävleborg, där jag bor, ska tio av tio kommuner spara på äldreomsorg,
              förskola och skola. Det sker nu, Emil Källström, och ni visste
              om detta när ni förhandlade om budgeten. Alla signaler och prognoser
              fanns när det gällde hur kommunernas ekonomi såg ut.
            </seg>
            <seg>
              Vi kan titta på er budget. Emil Källström nämnde själv siffrorna
              5 miljarder i generella statsbidrag, 6 miljarder till värnskatten
              och 13 miljarder netto till skattesänkningar. Vilken summa är
              störst? Vad var mest prioriterat – var det välfärden eller skattesänkningar?
              Skattesänkningar, skulle jag vilja säga, för 13 är större än 5.
            </seg>
            <seg>
              I nästa års budget har ni redan ringat in ytterligare nästan
              4 miljarder till skattesänkningar, men jag har inte sett er ringa
              in ytterligare pengar till välfärden.
            </seg>
          </u>
          <note type="speaker">
            Anf. 55 EMIL KÄLLSTRÖM (C) replik:
          </note>
          <u who="emil_kallstrom_5ce174" xml:id="i-0ce9503edbdd9e57">
            <seg>
              Fru talman! I någon mån är väl det jag gör i såväl den här debatten
              som tidigare debatter att ringa in behovet av att förstärka välfärden.
              Vi ser det behovet. Vi har inga andra ambitioner än att leverera
              på det behovet.
            </seg>
            <seg>
              Den här debatten har vi haft tusen gånger, och vi kommer att
              ha den tusen gånger till. Vänsterpartiets svar är ju alltid att
              höja skatten och dela ut till olika välfärdssektorer. Sedan höjer
              man skatten ännu mer och delar ut pengar, och så gör man samma
              sak igen. Vad händer i slutändan? Jo, de som ska betala – alltså
              de som står för jobbskapandet i det privata närings ­ livet –
              saktar ned, och ekonomin viker av. Sedan finns det inga resurser
              att fördela. Det är ju på det sättet sambanden ser ut. Det är
              därför vi både förstärker välfärden och sänker skatterna på jobb
              och företag, för vi vill ha mer företagande. Vi vill ha en välfärd
              att lita på även om tio år. Det har Vänsterpartiet aldrig brytt
              sig om.
            </seg>
          </u>
          <note type="speaker">
            Anf. 56 MATS PERSSON (L):
          </note>
          <u who="mats_persson_5e4c0a" xml:id="i-33cbbb2f3e45be04">
            <seg>
              Fru talman! Jag vill yrka bifall till utskottets förslag.
            </seg>
            <seg>
              Många människor jag träffar känner en väldig frustration över
              att ingen tar itu med Sveriges problem. Det känner jag också.
              Det kan handla om den växande kriminaliteten, bidragsberoende
              och sysslolöshet i våra utsatta förorter, svaga skolresultat eller
              om att välfärden inte levererar trots att vi betalar bland de
              högsta skatter som finns. Det handlar om att vi har elbrist i
              ett modernt välfärdsland. Det handlar om att klimatfrågan måste
              lösas här och nu.
            </seg>
            <seg>
              De senaste åren har präglats av en väldig reformtrötthet. Politiken
              har helt enkelt inte haft förmåga att ta itu med de problem som
              Sverige har. Om man tittar tillbaka på de senaste fem sex åren
              är det väldigt få stora ekonomiska reformer som har lagts på den
              här kammarens bord. Om man bortser från pensionsöverenskommelsen
              är det nästan kliniskt fritt från stora, viktiga reformer för
              Sverige.
            </seg>
            <seg>
              Det är ganska många år sedan Alliansen införde jobbskatteavdragen,
              som gjorde det mer lönsamt att arbeta. Det är ganska länge sedan
              Alliansen satte fart på kunskapsskolan. Vi har haft många år då
              väldigt lite skedde.
            </seg>
            <seg>
              För Liberalernas del ser vi nu som vår roll i svensk politik
              att få saker och ting gjorda. Vi gör det inom ramen för januariavtalet
              och den här budgeten, som vi har varit med och förhandlat fram
              och tar ansvar för. Och vi är beredda att bilda majoritet i riksdagen
              för andra frågor för att steg efter steg driva Sverige i liberal
              och borgerlig riktning och ta itu med Sveriges problem.
            </seg>
            <seg>
              Fru talman! Det var företagare som byggde Sverige. Det är företagare
              som bygger välfärden i vårt land. När vi står här och diskuterar
              hur pengarna ska fördelas är det företagare som skapar jobb och
              basen för vår välfärd – en företagare som har gått upp i morse
              till sina anställda och sett till att producera något som andra
              i världen eller här i Sverige köper. Då måste också politiken
              leverera förslag och reformer som gör det mer lönsamt att vara
              företagare och som stärker näringslivsklimatet och svensk konkurrenskraft.
            </seg>
            <seg>
              Därför har Liberalerna i den här budgeten fått igenom att vi
              avskaffar värnskatten, vi fördubblar FOU-avdraget till forskningsintensiva
              företag, flyttskatten sänks och vi investerar pengar i försvaret.
              Det är reformer som stärker tryggheten och ser till att näringslivsklimatet
              i Sverige är bättre.
            </seg>
            <seg>
              Fru talman! Det finns tre områden som vi lyfter fram i den här
              budgeten, och också framöver kommer vi att behöva lyfta fram dem
              betydligt mer. Det är skolan, integrationen och klimatet – tre
              viktiga frågor för Sverige som kommer att vara viktiga prioriteringar
              för Liberalerna i de kommande förhandlingarna, och också i den
              här budgeten tar vi några steg i rätt riktning för dem.
            </seg>
            <seg>
              Det första området är skolan. Det är alldeles för många som lämnar
              grundskolan utan att vara behöriga till gymnasiet, och vi ser
              växande skillnader och klyftor mellan dem som får stöd hemifrån
              av sina föräldrar och dem som lämnar skolan på eftermiddagen för
              att stötta sina föräldrar hemma.
            </seg>
            <seg>
              Detta är särskilt tydligt i våra utsatta förorter, där vi ser
              framväxten av bidragsberoende och sysslolöshet och framväxten
              av en ny underklass. Det är grogrunden för den kriminalitet som
              vi ser, inte minst i Malmö i Skåne där jag själv bor, som sliter
              isär vårt samhälle, skapar otrygghet och gör att samhället inte
              håller ihop. Det är ett samhälle där det blir viktigare varifrån
              man kommer än vart man är på väg. Men din framtid ska inte avgöras
              av din bakgrund.
            </seg>
            <seg>
              Därför kommer Liberalerna framöver, liksom i den här budgeten,
              att prioritera skolan. Det kommer vi alltid att göra. I den budget
              som vi nu debatterar tillför vi pengar till kommunerna, och vi
              fördubblar det statsbidrag som går till lärarassistenter. I grunden
              handlar det om att lärare ska kunna vara just lärare och lägga
              all sin tid på att vara i klassrummet för att lära eleverna tillräckligt
              mycket. Det är en viktig reform för att stärka kunskapssynen i
              svensk skola.
            </seg>
            <seg>
              Fru talman! Det andra området är trygghet och rättsväsen och
              har till stor del – om än inte enbart – sin grund i segregation
              och situationen med bristande integration i Sverige. I den här
              budgeten tar vi ett första steg för att säkerställa att rättsväsendet
              får mer pengar. Det handlar om Tullverket, Kriminalvården och
              alla rättsvårdande myndigheter, som på det här sättet får större
              befogenheter och möjligheter att bekämpa kriminaliteten.
            </seg>
            <seg>
              Är det tillräckligt? Troligen inte. Vi kommer att behöva göra
              mer de här åren, men vi tar de första stegen för att nu bygga
              ut och rusta upp det svenska rättsväsendet. Det är väldigt viktigt
              för att människor ska känna trygghet och för att vi ska kunna
              se till att de kriminella gängen slås tillbaka.
            </seg>
            <seg>
              I det sammanhanget handlar detta om växande segregation och bristande
              integration, där bidragsberoendet fördjupas. För många människor
              handlar det om att år efter år leva på bidrag. Barn växer upp
              i familjer där man inte ser kopplingen mellan att mamma och pappa
              jobbar och att det finns mat på bordet på kvällen. Din bakgrund
              och dina föräldrars sysslolöshet gör att hoppet om en bättre framtid
              släcks. Det är här de kriminella gängen hämtar sin näring. När
              vi har haft högkonjunktur i Sverige har det inte varit högkonjunktur
              i Biskopsgården, Rinkeby eller Rosengård.
            </seg>
            <seg>
              Liberalerna har som mål att vi inte ska ha några utsatta förorter
              2030. Det är ett otroligt ambitiöst mål, men alternativet är ohållbart:
              att vi fort ­ sätter låta de utsatta förorterna växa och bli fler
              och att segregationen sliter isär vårt samhälle. Vi måste bryta
              den utvecklingen.
            </seg>
            <seg>
              Vi kommer under de närmaste åren att införa språkkrav för medborgarskap.
              Vi kommer att införa obligatorisk språkförskola, som gör att barnen
              lär sig svenska och som gör att mammor kommer att söka arbete.
              Detta är reformer som kommer att göra att integrationen fungerar
              bättre, men vi kommer naturligtvis att behöva göra mer.
            </seg>
            <seg>
              Fru talman! Det tredje området handlar om klimatet. Det är här
              och nu. Ingen kan vara oberörd av de rapporter där FN och andra
              nu slår fast att klimatförändringar sker väldigt, väldigt snabbt.
              Jag ska vara ärlig och säga att mitt parti under alldeles för
              många år inte har tagit den frågan på allvar. Det gör vi nu. Vi
              är självkritiska. Vi har inte sett problemen tillräckligt och
              inte infört tillräckliga åtgärder. Men det gör vi nu, och vi kommer
              att göra det framöver.
            </seg>
            <seg>
              Det viktigaste att se är att den klimatomställning vi ser framför
              oss inte handlar om att ställa klimat mot tillväxt eller klimataktivism
              mot företagande. Företagen är grunden för att lösa klimatfrågan.
              Lösningen på klimatproblemen är inte att ha nolltillväxt. Lösningen
              är att företag kan tjäna pengar genom att utveckla ny teknik och
              ta fram klimatsmarta produkter och klimatsmarta tjänster. Det
              är så vi löser klimatfrågan.
            </seg>
            <seg>
              Det vi nu ser är att den omställning vi ser framför oss kommer
              att kräva väsentligt mycket mer el. Bilarna ska gå från att vara
              dieselbilar till att bli elbilar. Industrin som ställer om kommer
              att använda mindre kol och mer el i sin tillverkning, vilket kommer
              att kräva otroligt mycket mer energi och el.
            </seg>
            <seg>
              Den energiöverenskommelse som slöts för några år sedan är redan
              nu förlegad, eftersom behovet fram till 2040–2045 är nästan 60
              procent mer än vad det är i dag. Det motsvarar alltså den kärnkraft
              vi har i Sverige i dag, som kommer att läggas ned om ingenting
              sker.
            </seg>
            <seg>
              Liberalerna vill att det ska tas initiativ till en ny energiöverenskommelse
              – energiöverenskommelse 2.0. Där ska vi från politiken inte från
              början säga att vissa energislag är fel. Man kan inte från början
              utesluta kärnkraft. Vi behöver allt. Vi behöver kärnkraft, vattenkraft,
              vindkraft och solkraft. Vi behöver allting för att klara den omställning
              som nu krävs för att klimatproblemen ska tas på allvar. Det är
              att ta ansvar för Sverige.
            </seg>
            <seg>
              Fru talman! Denna budget är ett steg för att bryta den reformtrötthet
              som under många år har lagt sig som en dvala över svensk politik.
              Den tar ansvar för Sverige. Den driver Sverige i rätt riktning.
              Den löser inte alla problem här och nu – vi kommer att behöva
              göra mer framöver – men den är ett steg i riktning mot att göra
              Sverige mer liberalt och göra Sverige mer borgerligt. Ett första
              steg är att ta itu med många av de problem som Sverige i dag har
              att hantera.
            </seg>
            <seg>
              (Applåder)
            </seg>
          </u>
          <note type="speaker">
            Anf. 57 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-68b4c187c6a2b958">
            <seg>
              Fru talman! Tack, Mats Persson, för anförandet! Ansatsen om företagen
              var väldigt bra. Det handlar om ökad tillväxt och reformer för
              att klara detta. Inte minst är elförsörjningen viktig för svensk
              basindustri, men den spelar också en stor roll om vi ska klara
              klimatutmaningen. På de punkterna uppskattar jag verkligen Mats
              Perssons anförande.
            </seg>
            <seg>
              Det är en sak som bekymrar mig lite, eller ganska mycket. Det
              handlar om rättsväsendet. Mats Persson tog själv upp det i sitt
              anförande. Men när man tittar i budgetpropositionen ser man att
              det under de kommande åren, inklusive nästa år, är en underfinansiering
              av de rättsvårdande myndigheternas verksamhet med 3,4 miljarder.
              Domstolarna får nästa år bara hälften av vad de har begärt, trots
              en mycket kraftig måltillströmning. Det gör det svårt att klara
              de stora utmaningar som finns kring tryggheten i samhället.
            </seg>
            <seg>
              Det som också bekymrar mig är hur Liberalerna har argumenterat
              för att domstolarna inte ska få hela denna summa. Mats Perssons
              partiledare sa när budgeten presenterades att om domstolarna skulle
              få hela summan skulle hela kedjan inte fungera. Det har jag lite
              svårt att få ihop. Varför skulle inte rättskedjan fungera om domstolarna
              kan ta om hand den stora måltillströmning som de nu har? Dessutom
              är det inte bara en måltillströmning i fråga om brottmål. De allt
              längre handläggningstiderna drabbar också barn i vårdnadstvister.
              Det handlar också om projekt som inte kan komma vidare för att
              de inte kan prövas i mark- och miljödomstolen. Jag tycker att
              detta är ett stort bekymmer.
            </seg>
            <seg>
              Det fanns 25 miljarder i reformutrymme, men man klarade inte
              att ge domstolarna det de ville ha. Man underfinansierar rättsväsendet.
              Mats Persson får gärna utveckla lite hur han ser på den saken.
            </seg>
          </u>
          <note type="speaker">
            Anf. 58 MATS PERSSON (L) replik:
          </note>
          <u who="mats_persson_5e4c0a" xml:id="i-e26c69963c8cef71">
            <seg>
              Fru talman! Det är klart att vi i och med den situation vi har
              i Sverige i dag – med de kriminella gängen, med otrygghet och
              med växande brottslighet – måste ta itu med problemen här och
              nu. I denna budget tar vi de första stegen för att göra det.
            </seg>
            <seg>
              Under de senaste åren har man i politiken i Sverige – det gäller
              inte minst den budget som Jakob Forssmed själv lade fram och som
              fick bifall i Sveriges riksdag – skjutit till pengar till polisen.
              Men man har inte skjutit till tillräckligt mycket pengar till
              de andra rättsvårdande myndigheterna. Om polisen gör sitt jobb
              och är bättre i sin brottsbekämpning ökar trycket på andra rättsvårdande
              myndigheter. Det vi gör i den här budgeten är att vi skjuter till
              mer pengar till alla rättsvårdande myndigheter: Tullverket, Åklagarmyndigheten,
              domstolarna och Kriminalvården. Det är ju en kedja som måste fungera.
            </seg>
            <seg>
              Har alla myndigheter fått exakt den summa de efterfrågat? Nej,
              det har de inte. Jakob Forssmed vet nästan bättre än jag själv
              att en budgetprocess fungerar så: Alla myndigheter får inte alltid
              exakt den summa de har velat ha. Men tillskotten till rättsväsendet
              är i miljardklassen de kommande åren.
            </seg>
            <seg>
              Är det tillräckligt? Vi utesluter inte att vi i de kommande budgetarna
              kommer att behöva skjuta till ännu mer pengar till rättsväsendet,
              om det visar sig att det finns sådana behov.
            </seg>
            <seg>
              Nu ska denna budget klubbas. Låt oss sedan utvärdera och se hur
              myndigheterna hanterar det och om man gör bedömningen att det
              räcker. Gör man bedömningen att det behövs ännu mer pengar än
              de miljarder vi nu skjuter till är vi öppna för att skjuta till
              det.
            </seg>
          </u>
          <note type="speaker">
            Anf. 59 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-206c04d55f1e44b4">
            <seg>
              Fru talman! Jag tackar för det svaret. Jag kan hålla med Mats
              Persson om att myndigheter inte alltid får det de ska och inte
              alltid ska ha det de äskar och begär. Men jag tycker att vi är
              i en exceptionell situation vad gäller de rättsvårdande myndigheterna.
            </seg>
            <seg>
              I den moderata och kristdemokratiska budgeten fick domstolarna
              det de hade begärt, men i den proposition som nu ligger på bordet
              får de bara hälften av det tillskott som de hade äskat. Det tycker
              jag är problematiskt när vi samtidigt ser en mycket snabb måltillströmning.
            </seg>
            <seg>
              Min analys är tyvärr att det var mycket annat som tvunget skulle
              få plats i den budget som nu lagts fram. Det var för många olika
              partimärkta saker som tvunget skulle finnas med för att man skulle
              prioritera kommunerna och rättsväsendet i den utsträckning som
              behövdes. Mats Persson får gärna säga emot och säga att det inte
              stämmer, men problemet kvarstår. Det är för lite pengar till de
              rättsvårdande myndigheterna för att man ska klara den ökade måltillströmning
              som nu finns.
            </seg>
          </u>
          <note type="speaker">
            Anf. 60 MATS PERSSON (L) replik:
          </note>
          <u who="mats_persson_5e4c0a" xml:id="i-81eda6e058f2ab63">
            <seg>
              Fru talman! Jakob Forssmed har rätt i att detta är en budget
              som består av många viktiga delar. Det är en historisk satsning
              på försvaret. Det är borttagande av värnskatt. Det är satsningar
              på det svenska företagsklimatet. Det är satsningar på välfärden.
              Det är också satsningar på rättsväsendet.
            </seg>
            <seg>
              Det är klart att detta är en budget som tar ansvar för hela Sverige.
              Vi försöker ta itu med de problem vi ser kortsiktigt. Vi försöker
              också investera i Sverige långsiktigt. Det gäller inte minst företagssidan
              och företagsklimatet.
            </seg>
            <seg>
              Innebär det att varenda budgetpost är av Gud given och perfekt
              konstruerad? Troligen inte. Det finns säkert någonting som kan
              behöva ändras i nästa skede.
            </seg>
            <seg>
              Rättsväsendet är ett sådant område. Visar det sig att de miljarder
              som nu skjuts till inte är tillräckliga är vi öppna för att diskutera
              och skjuta till mer pengar. Vi kommer att studera och följa detta
              mycket noga, för rättsväsendet är väldigt prioriterat.
            </seg>
          </u>
          <note type="speaker">
            Anf. 61 KAROLINA SKOG (MP) replik:
          </note>
          <u who="karolina_skog_1451cf" xml:id="i-6ba38a817e19e2bb">
            <seg>
              Fru talman! Jag tänkte även denna gång börja i en punkt som Miljöpartiet
              och nu Liberalerna har gemensamt, och det är övertygelsen om att
              företagen är helt avgörande partner i arbetet med att hantera
              klimatkrisen.
            </seg>
            <seg>
              Det är också därför som regeringen redan under den förra mandatperio
              ­ den drog igång det breda arbete som kallas för Fossilfritt Sverige,
              där varje bransch själv får identifiera en färdplan mot fossilfrihet
              och där bransch ­ erna får möjlighet att gå fram till regeringen
              med förslag på sänkta trösklar och hur man kan reda ut frågor
              som kan göra det enklare framöver.
            </seg>
            <seg>
              I det materialet har vi mycket att arbeta med tillsammans framöver,
              och jag ser fram emot att göra det.
            </seg>
            <seg>
              Anledningen till att jag begärde replik är dock en annan. Det
              är en sak jag inte förstår. Mats Persson beskrev själv ett skifte.
              Det fanns en period, om jag får tro Mats Persson, när Liberalerna
              inte riktigt tog klimatarbetet på allvar. Då var svaret kärnkraft.
            </seg>
            <seg>
              Nu sker ett jättestort skifte. Nu tar man klimatet på allvar.
              Och svaret är kärnkraft. Svaret nu är alltså detsamma som under
              den period när det inte var ett så aktivt arbete som det nu ska
              vara framåt.
            </seg>
            <seg>
              Jag får inte ihop detta. Vad är egentligen det nya?
            </seg>
          </u>
          <note type="speaker">
            Anf. 62 MATS PERSSON (L) replik:
          </note>
          <u who="mats_persson_5e4c0a" xml:id="i-18c430ffb0a4c70a">
            <seg>
              Fru talman! Jag är lite förvånad. Jag trodde att Miljöpartiet
              var det parti som tycker att klimatfrågan är överordnad allting.
              Det betyder att det handlar om så mycket mer än enbart vilka energislag
              vi ska ha, även om det är en viktig del. Jag kommer att återkomma
              till det.
            </seg>
            <seg>
              Klimatfrågan är stor och viktig och handlar till exempel om hur
              vi bygger vårt transportsystem. Är det elfordon, eller är det
              dieselfordon? Hur ser vi till att lastbilstrafiken i Sverige kan
              ställa om från dagens tunga trafik som spyr ut mycket koldioxid
              till att tänka mer klimatvänligt?
            </seg>
            <seg>
              Därför har vi i den här budgeten, som också Karolina Skog är
              ansvarig för, drivit igenom en elektrifieringskommission med syfte
              att se till att tunga transporter i Sverige ska bli mer klimatvänliga.
              Det är så vi tar oss an den här frågan: Det handlar om transporter
              och om hur samhällets byggs. Vi måste göra det på ett mycket mer
              klimatvänligt sätt.
            </seg>
            <seg>
              Sedan drar vi slutsatsen av det, och det är det inte bara vi
              som gör. Även Svenskt Näringsliv, Ingenjörsvetenskapsakademien
              och en rad olika aktörer säger att om vi ska klara den här omställningen
              och om stålindustrin ska klara sina fantastiska uppsatta mål,
              då kommer det att krävas mer el i Sverige. De processer som nu
              gör att klimatomställningen är möjlig att göra är nämligen elbaserade.
              Vi kommer att ha elbilar i framtiden. Det kommer att kräva mer
              el. Hur ska vi klara det? Om vi har ett behov av att öka mängden
              med 60 procent fram till 2040 eller 2045, hur ska vi klara det?
            </seg>
            <seg>
              Då drar vi slutsatsen att alla fossilfria energislag kommer att
              behövas: vattenkraft, kärnkraft, vindkraft och solkraft. Då kan
              man inte utesluta ett energislag för att man lever kvar i en tro
              från 1970- och 80-talen och bygger det på en uppfattning från
              en folkomröstning som ägde rum innan jag själv ens var född.
            </seg>
            <seg>
              Detta är att ta ansvar för klimatet.
            </seg>
          </u>
          <note type="speaker">
            Anf. 63 KAROLINA SKOG (MP) replik:
          </note>
          <u who="karolina_skog_1451cf" xml:id="i-4382372aa3e89e3f">
            <seg>
              Fru talman! Jag drar slutsatsen att det här stora skiftet, Liberalernas
              före och efter, än så länge inte har utkristalliserats i några
              nya svar. Men eftersom klimatfrågan verkligen är akut och behöver
              vara överordnad välkomnar jag alle man på däck och hoppas och
              ser fram emot en rejäl vändning och en möjlighet att arbeta med
              det här tillsammans.
            </seg>
            <seg>
              Jag har dock väldigt svårt att se att början på det skulle vara
              att vi tar tillbaka det tydliga besked som Sveriges riksdag har
              gett till företag i Sverige just vad gäller energipolitiken. Energiöverenskommelsen
              välkomnades ju från branschen för att vi äntligen gav tydliga
              och långsiktiga besked om vad som kommer att gälla just i den
              sektorn.
            </seg>
            <seg>
              Att börja med att slänga upp de bollarna i luften tror jag är
              det sämsta vi kan göra för svensk industri och svenska företag.
              Vi har mycket, mycket annat att ta tag i, bland annat transportsektorn
              som Mats Persson själv nämner.
            </seg>
          </u>
          <note type="speaker">
            Anf. 64 MATS PERSSON (L) replik:
          </note>
          <u who="mats_persson_5e4c0a" xml:id="i-2d4b1cd5e8416f70">
            <seg>
              Fru talman! Jag har full respekt för den överenskommelse ni har
              slutit, men verkligheten har ju sprungit ifrån den. I helgen kom
              beskedet att Vattenfall säger att man är öppen för att bygga kärnkraft.
              I den energiöverenskommelse som Miljöpartiet står bakom säger
              man att den ska stängas.
            </seg>
            <seg>
              Verkligheten har alltså sprungit i kapp överenskommelsen. Från
              detta drar jag slutsatsen att vi måste ta ansvar för Sverige här
              och nu och i framtiden. Om vi då ser ett ökat behov av el i framtiden
              för att klara klimatomställningen – och den är viktig att ta itu
              med – kan vi inte säga att vissa kraftslag är uteslutna ur ekvationen.
            </seg>
            <seg>
              Jag gläder mig åt att Karolina Skog är mån om att Liberalerna
              vässar sin klimatprofil. Hon får nog ändå utgå från att vi kommer
              att tycka en del saker som vi alltid har tyckt, för vi har inga
              ideologiska skygglappar kring kraftslag. Det viktigaste är att
              lösa klimatfrågan. Det är överordnat allt annat.
            </seg>
          </u>
          <note type="speaker">
            Anf. 65 KAROLINA SKOG (MP):
          </note>
          <u who="karolina_skog_1451cf" xml:id="i-94fa7659aaae4a46">
            <seg>
              Fru talman! Vi verkar i ett turbulent tidevarv där det inte är
              svårt att se mörka moln på himlen. Vi har en global konjunktur
              som dämpas, med ett ökat tryck på kommuner och landsting som följd.
              Vi har skrämmande våld på gator som ska kännas trygga. Vi har
              en kraftig förskjutning i samhällsdebatten med ifrågasättande
              av demokratins grundpelare och inte minst främlingsfientlighet
              som tillåts frodas.
            </seg>
            <seg>
              I detta läge har ett unikt budgetsamarbete tagit form här i Sveriges
              riksdag. Den budget som regeringen tillsammans med Centerpartiet
              och Liberalerna har lagt på riksdagens bord är en garant för ett
              samhälle som håller ihop, för ett Sverige som står pall mot den
              högerpopulistiska våg som närs av hat och rädsla, för ett Sverige
              som håller ihop.
            </seg>
            <seg>
              Fru talman! Rasism och främlingsfientlighet söndrar och sliter
              isär samhällen, begränsar livsmöjligheter och vänder människor
              mot varandra. Och den blir inte mindre farlig för att den poleras
              i kanterna och släpps in i maktens finrum – tvärtom.
            </seg>
            <seg>
              Staffanstorp, Hörby och Trelleborg är några av de kommuner som
              sedan valet styrs av blåbruna partier i olika konstellationer.
              Resultatet av detta är skrämmande och borde få varje demokratiskt
              sinnad politiker att reagera. Tiggeriförbud införs, kultur och
              konst begränsas, oppositionens politiska handlingsutrymme krymper
              och nationella lagar ignoreras. Jämställdhetsarbetet stryps. Mer
              tid läggs på att bedriva kulturkrig än på att ta hand om kommunens
              kärnverksamhet. Vi får aldrig glömma att det är det som är det
              andra regeringsalternativet.
            </seg>
            <seg>
              Detta händer här och nu i kommuner där ledare använder sin makt
              för att bryta ned samhällsinstitutioner i stället för att bygga
              upp dem, där de ­ mokratiska principer lättvindigt kastas över
              bord och där samhällets insti ­ tutioner undermineras. Det är
              klassisk högerpopulistisk politik som förs fram av partiet som
              en gång bildades ur de krafter som ville bevara Sverige svenskt
              men som i dag legitimeras och applåderas av partier som tidigare
              stod upp för anständigheten. Det är det som är det andra regeringsalterna
              ­ tivet.
            </seg>
            <seg>
              Fru talman! I dagarna har ett tidningsställ utanför lokalredaktionen
              för en tidning i Staffanstorp brunnit. Budskapet till de lokala
              journalisterna blir tydligt: Att kritiskt granska en kommunledning
              som inte sköter sitt jobb kan kosta.
            </seg>
            <seg>
              När tidningsställ sätts i brand och journalister hotas är det
              samhället som vi känner det som brinner. Tystas journalister,
              då tystas också demokratin.
            </seg>
            <seg>
              När mörka krafter försöker skrämma lokala medier till tystnad
              ökar vi stödet till de lokala medierna. När blåbruna styren försöker
              strypa ungas tillgång till kultur investerar vi i kulturskolan
              i hela landet. När klåfingriga politiker försöker begränsa konsten
              står vi fast vid människors rätt att ägna sig åt fritt skapande.
              Det är så vi skapar ett samhälle som håller ihop.
            </seg>
            <seg>
              Fru talman! För några veckor sedan blev ett barn skjutet på en
              av de gator i Malmö som jag kallar min a . När en 15-åring dödas
              av ett annat barn kan man inte lämnas oberörd. Hur det drabbar
              barnen, familjen, Malmö och hela Sverige är svårt att ta in, men
              för oss politiker är det tydligt vad uppgiften är. Vi måste ta
              itu med gängkriminaliteten och dess orsaker. Vi måste välja den
              långa och svåra vägen och inte nöja oss med populistiska förklaringsmodeller
              och kortsiktiga lösningar.
            </seg>
            <seg>
              Att ett barn skjuter ett barn sker aldrig i ett vakuum. Inget
              barn får tag på ett vapen eller kommer på tanken att använda det
              av sig självt. Det sker i ett sammanhang där ungas framtidstro
              har brutits ned och har bytts ut mot rädsla och uppgivenhet. Det
              är ett sammanhang där samhället inte har klarat av att ge varje
              unge en framtid att längta till, och det är ett sammanhang där
              giriga och hänsynslösa män gör vad som helst för pengar och makt.
              Det är den girigheten och hänsynslösheten hos de män som lurar
              och lockar in barn i kriminalitet som vi måste bekämpa med alla
              effektiva medel och metoder.
            </seg>
            <seg>
              Tillsammans rustar vi samhället starkare och skapar ett Sverige
              som håller ihop. Även om poliser är centralt i det brottsbekämpande
              arbetet räcker inte det. Nu förstärker vi alla delar av de rättsvårdande
              myndigheterna med tillskott till bland annat domstolsväsendet,
              ungdomshemmen och Kriminalvården. Trygghet handlar om att förhindra
              att nya brott begås, inte om att låsa in så många som möjligt
              så länge som möjligt.
            </seg>
            <seg>
              Det 34-punktsprogram som presenterats av regeringen innehåller
              en bred palett av åtgärder som tillsammans på riktigt kommer att
              skapa ett tryggare samhälle med flera vägar tillbaka från kriminalitet
              och utanförskap, med skärpta straff för dem som rekryterar unga
              in i kriminalitet, fler och bättre samordnade insatser för en
              rad myndigheter och krafttag för att bryta tystnadskulturen. Med
              detta tar vi avgörande steg för att på riktigt pressa tillbaka
              brottsligheten och för att stärka trygghet och sammanhållning.
              Så bygger vi ett land som håller ihop.
            </seg>
            <seg>
              Fru talman! Ett samhälle som håller ihop finns där när du behöver
              det som mest. Landets kommuner och regioner står inför stora utmaningar
              framöver. För att ge dem en rimlig möjlighet att upprätthålla
              trygghet och välfärd kan staten inte övervältra kostnader för
              sjuka och arbetslösa på kommunerna. Ändå är det precis det som
              det andra regeringsalternativet föreslår.
            </seg>
            <seg>
              När Moderaterna i sin budgetmotion väljer att återinföra stupstocken
              i sjukförsäkringen visar partiet sitt rätta ansikte. Skatter ska
              sänkas till varje pris, även om det sker på bekostnad av människors
              trygghet. Den slakt av arbetsmarknadspolitiken som högerpartierna
              påbörjade förra året ska fortsätta.
            </seg>
            <seg>
              Det blir de sjuka och arbetslösa som får betala för kostnaderna
              för högerpartiernas skattesänkarpolitik. Kvar står kommunerna
              med ökade kostnader för försörjningsstöd. Vi vet att Sverige kan
              ta en annan väg och vara ett land som håller ihop.
            </seg>
            <seg>
              Fru talman! Det finns de som ägnar mycket energi åt att januariavtalet,
              som denna budget vilar på, inte har någon gemensam story – som
              om det vore det viktiga. Men det som är grunden för samarbetet,
              och som gör det möjligt att få fram en budget för landet, är en
              tro på demokrati, sammanhållning, trygghet och inte minst öppenhet.
              Det, fru talman, duger gott åt mig. Därför yrkar jag bifall till
              förslaget i finansutskottets betänkande.
            </seg>
            <seg>
              Jag tror att många känner att det nu är allvar, att de politiska
              vägval vi gör nu i grunden kommer att påverka vilket land och
              vilken värld våra barn växer upp i. Jag väljer ett Sverige som
              håller ihop.
            </seg>
            <seg>
              (Applåder)
            </seg>
          </u>
          <note type="speaker">
            Anf. 66 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-e538e82d34f9fb2a">
            <seg>
              Fru talman! Karolina Skog väljer ett Sverige som håller ihop.
              Då borde hon stötta Moderaternas budget, som stärker kommunerna,
              tryggheten och hela rättsväsendet. Men det var inte de sakerna
              jag tänkte nämna.
            </seg>
            <seg>
              Jag tyckte att det var uppfriskande att Karolina Skog tidigare
              i debatten tog upp frågan om bistånd. Det är ju sällan vi pratar
              om bistånd, trots att det är det politikområde som växer för varje
              år utan att vi fattar ett beslut om det. Det kan man kalla generöst,
              men man kan också fundera över om det inte finns bättre sätt att
              vara generös på.
            </seg>
            <seg>
              Jag tänker mig att det är bättre att vara generös med ett högt
              bistånd och även bestämma sig för vilka nivåer det ska vara varje
              år, vad som ska prioriteras och hur uppföljningen ska göras så
              att biståndet används på bästa sätt. Det är därför vi moderater
              har föreslagit att Sverige ska lämna enprocentsmålet. Det är bara
              Norge och Sverige som har det målet. I stället borde vi ha en
              fyraårsram och hålla debatter i riksdagen där det tydligt framgår
              hur biståndet ska användas. Dessutom används mycket av biståndet
              inte riktigt till det vi har tänkt oss. Det borde vi också debattera
              mer.
            </seg>
            <seg>
              Magda Gad gör ett gediget arbete i Afghanistan. Hon rapporterade
              i Expressen häromdagen att talibaner i själva verket finansieras
              av det svenska biståndet. Man häpnar när man läser artikeln. Det
              är ungefär lika bisarrt som att det finns en försvarsminister
              i Irak som också delvis finansieras av svenska skattebetalare.
              Det är två absurda situationer.
            </seg>
            <seg>
              Nu när det ändå är en miljöpartist på plats och ni har den portföljen
              i regeringen, och med tanke på att det här inte kan vara en helt
              ny uppgift för Miljöpartiet, vill jag fråga Karolina Skog hur
              hon ser på hur biståndet faktiskt används.
            </seg>
          </u>
          <note type="speaker">
            Anf. 67 KAROLINA SKOG (MP) replik:
          </note>
          <u who="karolina_skog_1451cf" xml:id="i-be7dbfe3d15f2258">
            <seg>
              Fru talman! Jag instämmer i bilden att vi verkligen borde prata
              mer om det svenska biståndet i kammaren. Vi har oerhört mycket
              att vara stolta över. Svenskt bistånd är effektivt. När oberoende
              granskare granskar svenskt bistånd kommer de fram till att det
              övergripande sett är effektivt. Biståndet används av och når ut
              till dem som behöver det mest, de allra mest drabbade. Det används
              också till stora delar för att upprätthålla ett aktivt miljö-
              och klimatarbete inom den globala gemenskapen i världen.
            </seg>
            <seg>
              Ett så stort politikområde utvecklas självklart också. Jag tror
              inte att någon tidigare biståndsminister, oavsett färg, eller
              någon vettig riksdagsledamot kan säga att varje krona används
              perfekt. Biståndet ska ständigt granskas, och när granskningen
              tas upp ska arbetet anpassas efter det. Det är ett kontinuerligt
              arbete. Det finns inget färdigt där man säger att det är bra.
            </seg>
            <seg>
              En sak som biståndsministern har aviserat är att andelen av biståndet
              som ska gå till miljö och klimat framöver ska öka. Det beror bland
              annat på att så många andra länder drar sig tillbaka i just den
              frågan. Det är en sak att vi behöver anpassa oss till hur andra
              länder gör, men vi kommer också framöver att förstärka arbetet
              som gäller sexuell och reproduktiv hälsa av samma skäl – behoven
              kvarstår men andra länder backar. Visst ska biståndet ständigt
              förändras, och visst förtjänar det att debatteras i kammaren.
            </seg>
          </u>
          <note type="speaker">
            Anf. 68 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-3facb2a1fa0c60f1">
            <seg>
              Fru talman! Självklart går mycket av det svenska biståndet till
              mycket bra ändamål. Det är därför vi ska fortsätta att vara generösa.
              Med Moderaternas politik skulle Sverige ha varit det tredje mest
              generösa landet i hela OECD. Det är bra. Men vi måste få bättre
              ordning på vart pengarna går. Det behövs en ram. Det är dags för
              Sveriges riksdag att fatta beslut i frågan.
            </seg>
            <seg>
              Jag fick inget svar på min fråga om talibanerna och biståndet.
              Det här är ett exempel av många där det dyker upp missförhållanden
              som borde bromsas, och vi borde verkligen ännu mer utvärdera och
              följa upp vad det svenska biståndet går till.
            </seg>
            <seg>
              Biståndet ska fortsätta att gå till fattiga. Det är 15–20 procent
              av biståndet som går till det man kallar katastrofbistånd, men
              det går också mycket pengar till saker som de svenska skattebetalarna
              nog känner inte är helt rätt, särskilt i tider när vi behöver
              pengar också till polisen och välfärden.
            </seg>
          </u>
          <note type="speaker">
            Anf. 69 KAROLINA SKOG (MP) replik:
          </note>
          <u who="karolina_skog_1451cf" xml:id="i-485f1e2965d47722">
            <seg>
              Fru talman! Det som Elisabeth Svantesson förklär i andra ord
              är en neddragning av biståndet och inget annat. Det är en prioriteringsförflyttning
              från bistånd, från världens fattiga, till skattesänkningar för
              rika människor i Sverige. Det är den förflyttningen som Elisabeth
              Svantesson föreslår, oavsett vad den kallas.
            </seg>
            <seg>
              Miljöpartiet och regeringen står för något annat. De partier
              som försvarar januariavtalet och står bakom det står upp för det
              svenska biståndet. Det behövs mer än någonsin nu när arbetet på
              global nivå i så stora delar går åt helt fel håll. När många länder
              sviker barn och kvinnor ska Sverige öka det arbetet, och det kan
              vi inte göra samtidigt som vi kraftigt drar ned på biståndet.
              Det går inte ihop.
            </seg>
          </u>
          <note type="speaker">
            Anf. 70 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-610e603a640fbea4">
            <seg>
              Fru talman! Tack, Karolina Skog, för anförandet! Det fanns mycket
              att gripa tag i där, men jag fastnade framför allt för en sak.
              Det var attackerna på bland andra mig för stora skattesänkningar,
              vilket ställdes i kontrast till välfärd och sammanhållning.
            </seg>
            <seg>
              Det kanske var förra årets talepunkter? Jag vet inte. Det är
              nämligen i regeringens proposition som den största ekonomisk-politiska
              reformen handlar om skattesänkningar enbart för de mest välbeställda
              i Sverige. Det är alltså Karolina Skog som lägger fram den politiken,
              inte jag. Jag satsar mer på välfärden än Karolina Skog gör – väsentligt
              mer, många miljarder mer, än Karolina Skog.
            </seg>
            <seg>
              Bortsett från det tänkte jag återgälda det som Karolina Skog
              gjorde tidigare och hitta lite common ground i debatten.
            </seg>
            <seg>
              Efter en viss tid av frånvaro av sådan tycker jag att man börjar
              se att även Miljöpartiet tar tag i eller uppmärksammar frågan
              om unga som har svårt att komma in på marknaden för ägda bostäder.
              De kan inte köpa lägenhet på tillväxtorter, numera inte heller
              på vanliga medelstora orter. De får allt svårare med detta på
              grund av kreditrestriktioner och de förhållanden som råder på
              bostadsmarknaden.
            </seg>
            <seg>
              Ni har öppnat för förslag om till exempel startlån för att göra
              det lättare för unga att komma in och inte drivas in i fattigdomsfällor,
              vilket nyproducerade hyresrätter ibland kan vara.
            </seg>
            <seg>
              Min fråga är mest när ni tänker presentera förslag som kommer
              till rätta med problemet att unga inte kan ta sig in på marknaden
              för ägda bostäder i tillräckligt hög utsträckning.
            </seg>
          </u>
          <note type="speaker">
            Anf. 71 KAROLINA SKOG (MP) replik:
          </note>
          <u who="karolina_skog_1451cf" xml:id="i-231d51fad4f23400">
            <seg>
              Fru talman! Jag tackar Jakob Forssmed för initiativet att identifiera
              att vi är överens om att vi behöver göra mer för att underlätta
              insteget på svensk bostadsmarknad.
            </seg>
            <seg>
              Det är flera grupper som påverkas. Unga lever ofta i en ganska
              otrygg arbetsmarknadssituation. Deras sits på jobbmarknaden kan
              vara dålig. Men även de nyanlända har svårt att ta sig in på svensk
              bostadsmarknad. Det finns ganska många som drömmer om att få äga
              sitt boende.
            </seg>
            <seg>
              Vi har aviserat en stor översyn av det svenska skattesystemet.
              I den kommer frågor kopplade till bostadsmarknaden att vara givna.
              Det är en del av svaret.
            </seg>
            <seg>
              Utöver det för både jag och min partikamrat bostadsministern
              mycket dialog med de aktörer på bostadsmarknaden som tittar på
              vad man kan göra för att underlätta insteget. Vi tar med intresse
              emot några av de förslag som kommit. Det är en viktig dialog som
              förs, och vi kommer att återkomma med förslag.
            </seg>
            <seg>
              Vi kommer också att ge det lite tid att samtala med våra samarbetspartner
              inom januariavtalet med förhoppningen att vi ska kunna komma med
              gemensamma förslag i dessa delar.
            </seg>
          </u>
          <note type="speaker">
            Anf. 72 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-d3c0ca2c9148d815">
            <seg>
              Fru talman! Mitt problem / min möjlighet är att jag får förlita
              mig på Miljöpartiet, som sitter vid styrspakarna när det gäller
              bostadspolitiken.
            </seg>
            <seg>
              Jag har tidigare haft replikskiften med Emil Källström om dessa
              frågor. Där har det också funnits intresse för detta. Jag hoppas
              att samtalen ni nu ska föra verkligen leder till snabba resultat
              och att ni inte hänskjuter hela diskussionen till den stora skattereformen
              som januaripartierna vill genomföra. Vi hörde i lördagsintervjun
              med finansministern att ni ännu inte är överens om i vilka former
              ni ska diskutera skatteöverenskommelsen. Då kan det ju dröja ett
              tag innan den är på plats.
            </seg>
            <seg>
              Jag hoppas verkligen att åtgärder som till exempel startlån,
              som kan spela en statsfinansiellt neutral men ändå stor och viktig
              roll, kommer på plats riktigt snart. Det behöver svensk bostadsmarknad,
              det behöver tillväxten och det behöver de förstagångsköpare som
              inte får chansen.
            </seg>
          </u>
          <note type="speaker">
            Anf. 73 KAROLINA SKOG (MP) replik:
          </note>
          <u who="karolina_skog_1451cf" xml:id="i-20195aaa22cc4b5c">
            <seg>
              Fru talman! Jag vill passa på att säga att jag som ny i den ekonomiska
              politiken verkligen är glad att bostadspolitikdebatten äntligen
              har hamnat där den hör hemma. Det handlar nämligen om finansiering,
              och det handlar om pengar.
            </seg>
            <seg>
              Under väldigt lång tid, inte minst under den tid då Kristdemokraterna
              innehade bostadsministerposten, förleddes vi att tro att allt
              handlar om regler. Gör vi lite regeländringar kommer allt att
              bara ordna sig. Det gjorde det ju inte. Den slutsatsen drar jag
              också av replikerna här i dag.
            </seg>
            <seg>
              Det handlar om finansiering, om möjligheten att finansiera nya
              bostäder och möjligheten att ta sig in på bostadsmarknaden. Där
              är vi nu i diskussionen. Det öppnar upp för möjligheten att hitta
              verkliga och framtidsinriktade lösningar.
            </seg>
          </u>
          <note type="speaker">
            Anf. 74 Finansminister MAGDALENA ANDERSSON (S):
          </note>
          <u who="magdalena_andersson_c0f967" xml:id="i-32dc8198c5952787">
            <seg>
              Fru talman! Regeringen överlämnade årets budgetproposition till
              riksdagen i en tid av ekonomisk avmattning såväl i Sverige som
              i omvärlden, där den internationella konjunkturen ger tydliga
              avtryck på svensk ekonomi.
            </seg>
            <seg>
              Prognoserna som kommit sedan dess bekräftar regeringens bild
              av läget i ekonomin. Riskerna kvarstår också i vår omvärld även
              om en oordnad brexit tillfälligt är avvärjd och samtal om handel
              nu pågår mellan Kina och USA.
            </seg>
            <seg>
              Samtidigt står Sverige inför både problem och utmaningar som
              inte tar hänsyn till konjunkturen utan tvärtom blir mer kostsamma
              ju längre vi väntar.
            </seg>
            <seg>
              Den senaste tidens skjutningar och bombdåd kräver fler kraftfulla
              reformer som bekämpar brotten men också motverkar brottens orsaker.
            </seg>
            <seg>
              Vård, skola och omsorg måste byggas ut med tiotusentals nya medarbetare
              när 40-talisterna nu närmar sig 80-årsåldern. De har ju byggt
              upp det här landet, som vi är så stolta över. De har rätt till
              en trygg ålderdom.
            </seg>
            <seg>
              Samtidigt är 90-talets stora barnkullar nu på väg att själva
              bilda familj.
            </seg>
            <seg>
              Därutöver ser vi klimatförändringens effekter allt tydligare.
              Det är något som vi vet måste mötas med en ambitiös och rättvis
              omställning, både för att lämna över ett hållbart samhälle till
              våra barn och barnbarn och för att säkra framtidens jobb och välstånd.
            </seg>
            <seg>
              Sveriges sysselsättningsgrad är den högsta i EU, men avmattningen
              syns nu också på svensk arbetsmarknad. Fler utrikes födda – inte
              minst kvinnor – behöver komma i arbete, och när gamla jobb försvinner
              måste möjligheterna att ställa om bli fler.
            </seg>
            <seg>
              Inte minst måste sammanhållningen i vårt samhälle öka. Klyftorna
              måste minska, såväl mellan stad och land som inom våra städer.
            </seg>
            <seg>
              Fru talman! Regeringen har rustat Sverige inför avmattningen.
              Med den lägsta statsskulden sedan 1977 och den högsta sysselsättningsgraden
              i EU kan vi både möta avmattningen i ekonomin och bygga samhället
              starkare för att ta itu med samhällsproblemen.
            </seg>
            <seg>
              För att nå målet om 10 000 fler polisanställda har regeringen
              mer än fördubblat polisutbildningen. Nästa år föreslås Polismyndigheten
              få den största anslagsökningen i modern tid. I måndags gick 546
              nyutexaminerade poliser till jobbet för första gången. Men precis
              som polisen själv säger måste hela samhället göra sin del i kampen
              mot brottsligheten.
            </seg>
            <seg>
              Den ökade måltillströmningen ska mötas med fler åklagare, domare
              och kriminalvårdare.
            </seg>
            <seg>
              Tullverkets närvaro vid våra gränser ska öka för att stoppa smuggling
              av vapen och narkotika.
            </seg>
            <seg>
              Kronofogden ska säkerställa att livsti ls kriminella, som ofta
              har stora skulder till sina brottsoffer, inte ska gå omkring med
              guldkedjor eller köra lyxbilar. Begår du brott ska du inte åka
              lyxbil. Du ska åka i fängelse.
            </seg>
            <seg>
              (Applåder)
            </seg>
            <seg>
              Det förebyggande arbetet i kommunerna måste stärkas. Socialtjänsten
              ska fånga upp unga som löper risk att rekryteras till kriminalitet,
              och skolan ska ge alla unga både drömmar och möjligheter att forma
              sig en framtid med försörjning på eget arbete.
            </seg>
            <seg>
              Samtidigt har många kommuner och regioner just nu en ansträngd
              ekonomi när man måste bygga ut välfärden för att säkra en trygg
              ålderdom för våra äldre. Regeringens tillskott på 35 miljarder
              kronor till kommunsektorn fortsätter att växa under hela mandatperioden.
              Kommuner med de största socioekonomiska utmaningarna och de som
              har tagit ett särskilt stort ansvar för mottagande av asylsökande
              och nyanlända får också extra ekonomiska stöd. Samtidigt är regeringen
              väl medveten om att även om tillskotten underlättar kommer det
              att krävas mer de kommande åren.
            </seg>
            <seg>
              För våra äldre med de lägsta pensionerna stärks grundskyddet,
              samtidigt som den orättvisa högre skatten för pensionärer avskaffas
              för fler. I och med den skattesänkning vi nu föreslår är Socialdemokraternas
              vallöfte från 2014 om fullständigt slopad pensionärsskatt uppfyllt.
              Sverigedemokraterna, Moderaterna och Kristdemokraterna skapade
              dock förra året återigen en ny skatteklyfta för pensionärer.
            </seg>
            <seg>
              Takten höjs i arbetet med att göra Sverige till världens första
              fossilfria välfärdsland, och Industriklivet byggs ut för att understödja
              och driva på industrins egna investeringar i minskade utsläpp.
            </seg>
            <seg>
              Vi ökar den statliga närvaron i hela landet, bland annat med
              nya servicekontor i Storuman, Torsby, Vansbro och Åsele. Inom
              ramen för den gröna skatteväxlingen föreslås sänkt skatt för många
              som bor i glesbygd. Sverige knyts samman med förbättrat underhåll
              av vägar och järnvägar, och tempot höjs i utbyggnaden av bredband
              i hela landet.
            </seg>
            <seg>
              Därutöver fortsätter stödet för byggande av hyresrätter, med
              hyror som vanligt folk har råd att betala. Försvaret får nya resurser
              genom att en bankskatt införs. Så, fru talman, bygger vi Sverige
              starkare för att möta samhällsproblemen.
            </seg>
            <seg>
              Fru talman! Senast jag stod här för att debattera budgetpropositionen
              hade oppositionspartierna ännu inte lagt korten på bordet och
              presenterat sina egna budgetförslag. I dagens debatt är alternativen
              mycket tydligare.
            </seg>
            <seg>
              Jag noterar att oppositionen delar regeringens ambition att bygga
              ut inte bara polisen utan hela rättsväsendet: Åklagarmyndigheten,
              Kriminalvården, Tullverket, Kronofogden, Statens institutionsstyrelse
              med flera. Samtidigt kan jag konstatera att det höga tonläge som
              högerpartierna håller sig med inte riktigt går i takt med de konkreta
              förslag man lägger fram.
            </seg>
            <seg>
              Därutöver har oppositionen till sist upptäckt den bekymmersamma
              ekonomiska situationen i kommuner och regioner, som regeringen
              har pekat på under många år. Under förra mandatperioden ökade
              resurserna till välfärden steg för steg med 35 miljarder, delvis
              under protester från oppositionspartierna, som hellre ville sänka
              skatten. Att man nu talar om höjda statsbidrag välkomnas säkert
              av både kommunal- och regionråd – tills de får veta hur de ska
              finansieras.
            </seg>
            <seg>
              Det skulle bli en ny stupstock i sjukförsäkringen, som kommer
              att vältra över kostnaden på kommunerna när sjuka och andra kastas
              ut och måste söka försörjningsstöd från socialtjänsten. Vi skulle
              få en i det närmaste helt nedmonterad arbetsmarknadspolitik, som
              skulle lägga över allt ansvar för omställning och arbetsmarknadsutbildning
              på kommunerna, vilket skulle driva upp kostnaderna för försörjningsstöd
              ännu mer. Staten skulle helt abdikera från sin del av ansvaret
              för nyanlända genom slopat etableringsstöd.
            </seg>
            <seg>
              Högerpartierna ger till kommunerna med ena handen men tar minst
              lika mycket med den andra. Jag kan stilla konstatera att det yrvakna
              intresset för resurser till välfärden i praktiken inte sträcker
              sig bakom det retoriska.
            </seg>
            <seg>
              Fru talman! Vad högerpartierna däremot tycker sig ha råd med
              är fler skattesänkningar. Det räckte inte med de skattesänkningar
              på 20 miljarder som Moderaterna och Sverigedemokraterna drev igenom
              innan Sverige ens hade en ny regering på plats, pengar som för
              övrigt hade gjort stor nytta i välfärden just nu. Inte heller
              de skattesänkningar som regeringen nu genomför i den här budgeten
              räcker.
            </seg>
            <seg>
              Det är tydligt att högerpartierna, oavsett vilka problem Sverige
              står inför, alltid har samma lösning: sänkta skatter och sedan,
              när resultaten uteblir, ännu fler skattesänkningar. Så ser det
              konservativa blockets alternativ ut – en politik för att göra
              Sverige lite mindre som Sverige. Jag vill att Sverige ska gå i
              en annan riktning.
            </seg>
            <seg>
              Fru talman! Den budgetproposition som kammaren ska ta ställning
              till i dag är ett samarbete mellan regeringen, Centerpartiet och
              Liberalerna. Vi har i ett nytt politiskt landskap valt samarbete
              och kompromiss för att ta oss an de samhällsproblem Sverige står
              inför. Tillsammans lägger vi nu grunden för ett starkare samhälle,
              där sammanhållning och trygghet går hand i hand med människors
              frihet och möjligheter. Så tar vi Sverige framåt.
            </seg>
            <seg>
              (Applåder)
            </seg>
          </u>
          <note type="speaker">
            Anf. 75 ULLA ANDERSSON (V) replik:
          </note>
          <u who="ulla_andersson_a332dd" xml:id="i-8bc149e9b9286079">
            <seg>
              Fru talman! Varje dag tar vi numera del av besparingarna i välfärden.
              Sparlistorna rullar förbi. Ena dagen är det boenden för LSS som
              ska stängas, andra dagen sparas det på personal i förskolan och
              nästa dag försvinner fältassistenter. Det dras ned på missbruksvård
              och familjehemsplaceringar. Sedan är det demensboenden som ska
              stängas eller ha lägre bemanning, och det görs generella neddragningar
              av personal i äldreomsorgen. Nästa dag är det elevassistenter
              som tas bort och specialundervisning som dras ned, liksom läromedel,
              och omfattande neddragningar av personal i skolan som ska göras.
              Det blir färre lärare men fler elever.
            </seg>
            <seg>
              Åtta av tio kommuner ska spara nästa år. Detta drabbar framför
              allt förskola, skola och äldreomsorg. Personalneddragningar väntar
              eftersom det är där de stora pengarna finns. Fyra av fem kommuner
              sparar på skolan. Varannan kommun sparar på de mest utsatta i
              samhället, det vill säga funktionsnedsatta, barn som familjehemsplacerats
              och missbrukare som behöver vård. Man tar bort extrapengar exempelvis
              till jul från försörjningsstödet. I Gävleborg ska tio av tio kommuner
              spara, främst på försko ­ la, skola och äldreomsorg. I sjukvården
              går 18 av 20 regioner med underskott.
            </seg>
            <seg>
              Denna lista verkar kunna göras oändlig. Besparingarna drabbar
              oss alla, men framför allt gamla, barn, funktionsnedsatta, unga
              som far illa och välfärdens anställda, som redan innan bär välfärden
              på sina axlar.
            </seg>
            <seg>
              Detta är en konsekvens av den budgetproposition vi nu debatterar,
              som Socialdemokraterna är ytterst ansvariga för. Visste ni inte
              vilka besparing ­ ar som väntade, trots alla signaler och prognoser
              som fanns på bordet när ni budgetförhandlade? Eller valde ni att
              blunda för detta för att kunna sän ­ ka skatterna, finansministern?
            </seg>
          </u>
          <note type="speaker">
            Anf. 76 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-8f284fdda02e17b7">
            <seg>
              Fru talman! Ulla Andersson tar upp en angelägen fråga. Situationen
              i både kommuner och regioner är utmanande och, i vissa kommuner
              och regioner, mycket allvarlig. Vi har sett att vi kommer att
              få ökade behov i välfärden under en lång tid – så lång tid att
              detta faktiskt är en av orsakerna till att vi införde överskottsmålet
              i de offentliga finanserna och betalade av på statsskulden för
              att kunna möta denna situation utan att ha stora utgifter för
              räntor och amorteringar på statsskulden.
            </seg>
            <seg>
              Vi såg det också förra mandatperioden. Det var därför vi, i samarbete
              med Vänsterpartiet, tillförde 35 miljarder till kommuner och regioner.
              Vi ser tydligt att vi kommer att behöva fortsätta öka resurserna
              under denna mandatperiod, men även under nästa.
            </seg>
            <seg>
              I denna budget har vi, utöver de 5 välfärdsmiljarder som kommer
              den 1 januari, särskilda satsningar på kommuner som har de tuffaste
              utmaningarna – socioekonomiskt utsatta kommuner men också kommuner
              som har tagit ett särskilt stort ansvar för nyanlända.
            </seg>
            <seg>
              Jag ser framför mig att det kommer att krävas ytterligare resurstillskott
              till både kommuner och regioner under de kommande åren. Detta
              kommer att vara en tydlig prioritering för oss socialdemokrater.
              Jag har också varit tydlig och sagt att vi naturligtvis ska genomföra
              januariavtalet men att vi behöver ställa alla övriga önskemål
              mot de behov vi ser växa fram i kommuner och landsting.
            </seg>
            <seg>
              Därutöver ska jag naturligtvis noggrant följa vad som nu händer
              med utvecklingen av skatteintäkter i kommuner och landsting. Vi
              har en vikan ­ de konjunktur och en vikande utveckling på arbetsmarknaden
              och måste vara beredda att komma med ytterligare åtgärder för
              att möta en försämrad utveckling.
            </seg>
          </u>
          <note type="speaker">
            Anf. 77 ULLA ANDERSSON (V) replik:
          </note>
          <u who="ulla_andersson_a332dd" xml:id="i-3cdd251c3505e04e">
            <seg>
              Fru talman! Hela 73-punktsgänget, även Socialdemokraterna, säger
              att de prioriterar välfärden. Men om det här är att prioritera
              välfärden undrar man ju verkligen. Det är nämligen så att människor
              far illa i dag men att ännu mer besparingar planeras. Det kommer
              att få stora konsekvenser. Finansministern talar om barn som riskerar
              att hamna i kriminalitet och att socialtjänsten ska göra insatser.
              Hur ska de göra det; ska de trolla med knäna? När det gäller att
              barn måste känna hopp och framtidstro när de är i skolan – hur
              ska lärarna orka ge dem det om det hela tiden ska sparas?
            </seg>
            <seg>
              Det är de facto så att ni lägger mycket mer pengar på att sänka
              skatterna för framför allt välbeställda män än vad ni lägger på
              tillskott till välfärden, Magdalena Andersson . Om detta är era
              prioriteringar undrar jag verkligen hur det står till i socialdemokratin.
              Det är ni som är ansvariga för de besparingar som nu rullar fram
              i välfärden.
            </seg>
          </u>
          <note type="speaker">
            Anf. 78 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-5611e153b9c0d0e2">
            <seg>
              Fru talman! Det är ingen hemlighet att en avskaffad värnskatt
              inte är en socialdemokratisk prioritering, men vi tar ansvar för
              helheten. I ett svårt parlamentariskt läge har vi valt det här
              samarbetet, för vi såg att alternativet inte skulle vara bättre
              för välfärden. I det erbjudande som Moderaterna och Kristdemokraterna
              kom med till Sverigedemokraterna fanns bland annat värnskattens
              avskaffande, men vi såg också resultatet av den budget som de
              tryckte igenom och som gäller för i år. Utöver att man sänkte
              skatten med 20 miljarder genomförde man besparingar på Arbetsförmedling
              ­ en, vilket gör att kommuner nu får ökade kostnader för försörjningsstöden
              samt att utrikes födda kvinnors arbetslöshet stiger.
            </seg>
            <seg>
              Det är detta som är alternativet. Tyvärr är inte alternativet
              en socialdemokratisk majoritetsregering som kan styra och ställa
              själv, Ulla Andersson, utan vi behöver förhålla oss till riksdagsmajoriteten.
              I och med detta samarbete kan vi tillföra kommunerna mer resurser,
              och mer kommer att behövas.
            </seg>
          </u>
          <note type="speaker">
            Anf. 79 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-4eff643b787a43e2">
            <seg>
              Fru talman! Först några korta fakta: Med Moderaternas budgetförslag
              stärker vi tryggheten. Vi har stora satsningar på välfärden, och
              vi sänker skatten för alla som jobbar och för alla pensionärer.
            </seg>
            <seg>
              Jag tänkte dock lyfta blicken lite grann och säga några ord om
              välfärdens finansiering under både nästa år och åren som kommer.
              Det finns nämligen ingenting som är viktigare för det än jobben
              och integrationen. Med jobb kommer inte bara vänner, sammanhang
              och utveckling samt att man kan försörja sig själv, utan med jobb
              kommer även skatteintäkter till det gemensamma så att vi även
              i framtiden kan stärka välfärden.
            </seg>
            <seg>
              Innan regeringen tillträdde för nu drygt fem år sedan sa Stefan
              Löfven följande: Om jag får bilda regering kommer jag att kräva
              besked av varje statsråd och varje myndighetschef om ett beslut
              innebär fler jobb eller inte.
            </seg>
            <seg>
              Löftet då var EU:s lägsta arbetslöshet år 2020, det vill säga
              om bara några veckor. Nu har Sverige i stället nästan högst arbetslöshet
              i hela unio ­ nen. Vi har till och med varit sämst i EU på att
              minska arbetslösheten sedan statsministern och finansministern
              tillträdde sina jobb, trots att landet har haft en stark högkonjunktur.
              Sverige och svenska folket kommer att få betala ett högt pris
              för detta. Det gör vi redan, men vi kommer att få betala ännu
              mer när konjunkturen vänder ned.
            </seg>
            <seg>
              Jag undrar, fru talman: Vad är finansministerns förklaring till
              att Sveriges arbetslöshet har utvecklats så uruselt i relation
              till alla andra länder i EU? Varför har det gått så dåligt?
            </seg>
          </u>
          <note type="speaker">
            Anf. 80 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-7f67df7b3ea9831e">
            <seg>
              Fru talman! Det beror på att regeringens politik för att fler
              ska söka sig ut på arbetsmarknaden har varit mycket framgångsrik.
            </seg>
            <seg>
              De åtgärder vi har vidtagit för att inte minst utrikes födda
              kvinnor ska söka sig ut på arbetsmarknaden har haft effekt. Vi
              avskaffade vårdnadsbidraget, vilket gjorde att fler kvinnor sökte
              sig ut på arbetsmarknaden. Vi gjorde om föräldraförsäkringen så
              att nyanlända kvinnor inte börjar sina år i Sverige med att vara
              föräldralediga utan i stället kommer ut på arbetsmarknaden. Vi
              har vidtagit en lång rad åtgärder för att fler ska söka sig ut
              på arbetsmarknaden. Det har haft effekt. Orsaken till att arbetslösheten
              inte har fallit tillbaka mer än den gjort är alltså inte att det
              är få som är i arbete. Tvärtom hade vi den högsta sysselsättningsgraden
              som någonsin uppmätts i något EU-land.
            </seg>
            <seg>
              Det är alltså inte få som arbetar, men däremot är det fler som
              söker sig ut på arbetsmarknaden. Det är i grunden någonting positivt.
              Här är det vik ­ tigt att alla som lyssnar på detta får informationen
              att arbetslösheten inte mäts utifrån hela befolkningen utan utifrån
              hur många som söker sig ut på arbetsmarknaden. Mäter man utifrån
              hela befolkningen är det fler än någonsin som jobbar, men eftersom
              det också är fler än någonsin som söker sig ut på arbetsmarknaden
              sjunker inte arbetslösheten. I grunden har vi alltså varit framgångsrika
              i att få fler människor i arbete och ut på arbetsmarknaden.
            </seg>
            <seg>
              Jag kan möjligen säga att det faktiskt kan ligga någonting i
              den djupa kritik som Moderaterna i alla år har haft när det gäller
              att mäta enbart arbetslöshet. När man tittar på arbetsmarknaden
              bör man egentligen titta på både sysselsättningsgrad, arbetskraftsdeltagande,
              arbetslöshet och arbeta ­ de timmar. Vi valde att ta ut arbetslösheten,
              och det är förstås viktigt att ha låg arbetslöshet. Borgerlighetens
              mål om fler sysselsatta nådde vi dock för många år sedan.
            </seg>
          </u>
          <note type="speaker">
            Anf. 81 ELISABETH SVANTESSON (M) replik:
          </note>
          <u who="elisabeth_svantesson_91d9c1" xml:id="i-f21d391a4dcec1e7">
            <seg>
              Fru talman! Det var en lång utläggning men ett märkligt svar.
              Finansministern verkar ändå ganska nöjd med att Sveriges arbetslöshet
              nu är bland de högsta i hela EU. Det tycker jag inte att finansministern
              ska vara.
            </seg>
            <seg>
              Det krävs reformer, och jag nämnde några i mitt anförande. En
              annan sak jag gärna skulle vilja tipsa regeringen och finansministern
              om är att redovisa sysselsättningseffekter för olika politiska
              beslut. Politik spelar nämligen roll. För varje politiskt beslut
              som den här regeringen och dess fyra stödpartier lägger fram borde
              man redovisa sysselsättningseffekter. Då skulle man komma fram
              till att det är ganska skralt med reformer som stärker jobbskapandet
              i den här budgeten. Jag anar också att det kommer att vara så
              även i budgetarna framöver.
            </seg>
          </u>
          <note type="speaker">
            Anf. 82 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-88c3b7ee2c9c34c1">
            <seg>
              Fru talman! Jag tycker att det är bättre att inte nå målet och
              att det beror inte bara på att många har jobb utan även på att
              det är fler som söker sig ut på arbetsmarknaden än att nå målet
              om det är resultatet av att färre söker sig ut på arbetsmarknaden
              och kanske att sysselsättningen är lägre. Jag vill hellre ha den
              här situationen.
            </seg>
            <seg>
              Det är viktigt att även utrikes födda kvinnor söker sig ut på
              arbetsmarknaden, men nu ser vi tyvärr resultatet av Moderaternas
              politik – den som gäller för i år – med de dramatiska nedskärningar
              som Moderaterna gör i arbetsmarknadspolitiken. De gör att arbetslösheten
              bland utrikes födda kvinnor ökar, just för att den arbetsmarknadspolitik
              som har varit särskilt viktig för utrikesfödda, till exempel extratjänster,
              får en dramatisk nedmontering med Moderaternas politik. Det är
              ju nästan kommunicerande kärl. Kommunalråd pratar om att arbetslösheten
              bland nyanlända kvinnor fördubblas på grund av Elisabeth Svantessons
              nedmontering av arbetsmarknadspolitiken. Så ser moderat sysselsättningspolitik
              ut i praktiken.
            </seg>
            <seg>
              (Applåder)
            </seg>
          </u>
          <note type="speaker">
            Anf. 83 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-9db1b710d14cf6ad">
            <seg>
              Fru talman! Om Magdalena Andersson fick en tusenlapp för varje
              gång hon tog avstånd från den största ekonomisk-politiska reformen
              i budgeten skulle hon säkert kunna finansiera stora delar av budgeten.
              Jag talar då förstås om borttagen värnskatt.
            </seg>
            <seg>
              Det var intressant att höra Magdalena Andersson i ett tidigare
              replikskifte tala med Ulla Andersson om Kristdemokraternas och
              Moderaternas lite bredare skattelättnader för alla som jobbar
              och för pensionärer. De ligger ju kvar med Magdalena Anderssons
              budget, toppat med skattelättnader enbart för de mest välbeställda.
              Jag har inget emot skattelättnader, men jag tycker att profilen
              är något besynnerlig – särskilt med tanke på de väldigt små satsningar
              på vård och omsorg, skola och välfärd som regeringen går fram
              med. Det är 25 miljarder i reformutrymme, men pengarna som går
              ut till kommunsektorn är lätträknade.
            </seg>
            <seg>
              Pengarna går till andra saker, som skattelättnader, utvecklingstid,
              in ­ effektiva klimatåtgärder och annat. Ut till välfärden blir
              det väldigt lite resurser. Jag funderar på Magdalena Anderssons
              egen analys av detta. Vad tror Magdalena Andersson att det gör
              för det allmänna förtroendet för poli ­ tiken att ingen riktigt
              tar ansvar för helheten och att det i ett läge med stora neddragningar
              i kommunerna inte sker mer i välfärden från regeringens och januaripartiernas
              sida?
            </seg>
          </u>
          <note type="speaker">
            Anf. 84 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-fb8baf041bc0bdfc">
            <seg>
              Fru talman! Det är intressant att Jakob Forssmed tar upp värnskatten.
              Vi minns alla att Kristdemokraterna tillsammans med Moderaterna
              gav ett erbjudande till Sverigedemokraterna som just innehöll
              en avskaffad värn ­ skatt. Det kan vara bra om Jakob Forssmed
              också tar ansvar för det erbjudandet.
            </seg>
            <seg>
              Jag har många gånger sagt att jag givetvis står bakom helheten
              i janua ­ riavtalet, och i den ingår en avskaffad värnskatt. Det
              är dock ingen hem ­ lighet att det inte är Socialdemokraternas
              prioritering. När jag är ute och knackar dörr är det ingen som
              känner sig det minsta förvirrad av det, för de vet vad Socialdemokraterna
              står för. De vet också vad Centerpartiet och Liberalerna tycker
              är viktig politik.
            </seg>
            <seg>
              Det här var ett sätt att komma framåt i ett låst parlamentariskt
              läge. Vi hade aldrig gått med på detta om det inte också fanns
              mycket omfattande resursökningar till kommuner och landsting med
              i januariavtalet, och där finns 20 miljarder kronor. Det är lika
              mycket som Kristdemokraterna tryckte igenom i skattesänkning från
              den 1 januari i år.
            </seg>
            <seg>
              Vi vet vad Kristdemokraterna talar om, men vi vet också vad som
              händer när ni trycker på knappen i riksdagen. Då är det skattesänkningar
              som Kristdemokraterna tycker är viktigt. Inför i år sänkte ni
              skatten med 20 miljarder innan en ny regering ens var på plats,
              och under de åtta år som Kristdemokraterna satt i regeringsställning
              sänkte ni skatten med 140 miljarder.
            </seg>
            <seg>
              I den budget som nu behandlas föreslår Kristdemokraterna ytterligare
              skattesänkningar med 20 miljarder. Det är dubbelt så mycket som
              man satsar på andra områden, till exempel välfärd eller rättsväsen.
              Det är alltså tydligt att Kristdemokraterna tycker att skattesänkningar
              är viktigt och att det är en uppenbar prioritering för er.
            </seg>
          </u>
          <note type="speaker">
            Anf. 85 JAKOB FORSSMED (KD) replik:
          </note>
          <u who="jakob_forssmed_a39615" xml:id="i-d8e2be8243116572">
            <seg>
              Fru talman! Jag vet inte riktigt var jag ska börja med felaktigheterna.
              För det första sänker vi inte skatten netto med några 20 miljarder
              nästa år utan med 8,8. Ni ligger på 13, tror jag, så ni bräcker
              oss denna gång.
            </seg>
            <seg>
              Vi satsar me r på välfärd och rättsväsen – polis, tull och domstolar
              – och vi satsar 3,4 miljarder på äldreomsorgens personal nästa
              år. Det är alltså inga 20 miljarder vi sänker skatten med.
            </seg>
            <seg>
              Vi sänkte skatten brett för folk som jobbar, för vi tror att
              det är viktigt. Det låter ni ligga kvar och toppar upp med skattesänkningar
              för enbart de mest välbeställda samtidigt som åtta av tio kommuner
              sparar. Jag tycker inte att det är en klok politik att göra på
              det sättet, men man kan ha olika uppfattningar om det.
            </seg>
            <seg>
              Jag känner inte till något erbjudande till Sverigedemokraterna.
              Där ­ emot förde även vi diskussioner med Centern och Liberalerna
              om värn ­ skatten. Att det fördes sådana diskussioner är riktigt
              , men att det skulle ha skett med Sverigedemokraterna är däremot
              helt felaktigt.
            </seg>
          </u>
          <note type="speaker">
            Anf. 86 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-a1f96c8d9959cd97">
            <seg>
              Fru talman! Jag säger inte att Kristdemokraterna förde diskussioner
              med Sverigedemokraterna, inte när Jakob Forssmed var med i alla
              fall. Det var på en lunch lite senare.
            </seg>
            <seg>
              Moderaterna och Kristdemokraterna var dock tydliga med vilken
              politik de ville föra när de ville bilda en liten regering – som
              skulle vara beroende av Sverigedemokraterna vid varenda knapptryckning.
              Värnskatten var en del av det, och därför är det lite märkligt
              att Jakob Forssmed nu tar ett sådant kraftfullt avstånd från det.
              Han var ju uppenbarligen beredd att trycka på den knappen – på
              samma sätt som Jakob Forssmed har varit beredd att trycka på skattesänkarknappen
              gång på gång: 20 miljarder senast i år och 140 miljarder tidigare.
            </seg>
            <seg>
              Kristdemokraterna må tala om välfärden, men vi vet ju vilka de
              samarbetar med och var det landar i slutänden. Skattesänkningar
              går före välfärd varje gång. Varje gång Kristdemokraterna har
              haft något inflytande på den ekonomiska politiken är det skattesänkarknappen
              det tryck t s på i kammaren.
            </seg>
            <seg>
              (Applåder)
            </seg>
          </u>
          <note type="speaker">
            Anf. 87 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-16b0d079165e3867">
            <seg>
              Fru talman! Låt mig börja med att dementera uppgiften att vi
              skulle ha fått ett erbjudande av Kristdemokraterna och Moderaterna
              om att sänka värnskatten. Det är inte med sanningen överensstämmande.
            </seg>
            <seg>
              Men det var inte det jag främst ville tala om. År 2016 beviljades
              ungefär 12 500 personer arbetstillstånd i Sverige. Året därpå
              var det 15 500, därefter 20 800 och hittills i år strax under
              20 000. Det är alltså en klart stigande trend. Det är givetvis
              ingen slump utan ett direkt resultat av förd politik.
            </seg>
            <seg>
              Hade alla dessa individer varit särskilt efterfrågade på arbetsmarknaden,
              tagit med sig speciella kunskaper och färdigheter och jobbat till
              en hög lön och betalat skatt därefter hade jag inte tyckt att
              detta var bekymmersamt, tvärtom. Men så är inte fallet. Bara omkring
              fyra av tio är högutbildade, och lönekravet som ställs är så lågt
              som 13 000 kronor i månaden. Detta ökar konkurrensen bland de
              människor som redan nu har en relativt svag ställning på arbetsmarknaden.
            </seg>
            <seg>
              Sverige har utan konkurrens västvärldens mest kravlösa regelverk
              vad gäller arbetskraftsinvandring. Varför vill inte Socialdemokraterna
              skärpa detta kravlösa regelverk?
            </seg>
          </u>
          <note type="speaker">
            Anf. 88 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-84334bf40477bb39">
            <seg>
              Fru talman! Det är tydligt vad vi socialdemokrater vill, och
              vi har ett partikongressbeslut på att vi vill ha ett annat regelverk
              för arbetskraftsinvandring. Det har dock inte varit möjligt att
              genomföra i den parlamentariska situation som har varit i Sverige.
              Vi får se vad som händer och hur diskussionerna fortlöper. Ett
              parti, Moderaterna , har ändrat uppfattning i denna fråga. Vi
              får se om fler partier ändrar uppfattning. Vi står dock fast vid
              den uppfattning vi har.
            </seg>
            <seg>
              Oscar Sjöstedt säger att han inte har något problem med att människor
              från andra länder kommer hit så länge de behövs på svensk arbetsmarknad.
              Men tidigare i dag sa Oscar Sjöstedt i talarstolen att kriminalitet
              har med invandring att göra. Det handlar alltså inte om att man
              råkar hamna i bostadsområden där det råder fattigdom.
            </seg>
            <seg>
              Eftersom det inte är förklaringen utan att många människor kommer
              hit undrar jag hur Oscar Sjöstedt resonerar. Om det inte är fattigdom
              som förklarar kriminaliteten i våra utsatta bostadsområden antar
              jag att det är att människor har invandrat hit och vad de har
              för biologiskt arv. Om det är förklaringen, hur är det då oproblematiskt
              att människor kommer hit från andra länder genom arbetskraftsinvandring?
            </seg>
          </u>
          <note type="speaker">
            Anf. 89 OSCAR SJÖSTEDT (SD) replik:
          </note>
          <u who="oscar_sjostedt_943043" xml:id="i-baea68bb12dde06a">
            <seg>
              Fru talman! Biologiskt arv får Socialdemokraterna tala om, vilket
              de också har gjort historiskt.
            </seg>
            <seg>
              Det finns en koppling mellan migration och kriminalitet. Förnekar
              man den har man inte förstått någonting och borde syssla med något
              annat. Det finns en direkt koppling mellan migration och kriminalitet.
              Så är det.
            </seg>
            <seg>
              Fru talman! Om ett antal partier går fram i kammaren och genom
              ett utskottsinitiativ eller liknande vill skärpa till det kravlösa
              regelverket och kanske justera upp lönekraven, kommer Socialdemokraterna
              då att ställa sig bakom en sådan koalition av partier, vilken
              den än må vara, så att vi kan uppnå en ganska betryggande majoritet
              i kammaren? Det är en rak fråga.
            </seg>
          </u>
          <note type="speaker">
            Anf. 90 Finansminister MAGDALENA ANDERSSON (S) replik:
          </note>
          <u who="magdalena_andersson_c0f967" xml:id="i-71e8126feea6d06e">
            <seg>
              Fru talman! Om jag inte är felunderrättad var biologiskt arv
              just något som Sverigedemokraterna beslutade om i förra helgen
              då man bytte ut ”nedärvd essens” mot ”biologiskt arv”. Jag kan
              dock vara felunderrättad, för jag har inte läst protokollet.
            </seg>
            <seg>
              Hela Oscar Sjöstedts huvudanförande handlade om var människor
              kommer från och att det är orsaken till kriminaliteten. Men när
              människor kommer från andra länder och arbetar är det plötsligt
              okej, så länge deras kompetens efterfrågas på svensk arbetsmarknad.
              Det hänger inte ihop.
            </seg>
            <seg>
              Sanningen är den att oavsett hur mycket Sverigedemokraterna försöker
              tvätta bort sina rasistiska ränder sitter de kvar – och det är
              otäckt att beskåda.
            </seg>
            <seg>
              (Applåder)
            </seg>
          </u>
          <note type="speaker">
            Anf. 91 NIKLAS WYKMAN (M):
          </note>
          <u who="niklas_wykman_de1b4e" xml:id="i-c74ac1797e1f9eb3" next="cont">
            <seg>
              Fru talman! Ola Salo brukade ersätta eller åtminstone vara stand-in
              för Peter Jöback i Kristina från Duvemåla . Jag tror att vi är
              många som kanske delar den känslan lite grann, att nu när katten
              är borta ska andra dansa på bordet. Efter en redan lång och intensiv
              ekonomisk-politisk debatt är det dags för den skattepolitiska
              debatten inom ramen för den samlade ekonomiska politiken. Med
              detta sagt kan jag tillägga att jag tycker att Ola Salo är en
              fantastisk sångare på många sätt, så att det inte råder något
              tvivel om det.
            </seg>
            <seg>
              Fru talman! Jag älskar Sverige. Vi är många i detta land som
              har fått chanser att uträtta saker som våra föräldrar inte klarat
              av och som har fått chanser att uträtta saker som våra mor- och
              farföräldrar inte ens kunnat drömma om.
            </seg>
            <seg>
              Jag älskar Sverige därför att vi har en industri, en innovationsförmåga
              och ett entreprenörskap som har gett industriarbetare, byggarbetare
              och breda löntagargrupper livschanser, livsmöjligheter och inkomster
              som man inte kunnat drömma om i andra länder.
            </seg>
            <seg>
              Jag älskar Sverige därför att vi har världsledande företag som
              har tagit världen med storm under många år och därmed möjliggjort
              att vi har kunnat finansiera äldreomsorg, skola och sjukvård till
              alla människor som har varit i behov av det, inte bara till dem
              som har haft råd med det.
            </seg>
            <seg>
              Jag älskar Sverige också därför att vi har varit ett land som
              har gett människor chanser när deras egna länder inte har gjort
              det eller till och med har fallit ihop. Som 80-talist gick jag
              i skolan på 90-talet, och vi var många som fick nya klasskamrater
              från Irak, från ett sönderfallande Jugoslavien, från östra Afrika
              och så vidare. De hade inga livschanser kvar i sina hemländer,
              men här fick de chanser som de tog. De har gjort fantastiska saker,
              inte bara för sig själva utan för oss som land.
            </seg>
            <seg>
              Men vad är det som har hänt sedan? Vad har detta stolta, högpresterande,
              dugliga och skickliga land på relativt kort tid förvandlats till
              eller blivit?
            </seg>
            <seg>
              Det är människor som är rädda, kvinnor som inte vågar gå utomhus
              när det blivit mörkt, människor som rent ut sagt avrättas på öppen
              gata, religiös extremism, fanatiker och personer som allvarligt
              hotar fundament i vårt land men som inte kan avvisas härifrån,
              segregation som har blivit så djup att barn i många områden och
              skolor inte ens tror att de kan vara del av en bra eller bättre
              framtid, föräldrar som inte har någon chans eller förmåga att
              uppfostra och ge möjligheter till sina barn så som de givetvis
              i grunden skulle vilja, barn som aldrig ser föräldrar gå till
              arbetet och barn som inte ser att de kan bli något här. I stället
              kommer det locktoner från de kriminella gängen. Ja, varför ska
              man inte följa dem när man ändå inte har något annat att bli här
              i världen?
            </seg>
            <seg>
              Det är kvinnor som lever isolerade och som inte får vistas utomhus.
              Det gäller inte bara de m som är rädda för att gå ut utan också
              de m som inte får gå ut.
            </seg>
            <seg>
              Det är köer till den sjukvård som ska vara till för alla. Människor
              dör helt i onödan på grund av uteblivna behandlingar.
            </seg>
            <seg>
              Hur kunde detta fantastiska land så snabbt bli ett land med så
              allvarliga problem? Det har blivit populärt att säga: Vi såg inte
              detta komma. Vi hade ingen aning. Men handen på hjärtat, fru talman:
              Visst gjorde vi det. Så blåögda är vi inte att vi inte såg dessa
              problem komma. Det hade gått att göra något åt dem, men nu är
              det som det är. Det är vi här inne som har förmågan och rätten
              att fatta de beslut som kan lösa problemen, och vi borde göra
              det.
            </seg>
            <seg>
              Fru talman! Det jag hittills har pratat om är sådant som man
              enkelt ser genom att läsa tidningar och vara en del av vårt omkringliggande
              samhälle. Vi möter alla de människor som är rädda, och vi läser
              om dem som avrättats. Vi ser den segregation som präglar många
              människors liv. Vi ser resultaten av misslyckanden i skolan och
              på arbetsmarknaden och av en invandringspolitik som vi har tappat
              kontrollen över.
            </seg>
            <seg>
              Det man inte ser lika lätt men som man vet ligger bakom många
              av problemen är en ekonomi som inte längre fungerar så bra som
              den har potential att göra. Svensk industri, svensk innovationsförmåga
              och svenskt entreprenörskap är inte längre i samma klass och omfattning
              som de en gång var. Den ekonomiska tillväxten spås nästa år bli
              den lägsta i hela Europeiska unionen.
            </seg>
            <seg>
              Fru talman! Problemet med ekonomisk tillväxt är att den inte
              är en siffra på ett papper. Ekonomisk tillväxt är pengar på bankkontot
              den dag lönen betalas ut. Ekonomisk tillväxt är hundralappar och
              tusenlappar, eller miljoner och miljarder för oss i denna kammare
              som vi kan fördela till polis, sjukvård och skola men som vi nu
              är utan eftersom svensk ekonomi har förlorat sin förmåga att växa.
            </seg>
            <seg>
              Vi hörde tidigare Elisabeth Svantesson tala om att Sverige nu
              tillhör de länder som har högst arbetslöshet i hela Europeiska
              unionen. Vi är också det land som förväntas få lägst tillväxt
              i hela Europeiska unionen. En bra politisk ambition vore att se
              till att det blir precis tvärtom. Sverige borde vara det land
              som har högst tillväxt i hela Europeiska unionen och den lägsta
              arbetslösheten. I dag är det precis tvärtom.
            </seg>
            <seg>
              Vi ser andra problem som tydligt präglar vårt land. Det är en
              ökande slitning mellan stad och land, centrum och periferi, där
              människor i många städer och på många ställen känner att detta
              land har väldigt lite att erbjuda dem. Det har blivit längre till
              skolan, och det har blivit längre till arbetsplatsen. Ändå ska
              det alltjämt bara bli dyrare att ta sig dit, därför att politiker
              i Helsingfors fattar beslut över människors huvuden och säger
              att de inte borde köra bil, trots att bilen är själva möjligheten
              att leva kvar, verka och bo där, att kunna ta barnen till hockeyträningen
              och själv kunna ta sig till jobbet eller hälsa på mamma på äldreboendet.
              Det är ingen klok miljö ­ politik att säga att de människor som
              är beroende av bilen är bovar, för det är de inte. De bär Sverige
              framåt, fru talman.
            </seg>
            <seg>
              Vi har stora problem i den kommunala ekonomin. Välfärdens kärna
              är i viss mån hotad i sina fundamenta när vi inte längre kan betala
              för det som är allra viktigast.
            </seg>
            <seg>
              Fru talman! Vad är det för knut vi har slagit på oss själva?
              Det är givetvis lätt att ryckas med i en debatt kring politikerförakt
              eller en allmän uppgivenhet. Helt ärligt möter jag politiker från
              alla partier som vill Sverige väl, som är begåvade och som har
              förmågor, men decemberöverens ­ kommelsen och januariöverenskommelsen
              har slagit en knut på vårt arbete som gör att vi inte, åtminstone
              inte tillräckligt mycket, är i Sveriges tjänst. Det behövs en
              Sverigeöverenskommelse, inte en decemberöverenskommelse eller
              en januariöverenskommelse. Det behövs en politik som sätter Sverige
              främst och där man är beredd att göra det som krävs för att Sverige
              återigen ska bli ett bra land.
            </seg>
            <seg>
              Fru talman! För detta är skatter viktiga. Skatter påverkar om
              det ska löna sig att arbeta eller investera. Skatter påverkar
              hur man kan styra miljön mot mer hänsyn till kommande generationers
              livskvalitet. För oss mo ­ derater är det självklart att skatter
              ska utformas på ett sådant sätt att det ska vara lönsamt att arbeta.
              Därför föreslår vi till exempel att jobbskatteavdraget ska byggas
              ut så att det blir 300–500 kronor mer lönsamt att arbeta. Det
              är givetvis viktigt att det blir det för de människor som varje
              dag går till jobbet och trots svårigheterna och problemen i vår
              välfärd ändå väljer att bidra till sig själva och andra.
            </seg>
            <seg>
              Men det är inte därför som vi i grunden vill sänka skatten, utan
              det är för att det gör att fler människor kommer in på arbetsmarknaden.
              RUT och jobbskatteavdraget har hittills skapat ungefär 150 000
              jobb som vi annars inte skulle ha haft. Vi har en skattepolitik
              som ger något till alla som anstränger sig eller som har ansträngt
              sig.
            </seg>
            <seg>
              Vi sänker skatten dubbelt så mycket för dubbelt så många pensionärer
              jämfört med regeringen. Med vår skattepolitik får ungefär 7 miljoner
              människor förbättringar. Detta kan jämföras med den mycket smala
              skattepolitik som regeringsunderlaget har, där ungefär 3 miljoner
              – de som har det allra bäst ställt i respektive grupp – får mer
              pengar. Moderaterna har en mer rättvis skattepolitik som kommer
              fler människor till del och som ger fler människor ett arbete
              att gå till.
            </seg>
            <seg>
              Vi har en politik för hela Sverige. Alla problem går inte att
              lösa, men många problem går att dämpa. Och, fru talman, ett av
              de problem som Sverige behöver lösa är att många människor på
              många platser inte känner att gemenskapen ger dem tillräckligt
              mycket. Vi ser med oro på de mycket stora skattehöjningar som
              gjorts på bilen under de senaste åren och som rent av gjort det
              olönsamt att åka till jobbet för många människor runt om i landet.
              Därför gör vi kraftiga skattesänkningar på drivmedel så att det
              blir 1 krona billigare att tanka. Detta bidrar till att det blir
              enklare att jobba och att starta och driva företag runt om i hela
              landet.
            </seg>
          </u>
          <note>
            Med detta, fru talman, vill jag yrka bifall till reservationerna
            1 och 5.
          </note>
          <u who="niklas_wykman_de1b4e" prev="cont">
            <seg>
              (Applåder)
            </seg>
          </u>
          <note type="speaker">
            Anf. 92 ERIC WESTROTH (SD):
          </note>
          <note>
            Fru talman! Jag vill inleda med att yrka bifall till Sverigedemokraternas
            reservationer 2 och 6 i betänkandet.
          </note>
          <u who="eric_westroth_2d9baa" prev="cont">
            <seg>
              I denna församling har vi olika ideologiska utgångspunkter men
              är ändå i stort ganska överens när det gäller beskattning. Det
              finns en bred majoritet för att det offentliga har stora åtaganden
              vad gäller försvar, lag och ordning, sjukvård, utbildning, välfärd
              och så vidare.
            </seg>
            <seg>
              Sverige har ett förhållandevis fungerande skattesystem som åtnjuter
              en relativt stor acceptans från skattekollektivets sida. Detta
              förtroende är något som vi politiker måste vårda ömt, ett arbete
              som har flera dimensioner. Vi kan därför inte med lättsinne spendera
              de ekonomiska resurser som vi faktiskt avtvingar företagare, löntagare
              och pensionärer.
            </seg>
            <seg>
              Jag ska bara nämna ett enstaka exempel. Säpo slog nyligen larm
              om att våldsbejakande extrema organisationer får miljonbidrag
              från stat och kommuner.
            </seg>
            <seg>
              Dessutom kan jag som medlem i en företagarfamilj från Gnosjöregio
              ­ nen bekräfta att företagare ser med stor irritation på hur deras
              inbetalda skattemedel förslösas. Och som om det inte var nog med
              det drar sig politiker inte för att ta företagares och andra skattebetalares
              bidrag för givet. Lite längre vänsterut noterar vi dessutom e
              n sorts förakt mot samhällets allra tåligaste draghästar.
            </seg>
            <seg>
              Detta, fru talman, är en farlig väg. Det är oklokt att såga i
              grenen som man sitter på. Skattebetalaren måste med egna ögon
              se att hans eller hennes bidrag till samhället förvaltas väl.
              Med risk för att slita ut ett gammalt känt citat: Varje förslösad
              skattekrona är en stöld från folket.
            </seg>
            <seg>
              Vi ska samtidigt inte blunda för hur samhällsekonomin fungerar.
              Alltför höga skatter minskar incitamenten till arbete. Alltför
              höga skatter i dag leder till en eroderad skattebas i morgon.
              Alltför höga skatter är ett hot mot det som vi alla värnar – säkerhet,
              lag och ordning samt välfärdens kärna.
            </seg>
            <seg>
              Sverigedemokraternas färdriktning är alltså ett sänkt skattetryck
              till förmån för ekonomins och samhällets utveckling och individens
              rätt till det egna arbetets belöningar.
            </seg>
            <seg>
              Från vänster låter det ofta som att en sänkt skatt skulle vara
              en sorts stöld från folket, vilket bara stämmer om staten äger
              100 procent av lönen när den betalas ut. Så, fru talman, kan det
              rimligtvis inte förhålla sig.
            </seg>
            <seg>
              Sverigedemokraterna förordar sänkt skatt med 10 miljarder, en
              skatte ­ lättnad för alla löntagare och pensionärer som dessutom
              raderar bort det som återstår av pensionärsskatten. Denna skattesänkning
              riktar sig inte till någon specifik geografisk region och inte
              till någon speciell ålders ­ grupp. Den är generell men har störst
              relativ betydelse för låg- och medel ­ inkomst ­ tagare.
            </seg>
            <seg>
              Liksom de flesta i denna kammare säger sig vilja se en balansgång
              mellan rimlig beskattning och generell välfärd är de flesta också
              överens om att det ska gå att bo och leva i Sveriges samtliga
              regioner.
            </seg>
            <seg>
              Skatt på bensin och diesel genererar uppemot 60 miljarder till
              staten per år – en till synes outsinlig källa till skatteintäkter
              för finansministern, som dessutom vill höja skatten på drivmedel
              med konsumentprisindex plus 2 procent per år.
            </seg>
            <seg>
              Ni må tro att vi gnuggade våra ögon när regeringen kallade det
              en sänkning när höjningen av bränsleskatten 2020 skulle bli bara
              12 öre.
            </seg>
            <seg>
              Problemet med en allt högre skatt på drivmedel är att det är
              en skatt på mobilitet, en pålaga som med precision träffar strävsamma
              människor som försöker få vardagspusslet att gå ihop. Den slår
              hårt mot landsbygden där man dessutom väldigt ofta saknar rimligt
              alternativ till egen bil.
            </seg>
            <seg>
              Sverigedemokraterna säger nej till den politik som innebär en
              ständig höjning av priset på mobilitet. Vår politik är den motsatta.
              Det bör bli billigare att ta sig till och från arbetet, billigare
              att köra barnen till och från fritidsaktiviteter och dessutom
              billigare att hälsa på svärmor som bor två mil bort.
            </seg>
            <seg>
              Därför säger vi nej till regeringens höjning av drivmedelsskatten
              med 12 öre, och vi vill därutöver tvärtom sänka skatten på drivmedel
              med 1 krona litern. Det ser vi som ett steg i rätt riktning i
              alla fall.
            </seg>
            <seg>
              Vi motsätter oss samtidigt alla förslag om försämringar av reseavdraget.
              Vi motsätter oss dessutom regeringens system som går under namnet
              bonus–malus, alltså en straffbeskattning på något större bilar,
              för att inte tala om lätta lastbilar och husbilar, där vi kommer
              att kunna se skattenivåer på upp till 35 000 kronor om året.
            </seg>
            <seg>
              Fru talman! En annan okynnesbeskattning är de punktskatter som
              har börjat dyka upp och som bör kommenteras var för sig.
            </seg>
            <seg>
              Flygskatten är en symbolåtgärd som motiveras med miljöhänsyn
              men som praktiskt nog för regeringen inbringar 1 ½ miljard per
              år. Nu är det så att inrikesflyget har en roll att spela för den
              som behöver resa lång t och snabbt. Det vet var och en som har
              suttit 15 timmar på tåget mellan Helsingfors och Kiruna.
            </seg>
            <seg>
              Tåget har sin givna roll, men ibland behövs inrikesflyget till
              ett rimligt pris. Dessutom ser vi nu hur flygbolag anpassar sig
              och flyttar sina avgångar från den gränsnära flygplatsen Sturup
              till förmån för Köpenhamns flygplats Kastrup, vilket leder till
              färre avgångar från Sturup och i förlängningen förmodligen också
              till uppsägningar av personal.
            </seg>
            <seg>
              Skatten på plastpåsar, som regeringen och dess samarbetspartier
              har kommit överens om, ska bli 3 kronor per plastpåse, alltså
              flera hundra procents skatt, lite beroende på hur man räknar.
              Då hör det till saken att plastpåsarna förväntas ersättas med
              bomullskassar som måste återanvändas upp till 400 gånger innan
              det lönar sig ur ett energiperspektiv. Så om man ska se detta
              ur ett resurs- och miljöperspektiv väcker det fler frågor.
            </seg>
            <seg>
              Så till den så kallade kemikalieskatten. Undersökningar visar
              att kemikalieskatten har slagit hårt mot svensk handel. Den har
              medfört att var t tionde köp har flyttats från svenska butiker
              till utländska webbplatser. Det är skadligt för näringslivet och
              leder till lägre intäkter, vilket var exakt vad vi sverigedemokrater
              varnade för.
            </seg>
            <seg>
              Vi ser även förslag om avfallsförbränningsskatt. Det är en skatt
              som tidigare har funnits men som togs bort på grund av att den
              inte fick den effekt som man förväntade sig. Nu ska den återinföras
              utan att det har framkommit några faktorer som skulle ha förändrat
              förutsättningarna. I stället kommer detta att leda till höjda
              priser på fjärrvärme, försämrad lönsamhet för avfallsförbränningsanläggningarna
              och därmed försämrade resurser för dessa anläggningar att investera
              i ännu renare och mer miljövänlig teknik än vad de har i dag.
            </seg>
            <seg>
              Företagens anpassning till det nya läget har medfört att en del
              flyttar sin verksamhet bort från Sverige, vilket innebär färre
              svenska arbetstillfällen och i förlängningen mindre resurser till
              offentlig sektor. Detta, fru talman, är kontraproduktiv skattepolitik
              som vi i Sverigedemokraterna motsätter oss. Den är dålig för konsumenten,
              dålig för handeln och dålig för statskassan.
            </seg>
            <seg>
              Men vi ska inte låta dessa meningsskiljaktigheter överskugga
              det som vi har gemensamt. Vi vill alla se ett sammanhållet Sverige,
              där de som arbetar bidrar till samhällets offentliga institutioner
              till förmån för trygghet, sammanhållning och generell välfärd.
              Vi har kanske lite olika syn på hur vi ska nå dit. Men då är vår
              uppgift i denna kammare att konstruktivt eftersträva kompromisser.
              Det är i denna anda, fru talman, som vi sverigedemokrater deltar
              i det parlamentariska arbetet.
            </seg>
          </u>
          <note type="speaker">
            Anf. 93 TONY HADDOU (V):
          </note>
          <u who="tony_haddou_ab4f89" xml:id="i-b65b95dea3a4d1d1">
            <seg>
              Fru talman! 1,7 miljoner kronor – så hög var inkomsten för den
              rikaste procenten i Danderyd. I Göteborg, som jag kommer från,
              var inkomsten för en vanlig arbetare runt 20 000 kronor i månaden
              under samma period.
            </seg>
            <seg>
              86 000 måltider delades förra året ut i Göteborg bara av S ankt
              Johanneskyrkan. Av alla insatser från Sveriges stadsmissioner
              utgör matinsatserna nästan 65 procent.
            </seg>
            <seg>
              42 miljoner – så mycket tjänar en högt uppsatt Volvochef om året.
              Och 2,5 miljoner är summan på den årliga skattelättnad som chefen
              belönas med av 73-punktsgänget med Socialdemokraterna i spetsen.
            </seg>
            <seg>
              618 barn lever just nu i akut hemlöshet bara i min hemstad. Det
              är barn som tvingas flytta runt bland tillfälliga boenden, som
              inte har en egen säng och ingen plats att kalla hemma.
            </seg>
            <seg>
              Samtidigt som den rikaste procenten i Danderyd plockar ut nästan
              2 miljoner kronor i månaden har vi alltså matfattigdom och barn
              som inte har en plats att kalla hemma. Vi har alltså de som lever
              på överflöd av kapital och de som lever på marginalen. Någonting
              är mycket skevt i Sverige, och det stavas ojämlikhet och ökade
              klassklyftor.
            </seg>
            <seg>
              Den ökade ojämlikheten är ett resultat främst av politiska beslut,
              inte minst på grund av slopade eller minskade skatter på förmögenheter,
              arv, gåvor, fastigheter och kapitalinkomster samt urholkade socialförsäkringssystem
              och sex jobbskatteavdrag. Allt detta har bidragit till ökade klass
              ­ klyftor. Ändå står nästan alla partier inne i kammaren och säger
              sig värna om välfärden. Det talas varmt om bättre sjukvård, bättre
              skola och bättre äldreomsorg. Men jag måste säga att det verkligen
              är mycket snack och lite verkstad.
            </seg>
            <seg>
              Fyra av fem kommuner tvingas att göra nedskärningar i verksamheten
              under nästa år. Det handlar bland annat om neddragningar i skolan,
              äldreomsorgen och socialtjänsten.
            </seg>
            <seg>
              Flera välfärdsuppror har startat – jag tror att alla här känner
              till Lärar ­ marschen, Förskoleupproret och Undersköterskeupproret.
              Anledningen till att dessa har startat är att de anställda i välfärden
              helt enkelt har fått nog. De ställer inte längre upp på nedskärningar
              och kronisk underbe ­ manning. De har fått nog av stress och dåliga
              arbetsvillkor och av att ha alldeles för få kollegor.
            </seg>
            <seg>
              Samtidigt som välfärden är i desperat behov av resurser har vi
              två börs ­ noterade skolkoncerner som tillsammans gjort vinster
              på cirka en halv miljard kronor det senaste året. Våra gemensamma
              skattepengar som ska gå till skolan, fler lärartjänster, löner
              och rimliga arbetsvillkor går i stället till aktieutdelningar
              till kapitalister som slaktar välfärden och vårt gemensamma.
            </seg>
            <seg>
              Det får vara nog av nyliberala experiment och sönderprivatiserade
              verksamheter. Det får vara nog av ökad ojämlikhet och klassklyftor.
              Detta system har vi prövat i decennier – i närmare 30 år. Sverige
              har prövat sänkta skatter och försämrade sjukförsäkringar, och
              vi har prövat vinstjakten i välfärden.
            </seg>
            <seg>
              Det enda vi kan konstatera efter decennier är att vi har fått
              en minskad välfärd, områden som lämnats efter och ökade klassklyftor.
              Har man testat något så länge utan framgång tycker jag att man
              ska vara ödmjuk och ompröva sin strategi.
            </seg>
            <seg>
              Fru talman! Vänsterpartiet vill ha ett annat samhälle. Vi har
              andra prio ­ riteringar. Därför har vi lagt fram ett budgetförslag
              som utgör en plan för jämlikhet o ch grön omställning. Där satsar
              vi på den generella välfärden och på att minska de ekonomiska
              klyftorna och prioriterar de ekonomiskt utsatta. Vi gör satsningar
              som är centrala för ett mer jämlikt samhälle, och vi finansierar
              detta framför allt genom höjda kapitalskatter och genom att höja
              skatten för de rika.
            </seg>
            <seg>
              Regeringens budget ökar däremot klyftorna i samhället och leder
              till underfinansiering av välfärden i ett läge där behoven är
              stora. Socialdemokraterna fortsätter med en skev fördelning och
              avskaffar värnskatten så att de rika männen ska få sina skattesänkningar.
            </seg>
            <seg>
              Vi kan konstatera att Sverige har blivit ett skatteparadis för
              de rika. Kapitalinkomsterna har koncentrerats till de mest välbeställda.
              Flera miljarder som skulle användas till att rusta upp bostäder
              i våra mest eftersatta områden eller till att förbättra socialförsäkringarna
              har undandragits till förmån för de rika.
            </seg>
            <seg>
              Därför måste vi lägga om ekonomin. Med rättvisa skatter kan vi
              kraftfullt omfördela makt och resurser genom skattesystemet på
              ett mer rättvist sätt. Genom skattefinansierade välfärds- och
              trygghetssystem omfördelar vi också solidariskt mellan arbetande
              och arbetslösa, mellan friska och sjuka och inte minst mellan
              dem som lever i överflöd och dem som lever på marginalen.
            </seg>
            <seg>
              Men i stället tävlar de andra partierna om vem som mest kan skylla
              flyktingarna för välfärdskrisen, bostadskrisen eller arbetslösheten.
              Vi har flera partier som använder ökade klassklyftor för att ställa
              grupper mot varandra. Jag tycker dock att vi ska visa människor
              var ansvaret ligger.
            </seg>
            <seg>
              Sanningen är att det varken är de ekonomiskt utsattas eller flyktingarnas
              fel att vi har nedskärningar eller att pengarna inte räcker till
              fler undersköterskor eller lärare. Både den ökade ojämlikheten
              och den raserade välfärden är resultatet av en högst medveten
              politik. Det handlar om politiska beslut från Socialdemokraterna
              och högern, som är ansvariga för de ökade klassklyftorna. Just
              där ligger ansvaret.
            </seg>
            <seg>
              Dem vi borde ta ett större ansvar för – de ekonomiskt mest utsatta
              – lämnas efter. I stället är det uppenbarligen miljonärerna och
              miljardärerna – superpamparna och de superrika – som vi ska ta
              ett samhällsansvar för. De ska få ännu mer bidrag och skattesänkningar.
              Detta visar hur tydligt det är att vi har fått en rå politik för
              de fattiga och fetare tider för de rika.
            </seg>
            <seg>
              Fru talman! Med rättvisa skatter minskar vi klassklyftorna, ökar
              jämlikheten och säkerställer en jämlik välfärd. Ekonomin ska inte
              vara riggad för de rikaste.
            </seg>
            <seg>
              Därför vill vi öka beskattningen av kapital och förmögenheter
              samtidigt som vi sänker skatten för låg- och medelinkomsttagare.
              Vi slopar ock ­ så de rikas skattesubventioner och använder i
              stället pengarna till att stärka välfärden och till samhällsnyttiga
              investeringar.
            </seg>
            <seg>
              Det är tydligt att vi i dag har sju högerpartier och ett vänsterparti
              i riksdagen. Socialdemokraterna tillsammans med Centern och Liberalerna
              ger oss skattesänkningar för de rika och kris i kommunerna.
            </seg>
            <seg>
              Likadant är det hos de blåbruna: Det är skattesänkningar för
              de rika och kris i kommunerna, där verksamheter tvingas skära
              ned.
            </seg>
            <seg>
              Fru talman! Det är dags att välfärdsarbetare får den status de
              förtjänar. Det är dags att undersköterskor får bättre arbetsvillkor,
              rimliga scheman och arbetstider som går att kombinera med familjeliv
              och fritid.
            </seg>
            <seg>
              Vänsterpartiet kommer att fortsätta att kämpa för ett jämlikt
              samhälle. Vi kommer att backa varenda undersköterska och varenda
              välfärdsarbetare, och vi kommer aldrig att sluta kämpa för dem
              som lämnas efter. Där har ni vår solidaritet och vår klasskamp.
              Vi sätter flertalet före kapitalet.
            </seg>
          </u>
          <note type="speaker">
            Anf. 94 HAMPUS HAGMAN (KD):
          </note>
          <u who="hampus_hagman_673e31" xml:id="i-765d4dea608202b9" next="cont">
            <seg>
              Fru talman! Om jag skulle sätta ihop en grundkurs i ekonomi för
              politiker vet jag precis vad som skulle vara det första momentet:
              Glöm aldrig att pengarna vi talar om tillhör någon annan!
            </seg>
            <seg>
              De inkomster och utgifter som diskuteras här i dag tillhör skattebetalarna.
              De tillhör dem som arbetar, driver företag och konsumerar. Det
              innebär givetvis att vi måste vara varsamma med hur pengarna används,
              men det innebär också att sänkta skatter är ett mål i sig. Det
              är ett mål att människor får behålla så mycket som möjligt av
              de pengar de själva tjänat ihop.
            </seg>
            <seg>
              Men till skillnad från regeringen och dess samarbetspartier tycker
              vi att skattesänkningar måste komma alla till del, inte bara dem
              med högst inkomster. Det blir, om vi får bestämma, sänkt skatt
              för alla. Kristdemokraterna lägger därför fram förslag på sänkta
              skatter för breda löntagargrupper, för pensionärer, för sjuk-
              och aktivitetsersatta, för barnfamiljer och för dem som har det
              svårare att komma in på arbetsmarknaden.
            </seg>
            <seg>
              Sänkta skatter ökar också tillväxten i landet. Det skapar fler
              jobb och bidrar till att innanförskapet kan öka, på utanförskapets
              bekostnad. Dessutom innebär skattesänkningar som stimulerar till
              fler arbetade timmar att kommunernas ekonomi stärks långsiktigt,
              och det är viktigt i en tid när kommunerna ställs inför stora
              utmaningar på grund av demografiska förändringar som innebär en
              allt högre försörjningskvot.
            </seg>
            <seg>
              Fru talman! Samtidigt som vi tycker att skattesänkningar ska
              komma alla till del ser också vi problemet med de höga marginalskatterna.
              Det måste bli mer lönsamt att till exempel vidareutbilda sig till
              specialistsjuk ­ sköterska eller bli chef inom äldreomsorgen.
              Därför behöver marginal ­ effekterna minska.
            </seg>
            <seg>
              Vi vill att färre ska betala statlig skatt, och vi vill att de
              som gör det ska betala mindre. Men trenden har under lång tid
              gått åt det andra hållet, mot att allt fler löntagare har betalat
              statlig inkomstskatt.
            </seg>
          </u>
          <note>
            Under 2014 betalade 22 procent av alla barnmorskor statlig inkomstskatt.
            Fyra år senare, 2018, betalade 26 procent av barnmorskorna statlig
            inkomstskatt.
          </note>
          <u who="hampus_hagman_673e31" prev="cont">
            <seg>
              Samma utveckling syns inom fler yrkesgrupper. I poliskåren, till
              exempel, betalar nu var tredje polis den 20-procentiga extraskatten.
              Konse ­ kvensen blir minskade incitament att jobba en timme extra,
              vilket många inom exempelvis vården och polisen ställs inför.
              Vi har allt att vinna på att dessa yrkesgrupper jobbar lite extra.
            </seg>
            <seg>
              I den budget från Kristdemokraterna och Moderaterna som gick
              igenom här i kammaren förra året höjdes gränsen för när statlig
              skatt ska betalas – det som på byråkratiska brukar kallas den
              nedre skiktgränsen. Detta arbete behöver fortsätta. Kristdemokraterna
              föreslår nu att gränsen höjs från 42 400 kronor till 44 200 kronor.
              För de ungefär 1,6 miljoner löntag ­ are som berörs innebär detta
              sänkt skatt med ungefär 4 300 kronor om året eller 360 kronor
              per månad.
            </seg>
            <seg>
              Återigen skiljer vi oss från regeringen och dess samarbetspartier,
              som riktar sin stora skattesänkning enbart till de 300 000 med
              de allra högsta inkomsterna.
            </seg>
            <seg>
              Fru talman! Samhället består inte bara av staten och kapitalet;
              samhället består också av föreningslivet.
            </seg>
            <seg>
              I föreningslivet lär vi oss att lyssna på andra. Vi lär oss att
              kompromissa. Vi lär oss om grunderna för demokratin, och vi lär
              oss om medmänsklighet. En bra förebild i en förening är inte sällan
              det som får unga människor att hamna på rätt bana i livet.
            </seg>
            <seg>
              För idrottsföreningar finns det i dag förmånliga skatteregler.
              Dessa innebär att föreningen inte behöver betala arbetsgivaravgifter
              för idrotts ­ utövare, tränare eller tävlingsfunktionärer så länge
              ersättningen understiger ett halvt prisbasbelopp.
            </seg>
            <seg>
              Genom detta undantag har idrottsrörelsen en förmån som betyder
              väldigt mycket för verksamheten. Men samma skatteregler måste
              också gälla för andra ideella organisationer. Till exempel omfattas
              i dag inte organisa ­ tionerna inom svenskt friluftsliv, trots
              att de precis som idrotten samlar massvis av människor, och trots
              att de, precis som idrotten, bidrar till gemenskap och demokrati.
              Kristdemokraterna tycker att alla ideella organisationer ska inkluderas
              i samma regelverk som idrotten och få del av samma skattenedsättning,
              och för det avsätter vi 95 miljoner kronor.
            </seg>
            <seg>
              I vårt budgetalternativ avskaffar vi också reklamskatten för
              ideella föreningar. Förra året betalade ideella föreningar ungefär
              60 miljoner kronor i reklamskatt.
            </seg>
            <seg>
              Totalt sänker vi alltså skatterna för föreningslivet med 155
              miljoner kronor. Det skapar förutsättningar för att fokusera resurserna
              på den kärnverksamhet som ofta kommer barn, unga och äldre till
              del.
            </seg>
            <seg>
              Fru talman! Sedan i somras är skattereduktionen för gåvor till
              ideella organisationer återinförd, tack vare Kristdemokraternas
              och Moderaternas budget. Gåvoskatteavdraget, som det ofta kallas,
              innebär att den som skänker pengar till godkända organisationer
              som arbetar inom det sociala området eller med forskning får en
              skattereduktion med upp till 1 500 kronor årligen. Nu är det hög
              tid att börja utveckla gåvoskatteavdraget, och då kan Norge vara
              en bra förebild för hur utvecklingen ska se ut.
            </seg>
            <seg>
              För det första föreslår Kristdemokraterna att reduktionen höjs.
              När avdraget infördes i Norge var det ganska blygsamt, några hundralappar,
              men sedan dess har beloppsgränsen successivt höjts. I dag motsvarar
              deras beloppsgräns över 20 000 svenska kronor. Det är dags att
              påbörja samma resa som Norge har gjort. För nästa år föreslår
              vi att reduktionen dubbleras, och för detta avsätter vi 90 miljoner
              kronor.
            </seg>
            <seg>
              För det andra föreslår vi kristdemokrater också att gåvoskatteavdraget
              utvecklas så att det omfattar fler typer av organisationer. När
              det infördes i Norge omfattades först bara ett fåtal organisationer,
              men i dag omfattas över 600 organisationer som arbetar med allt
              från omsorg till mänskliga rättigheter, kultur, miljö, natur och
              djurskydd.
            </seg>
            <seg>
              För det tredje anser vi att beloppsgränsen för varje enskild
              gåva behöver sänkas. I dag måste den enskilde skänka minst 200
              kronor vid varje gåvotillfälle för att vara berättigad till reduktion,
              men samtidigt vet vi att genomsnittsgåvan ligger på ungefär 100
              kronor. För att fler människor ska ges möjlighet och incitament
              att skänka pengar vill vi sänka den gränsen.
            </seg>
            <seg>
              Avslutningsvis, fru talman: Vår skattepolitik utgår från människors
              rätt att behålla så mycket som möjligt av de pengar de själva
              tjänat ihop, samtidigt som vi på ett effektivt sätt stärker incitamenten
              för att arbeta och därmed säkrar skatteintäkter till den gemensamma
              välfärden. När vi kristdemokrater sänker skatterna ser vi till
              att skattesänkningarna kommer alla i samhället till del. Vi vet
              att vi människor behöver varandra och blir star ­ kare tillsammans.
              Därför prioriterar vi också skattesänkningar som underlättar för
              mer gemenskap i samhället.
            </seg>
            <seg>
              (Applåder)
            </seg>
          </u>
          <note type="speaker">
            Anf. 95 JÖRGEN HELLMAN (S):
          </note>
          <u who="jorgen_hellman_dda9b1" xml:id="i-1592ba4673a49412" next="cont">
            <seg>
              Fru talman! I dag är det en historisk dag. Vi fasar ut Anders
              Borgs straffskatt på pensionärerna, som vi lovade 2014.
            </seg>
            <seg>
              Jag får tacka Centerpartiet, Miljöpartiet och Liberalerna för
              ett gott samarbete med budgetpropositionen för 2020. Det var i
              ett komplicerat parlamentariskt läge som vi partier tillsammans
              valde samarbete och kompromiss för att gemensamt ta oss an samhällsproblemen.
            </seg>
            <seg>
              Denna budget på över 1 000 miljarder ska finansieras. Den styrka
              vi har skapat genom sjunkande statsskuld och ordning i finanserna
              kan behövas i en kommande konjunkturavmattning. Socialdemokraterna
              är trygghetspartiet som värnar ordning och reda i statsfinanserna,
              och det har vi alltid gjort. Det är så vi har fått stabilitet
              i vårt land. Vi är väl rustade för framtiden jämfört med många
              andra EU-länder. Den svenska statsskulden är enligt Näringslivets
              ekonomifakta bara hälften så stor som den genomsnittliga skulden
              i euroländerna och de 28 EU-medlemsländerna.
            </seg>
            <seg>
              Att finansiera statens utgifter görs i huvudsak genom skatt på
              arbete, kapital och moms. Ofta får enskilda skatter och skattesatser
              hård kritik för att vara felaktig a , skadlig a eller orättvis
              a i något avseende. Listan över uppvaktningar till Finansdepartementet
              och skatteutskottets ledamöter är alltid lång. Men vi i skatteutskottet
              är välfärdens försvarsdepartement. Genom att med fasthet hävda
              behovet av olika skatter på breda skattebaser säkrar vi vård,
              skola och omsorg i vårt land.
            </seg>
            <seg>
              Dagens skattesystem är 25 år gammalt. Vi var inte med i EU 1990
              − 1991 när skattesystemet kom på plats. Sedan dess har världen
              blivit mycket mer globaliserad. Till exempel är den gamla postorderhandeln
              en helt annan värld jämfört med den moderna, mer omfattande internethandeln.
            </seg>
            <seg>
              EU kommer med olika direktiv på skatteområdet som vi måste förhålla
              oss till. Sveriges finansminister måste alltid vara oerhört aktiv
              i EU-för ­ handlingar för att skapa allianser som gynnar Sveriges
              ekonomi. Även i globala organ som OECD krävs mycket svensk aktivitet.
              Vi socialdemokrater välkomnar arbetet i OECD och EU för att motverka
              bland annat skattefusk och skatteundandragande.
            </seg>
            <seg>
              Varför tar jag upp detta i skatterundan? Jo, för att förutsättningarna
              för skattesystemet har ändrats på de 25 åren. Vi har fått internet,
              vi har fått en helt annan globalisering och vi har över 600 undantag
              i skattesystemet, så vi måste framöver se över skattesystemet.
            </seg>
            <seg>
              Fru talman! I takt med att ekonomin växer skapas ju ett budgetutrym
              ­ me. Det utrymmet är upp till oss politiker att besluta över.
              Väljer man att sänka skatter blir det mindre kvar till välfärden.
              Det kommer man aldrig ifrån.
            </seg>
            <seg>
              Skattepolitiken ska också säkra stabila skatteintäkter och skapa
              förutsättningar för en hållbar tillväxt och en hög sysselsättning.
              De föreslagna skatteförändringarna som helhet i en budget ska
              alltid bidra till ökad sysselsättning, ett ökat antal arbetade
              timmar och till att klimat- och miljömål uppnås, detta samtidigt
              som välfärdens finansiering långsiktigt säkras.
            </seg>
            <seg>
              Skatteförändringarna i budgeten för 2020 är bland annat att den
              övre skiktgränsen för statlig inkomstskatt avskaffas. Det är ingenting
              som vi har propagerat för, men i förhandlingar måste man ge och
              ta.
            </seg>
            <seg>
              Skatten för personer över 65 år sänks. Förslaget minskar skillnaden
              i beskattning av arbetande under 65 år och pensionärer över 65
              år. Det gäller för inkomster över ca 210 000 kronor.
            </seg>
            <seg>
              Herr talman! Vi har därmed fasat ut Anders Borgs straffskatt
              på pensio ­ närerna, som vi lovade 2014. Men tyvärr hittade Moderaterna
              tillsammans med Sverigedemokraterna och Kristdemokraterna på en
              ny genom sin budget för 2019.
            </seg>
            <seg>
              Herr talman! Andra nyheter i budgetpropositionen när det gäller
              skatter är att krav på elektronisk betalning vid ROT- och RUT-arbeten
              införs för att motverka felaktiga utbetalningar. En skattereduktion
              för boende i vissa geografiska områden införs. Det ger mer pengar
              på bankkortet för folk som bor i gles- och landsbygden. Medel
              för ytterligare skattesänkningar på jobb och företagande inom
              ramen för den gröna skatteväxlingen sätts av för 2021. Ett ekonomiskt
              arbetstagarbegrepp införs i syfte att skapa konkurrensneutralitet
              i vårt land. Vi inför också ett förstärkt avdrag för forskning
              och utveckling, och ett ingångsavdrag kommer att införas. Taket
              för uppskov vid bostadsförsäljning bör också höjas.
            </seg>
            <seg>
              Herr talman! De senaste åren har det säkerhetspolitiska läget
              i vårt land försämrats. Regeringen kommer därför att förstärka
              det militära försvaret över tid. Tillskottet kommer bland annat
              att finansieras med högre skatt på finanssektorn. Det är hög tid
              att bankerna får dra sitt strå till stacken.
            </seg>
            <seg>
              Andra skatter som kommer att införas är skatt på avfallsförbränning
              och plastbärkassar. Som någon talare tidigare tog upp kommer skatten
              på drivmedel faktiskt att sänkas genom att den så kallade överindexeringen
              tas bort.
            </seg>
          </u>
          <note>
            Herr talman! Jag yrkar bifall till utskottets förslag i betänkandet
            om statens budget för 2020.
          </note>
          <u who="jorgen_hellman_dda9b1" prev="cont">
            <seg>
              (Applåder)
            </seg>
          </u>
          <note type="speaker">
            Anf. 96 NIKLAS WYKMAN (M) replik:
          </note>
          <u who="niklas_wykman_de1b4e" xml:id="i-bb86a00a0f23ebef">
            <seg>
              Herr talman! Jag känner Jörgen Hellman som en förnuftig och pragmatisk
              ledare för skatteutskottets arbete. Det verkar dock som om Jörgen
              Hellman har en del problem med sina samarbetspartier och partikamrater.
              Budgeten framstår nämligen inte lika pragmatisk och resultatinriktad
              som Jörgen Hellman låter.
            </seg>
            <seg>
              Skatter har inget eget syfte utan får på något sätt sin mening
              med vad man gör med intäkterna, vilka styrande effekter de har
              eller för den delen vilka problem de skapar för jobb, tillväxt
              eller enskilda personer, precis som Jörgen Hellman nämner. Men
              bara för att de inte har något eget syfte betyder det inte att
              de är oviktiga. Tvärtom är det en av de saker staten sysslar med
              som allra mest påverkar hur människor har det, vilka villkor företag
              har och vilka förutsättningar vi som samhälle tillsammans har.
            </seg>
            <seg>
              Av detta skäl bör man kanske i en skattepolitisk diskussion inte
              fördjupa sig i alla tekniska detaljer utan snarare i konsekvenserna
              för hur samhället utvecklas. Det är vi nog brett överens om.
            </seg>
            <seg>
              Min fråga gäller därför tillväxten i Sverige. Vi kan ha höga
              löner för byggarbetare, industriarbetare och breda löntagargrupper
              tack vare att vår ekonomi är stark och växer. Nu växer inte vår
              ekonomi längre. Tvärtom står den helt stilla och förväntas nästa
              år vara sämst i hela Europeiska unio ­ nen. Inget annat land i
              hela EU förväntas ha lägre tillväxt än vad Sverige har. Detta
              kommer att märkas i finansieringen av välfärden och i löntag ­
              arnas lönekuvert.
            </seg>
            <seg>
              Därför vill jag fråga Jörgen Hellman: Vilka åtgärder på skattepolitikens
              område innehåller budgeten för att tillväxten ska kunna ta fart?
            </seg>
          </u>
          <note type="speaker">
            Anf. 97 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-432a272e1d69aa1b">
            <seg>
              Herr talman! Det är alltid intressant att diskutera skatter med
              Niklas Wykman. Han är väl påläst på skatteområdet. Jag lyssnade
              med intresse på hans anförande då han använde 7 minuter och 50
              sekunder till att resonera om allmänpolitik. Sedan avslutade han
              med 2 minuter om skatter. Därför känns det bra att använda repliktiden
              till just skatter.
            </seg>
            <seg>
              En stor gemensam sektor skapar en trygghet bland invånarna så
              att de vågar. Det är en faktor man inte ska underskatta när konjunkturen
              viker. Att ha en trygghet som invånare är ett av våra grundfundament.
            </seg>
            <seg>
              Vad gäller exempel på sådant i vår budget som kommer att skapa
              tillväxt framöver har vi bland annat forsknings- och utvecklingsavdraget.
            </seg>
            <seg>
              Jag har en fundering om Niklas Wykmans retorik. Det handlade
              ju inte särskilt mycket om skatter. När man läser er budgetmotion
              känns det som om förnyelsen hos Moderaterna bara handlar om en
              enda sak, nämligen fortsatta skattesänkningar. I förrförra budgeten
              var det 26 miljarder, och i den förra var det 32 miljarder. Eran
              med skattesänkningar fortsätter.
            </seg>
            <seg>
              Tolkar jag er budgetmotion rätt höjer ni momsen på mat för att
              ha råd att sänka bensinpriset. Man kan fundera på hur Niklas Wykman
              har tänkt kring dessa skatteförändringar.
            </seg>
          </u>
          <note type="speaker">
            Anf. 98 NIKLAS WYKMAN (M) replik:
          </note>
          <u who="niklas_wykman_de1b4e" xml:id="i-6573400772780bc5">
            <seg>
              Herr talman! Givet det läge Sverige befinner sig i med mycket
              stort kostnadstryck på offentlig verksamhet och med stora problem
              brett i samhället som behöver mötas med politiska åtgärder är
              det lite oroväckande att vår tillväxt nästa år förväntas vara
              lägst i hela Europeiska unionen. Det gör politikens muskler mycket
              svagare. Det gör att olika utgifter och viktiga prioriteringar
              behöver ställas mycket hårdare mot varandra än annars.
            </seg>
            <seg>
              När vi inte har någon tillväxt i ekonomin, Jörgen Hellman, måste
              varje krona man vill använda i sjukvården tas från skolan eller
              tvärtom. Det är detta som är den tillväxtlösa politikens stora
              problem. Det blir färre resurser att fördela, och motsättningarna
              mellan olika angelägna intressen i samhället blir fler. Därför
              är en tillväxtpolitik också en politik för större sammanhållning
              och mer harmoni i samhället. Då kan alla få mer utan att någon
              annan behöver få det sämre.
            </seg>
            <seg>
              Därför, Jörgen Hellman, är det oroande när svaret på frågan om
              vad som ska få fart på tillväxten är något ytterligare litet avdrag
              någonstans. Det kommer troligtvis från Centerpartiets önskelista.
              Det behöver inte vara fel med olika typer av små förbättringar
              av skattesystemet. Problemet med många av dessa små åtgärder är
              dock att de är väldigt svåra för företag att använda, har oklara
              effekter och emellanåt snarare snedvrider konkurrensen mellan
              företag än att öka företagssektorns gemensamma konkurrens ­ kraft
              gentemot andra länder. Det behöver inte betyda att det alltid
              är fel att införa dem, men det är riskabelt att som politiker
              förlita sig på att det är dessa olika små förändringar eller rabatter
              som i sin helhet ska sätta fart på ekonomin.
            </seg>
            <seg>
              Det stämmer att vi i vår budget har ett skifte från i viss mån
              beskattning på arbete till något ökad beskattning på konsumtion.
              Det ska sägas att det är i linje med samtliga rekommendationer
              som varje internationell och nationell institution ger till skattepolitiken.
              Det är ett bra sätt om man vill öka arbetskraftsdeltagandet, på
              sikt få ned arbetslösheten och få upp tillväxten i ekonomin. Det
              är då bättre att beskatta det som producerar lägre och beskatta
              det som konsumeras lite högre. Det blir väl ca 65 kronor per person.
            </seg>
          </u>
          <note type="speaker">
            Anf. 99 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-1c68f2237be8b74d">
            <seg>
              Herr talman! Det är tydligt att gränslinjen i svensk politik
              går mellan Moderaterna som anser att skattelättnader ger tillväxt
              och oss som vill skapa tillväxt genom en gemensam sektor, som
              exempelvis kan utbilda arbetskraften, och en arbetsmarknadspolitik
              värd namnet. Det är så och genom en utbildad arbetskraft som vi
              kan skapa tillväxt.
            </seg>
            <seg>
              De andra exemplen kallar Niklas Wykman för småaktiviteter, men
              de finns ändå med i budgeten. Här finns bland annat ingångsavdraget,
              som naturligtvis kommer att stimulera en grupp att komma in på
              arbetsmarknaden.
            </seg>
            <seg>
              En stor gemensam sektor som utbildar arbetskraften kommer som
              sagt att göra Sverige väl rustat inför nästa förbättrade konjunkturuppgång.
            </seg>
          </u>
          <note type="speaker">
            Anf. 100 TONY HADDOU (V) replik:
          </note>
          <u who="tony_haddou_ab4f89" xml:id="i-8994968823d682c8">
            <seg>
              Herr talman! Jag vill inleda med att tacka Jörgen Hellman för
              anförandet. Jag bl ir dock lite orolig när han tackar Liberalerna
              och lyfter fram deras politik.
            </seg>
            <seg>
              Socialdemokraterna har i sitt förslag till budget prioriterat
              historiska skattesänkningar för de rika. De gör det när kommunerna
              och välfärden befinner sig i ett extremt nödläge. Den ekonomiska
              situationen för Sveriges kommuner blir allt svårare. Behoven av
              välfärden ökar, och krav på högre kvalitet förstärks. Denna ekvation
              är svår att lösa.
            </seg>
            <seg>
              Runt om i landet ser vi därför kommunbudgetar som innehåller
              stora nedskärningar i välfärden, ofta dolda bakom ord som effektivisering.
              Det innebär att stora besparingar görs genom att man skär ned
              på personalstyrkan samtidigt som man säger att kvaliteten ska
              vara oförändrad. Färre personer ska alltså göra samma jobb. Detta
              hade givetvis varit möjlighet om människan var en maskin, men
              välfärdsarbetarna är inte maskiner, Jörgen.
            </seg>
            <seg>
              Min fråga till Socialdemokraterna är därför: Hur mycket effektivare
              kan välfärdsarbetare bli, enligt Socialdemokraternas bedömning?
            </seg>
          </u>
          <note type="speaker">
            Anf. 101 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-213c7b10110a3f67">
            <seg>
              Herr talman! Innan jag besvarar frågan måste vi nog reda ut en
              sak. Jag tycker att många av de förslag som Vänsterpartiet presenterar
              är bra. Vi har under flera år haft ett konstruktivt budgetarbete
              med er. Men alternativet till januariavtalet är inte mer av Vänsterpartiets
              politik. De tre högerkonservativa partierna är det alternativ
              som i så fall återstår som regeringsbildare.
            </seg>
            <seg>
              Därav kom januariavtalet till. Finansminister Magdalena Andersson
              var tydlig med att januariavtalet gäller. Hennes prioritering
              är mer pengar till den gemensamma sektorn framöver. Hennes prioriteringar
              är också mina prioriteringar. Jag delar hennes synpunkt.
            </seg>
            <seg>
              Hur mycket effektivare kan man då bli i den offentliga sektorn?
              Det finns inte så stora möjligheter till det, för det är ofta
              händer och fötter som behövs i vården. Att utbilda dubbelt så
              många elever och halvera antalet lärare är inte så lätt; det är
              antalet personer som är viktigt.
            </seg>
            <seg>
              Som sagt tror jag på att vår finansministers besked om att vi
              ska titta på framtida finansiering av den sektorn kommer att bli
              verklighet.
            </seg>
          </u>
          <note type="speaker">
            Anf. 102 TONY HADDOU (V) replik:
          </note>
          <u who="tony_haddou_ab4f89" xml:id="i-bf6fc44fd79b58e4">
            <seg>
              Herr talman! Jag får konstatera att det inte riktigt var ett
              svar på frågan. Ni är ansvariga för den politik som kommer att
              föras och för den här budgeten, Jörgen Hellman. Du tackade verkligen
              för den budgeten, och du tackade samarbetspartierna. Sedan får
              jag tacka för det samarbete som vi hade förra mandatperioden.
              Det visar väl också att den enda gång Socialdemokraterna kan vara
              lite vänster är när det är en vänsterpartist i rummet.
            </seg>
            <seg>
              Faktum kvarstår: Vi har historiska sjuktal bland de anställda
              i välfärden, och den arbetsrelaterade ohälsan stiger. Att arbeta
              med krav på att hela tiden vara effektivare tar ut sitt pris i
              form av utslitna kroppar och ökad stress. Det handlar om välfärdsarbetare
              som börjar och slutar sina dagar med värktabletter. Det är de
              som får betala priset för det här samarbetet och regeringens skattesänkningar
              för de rika. Den slopade värnskatten är ett bra exempel – dessa
              6 miljarder motsvarar 15 000 kollegor till landets alla undersköterskor.
              Underbetalda kvinnor sliter ut sig i välfärden medan högavlönade
              välbeställda män ska få sina skattesänkningar. Det är precis den
              politiken ni bedriver, Jörgen. Det är bara att beklaga.
            </seg>
          </u>
          <note type="speaker">
            Anf. 103 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-1a9c119132036459">
            <seg>
              Herr talman! Det parlamentariska läget gör att det måste skapas
              kompromisser i detta forum. Jag ska ge ett annat exempel. Vi socialdemokrater
              tyckte att vi skulle ha ett balansmål i staten, men vi förhandlar
              med de andra partierna. Utredningen kom med förslag på ett överskottsmål,
              som man sedan fattat beslut om. Hade vi inte haft det utan ett
              balansmål hade vi haft en något större summa till den gemensamma
              sektorn. Men den parlamentariska majoriteten ser så ut att vi
              måste förhandla.
            </seg>
            <seg>
              Alternativet är inte att samverka med Vänsterpartiet för att
              skapa en majoritet i denna kammare, för det fattas lite väljarunderlag
              för oss. Jag delar i mångt och mycket den analys som Vänsterpartiet
              gör av bristerna i den offentliga sektorn. Men jag är trygg med
              Magdalenas besked om att hon ska fortsätta att titta på hur ekonomin
              utvecklas i kommunerna och regionerna.
            </seg>
          </u>
          <note type="speaker">
            Anf. 104 HAMPUS HAGMAN (KD) replik:
          </note>
          <u who="hampus_hagman_673e31" xml:id="i-30460c4b0a4a5333">
            <seg>
              Herr talman! Alla ska med, var Socialdemokraternas motto i valrörelsen
              2006. Nu har riksdagens utredningstjänst, RUT, gjort en fördelningsanalys
              av budgetpropositionen och budgetmotionerna. Man har tittat på
              den procentuella förändringen av den genomsnittliga ekonomiska
              standarden för de olika inkomstgrupperna i samhället. För den
              tiondel av befolkningen som har lägst inkomster innebär regeringens
              budgetproposition en förbättring av den ekonomiska standarden
              med 0,4 procent. För den tiondel som har högst inkomster innebär
              regeringens budgetproposition en förbättring av den ekonomiska
              standarden med 1 procent. Kort sagt får de med högst inkomst mer
              än dubbelt så stor ekonomisk förbättring nästa år jämfört med
              dem med lägst inkomst. Det handlar om tiotusentals kronor per
              månad för dem med de högsta inkomsterna.
            </seg>
            <seg>
              Vi vet varför Socialdemokraterna driver denna politik. Det är
              nödvändigt för att bland annat hålla borta Kristdemokraterna från
              regeringsmakten. Men i samma analys från RUT framgår det att effekterna
              av vår budgetmotion är precis motsatta effekterna av den socialdemokratiska
              reger ­ ingens budgetproposition. Vi sänker skatten för alla:
              för vårdbiträdet, för sjuksköterskan, för industriarbetaren, för
              läkaren och – precis som reger ­ ingen – faktiskt också för bankdirektören.
              Men i förhållande till i dag skulle de med lägst inkomst få dubbelt
              så hög procentuell förbättring som de med högst inkomst.
            </seg>
            <seg>
              Mina frågor till Socialdemokraterna blir: Är det regeringens
              budget eller vår budget som bäst håller ihop samhället? Är det
              Kristdemokraternas skattepolitik eller regeringens skattepolitik
              som bäst uppfyller ert gamla motto ”alla ska med”?
            </seg>
          </u>
          <note type="speaker">
            Anf. 105 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-7541dd07a514f68b">
            <seg>
              Herr talman! Alla ska med – det är en bra devis.
            </seg>
            <seg>
              Den borgerliga regeringen och ni kristdemokrater prioriterade
              en skattesänkning på 140 miljarder, och de n sista var med lånade
              pengar. Sedan plussade ni på skattesänkningar med 20 miljarder.
              Nu föreslår ni 23 miljarder i skattelättnader. Er profil är skattelättnader.
              Alla samhällsproblem som finns går att lösa med skattelättnader.
            </seg>
            <seg>
              Att hålla er utanför regeringen var inte det primära målet för
              oss. Det primära målet är ju att Sverigedemokraternas politik
              inte ska få fäste i en regeringspolitik.
            </seg>
            <seg>
              När det gäller borttagande av värnskatten, som tas upp i debatten,
              har ni tidigare varit positiva. Det har inte vi varit. Men i detta
              parlamentariska läge får man ta och ge. Vi gillade inte den frågan,
              men vi måste acceptera kompromisser. Vi tyckte att det var bättre
              med den kompromissen. I gengäld fick kommunerna lite mer pengar.
            </seg>
            <seg>
              Ja, ”alla ska med” är en bra devis.
            </seg>
          </u>
          <note type="speaker">
            Anf. 106 HAMPUS HAGMAN (KD) replik:
          </note>
          <u who="hampus_hagman_673e31" xml:id="i-8c04318ec91dacd2">
            <seg>
              Herr talman! Vi kristdemokrater har brukat tala om ett samhälle
              där ingen hålls tillbaka och ingen heller lämnas efter. Det tycker
              jag är en bra devis.
            </seg>
            <seg>
              Det är helt rätt att vi prioriterar skattesänkningar och står
              för det. Men vi står för skattesänkningar för alla i vårt samhälle,
              skattesänkningar som innebär att ingen lämnas efter, vilket jag
              talade om i mitt huvudanförande.
            </seg>
            <seg>
              Jag vill återknyta till min tidigare fråga. Om jag får uttolka
              den tidigare socialdemokratiska hållningen är det den typ av skattesänkningar
              som håller ihop samhället och gör att alla får det bättre som
              man egentligen eftersträvar. Den fråga som jag ställde fick inget
              svar. Är det Kristdemokraternas skattepolitik eller regeringens
              skattepolitik som bäst lever upp till mottot ”alla ska med”, som
              Socialdemokraterna åtminstone tidigare har haft?
            </seg>
          </u>
          <note type="speaker">
            Anf. 107 JÖRGEN HELLMAN (S) replik:
          </note>
          <u who="jorgen_hellman_dda9b1" xml:id="i-93c4b570a630a36b">
            <seg>
              Herr talman! Om det nu inte ska vara någon skillnad i skattepolitik
              grupper emellan, Hampus Hagman, varför införde ni då straffskatten
              på pensionärerna när ni s ena st satt i regeringsställning?
            </seg>
            <seg>
              En S-regering stödd av partier här i kammaren kommer att ha en
              bättre fördelningsprofil än en regering med Moderaterna, Kristdemokraterna
              och Sverigedemokraterna.
            </seg>
          </u>
          <note type="speaker">
            Anf. 108 HELENA VILHELMSSON (C):
          </note>
          <u who="helena_vilhelmsson_3582cc" xml:id="i-34e2964efedc05e3">
            <seg>
              Herr talman! Varje generation kan med rätta säga att vi lever
              i en tid av stora förändringar.
            </seg>
            <seg>
              Det jag upplever under min tid är ett teknologiskt skifte som
              saknar historisk motsvarighet och som i grunden kan komma att
              förändra samhället och förändra de grundläggande förutsättningarna
              för företagande. Men så är det såklart alltid när man själv befinner
              sig mitt i förändringen.
            </seg>
            <seg>
              Jag är uppvuxen i en mellanbygd där traktorn för min föräldragenera
              ­ tion kom att revolutionera dåtidens familjejordbruk. Vem behövde
              häst och anställda på gården när man hade skaffat traktor?
            </seg>
            <seg>
              Mina far- och morföräldrar levde i en tid som präglades av en
              starkt ökande användning av elektricitet, telefoni, förbränningsmotorer
              och tillverkning och användning av stål. Om vi blickar framåt
              för dagens unga står den alltmer accelererande digitaliseringen
              och inte minst artificiell intelligens, AI, för nästa revolution.
              Vi har i dag företag som med implantat avser att koppla ihop våra
              hjärnor med datorer. Då är det svårt att överblicka konsekvenserna.
            </seg>
            <seg>
              Herr talman! När samhället förändras allt snabbare gör vi klokt
              i att lyfta blicken en smula och försöka se lite längre än bara
              veckans eller månadens uppgifter. De är också viktiga. Vi ska
              självklart inte blunda för att det finns brådskande och centrala
              uppgifter som måste tas om hand. Vi vet att vi klarar det. Vi
              har gjort det förut. Men vi fastnar alltför ofta i det och glömmer
              att vi också måste kunna ha blicken fäst här och nu och samtidigt
              kunna se framåt.
            </seg>
            <seg>
              Om vi befinner oss i ett system som på vissa områden inte fungerar
              och som kanske inte har gjort det på 70 år är det dags att börja
              tänka nytt. En värld stadd i snabb förändring ökar kraven på vår
              förmåga till anpassning. Vi måste kunna genomföra reformer som
              skapar nya jobb, eftersom många av de gamla traditionella jobben
              håller på att försvinna.
            </seg>
            <seg>
              Det handlar om jobb som stärker välfärden på andra sätt än de
              vanliga. I Sverige är det till exempel en försvinnande liten del
              av alla välfärdstjänster som skapas av ideella organisationer.
              Tittar vi på övriga Europa och världen ser vi helt andra förhållanden.
              Är våra skatteregler en orsak till det? Det vill Centerpartiet
              utreda framåt.
            </seg>
            <seg>
              Vi menar att vi måste se över det för att klara välfärden i framtiden,
              organisera d på ett annat sätt än i dag. Vi måste helt enkelt
              öka vår konkurrenskraft inte bara inom industri och handel utan
              inom alla sektorer. Vår förmåga att vara i framkant i utvecklingen
              är helt avgörande.
            </seg>
            <seg>
              Herr talman! Under många år har en stadigt starkare högkonjunktur
              lagt en skugga över ett reformbehov som hela tiden har funnits.
              Uttrycket att inte se skogen för alla träd har sällan passat bättre.
            </seg>
            <seg>
              Vi har en bostadsmarknad som inte fungerar. Vi har en ineffektiv
              ar ­ betsförmedling som länge har varit i skriande behov av en
              reform. Vi har utanförskapsområden där alla inte är inkluderade.
              Vi har ett skattesystem som inte längre går att lappa och laga
              särskilt mycket till. Vi har ett skatte ­ system som vi måste
              reformera brett. I väntan på en välbehövlig skatte ­ reform tar
              denna budget ändå viktiga steg framåt inom ett flertal områden.
            </seg>
            <seg>
              Herr talman! Nyckeln till vår ekonomi och vårt välstånd är våra
              företag. De är nyckeln till att kunna välkomna nya svenskar och
              nyckeln till en ekonomisk omställning. Det allra viktigaste är
              småföretagen, de som skapar fyra av fem nya jobb.
            </seg>
            <seg>
              Att skapa villkor som gör att småföretagen kan investera och
              växa är ett av politikens viktigaste uppdrag. Då kommer nämligen
              mer skattekronor in till kommuner och regioner som kan gå till
              vår gemensamma välfärd. Jag vågar påstå att det är förutsättningen
              för att kommuner ska kunna anställa fler förskollärare, lärare
              och sjuksköterskor. Det är förutsättningen för att Polismyndigheten
              ska kunna anställa fler och bättre betalda poliser och för att
              sjukhusen ska kunna anställa fler och bättre betalda sjuksköter
              ­ skor och läkare.
            </seg>
            <seg>
              I denna budget sänks skatter med i runda slängar 13 miljarder
              kronor. Sänkt skatt för fler människor ger mer pengar kvar i plånboken.
              Det gynnar ekonomin och tillväxten. Men vi gör det också billigare
              att anställa. Genom ett ingångsavdrag blir det billigare för företag
              att anställa de personer som är nya på arbetsmarknaden. Samtidigt
              införs etableringsjobb för att få nyanlända in i jobb, och det
              görs satsningar för svenskundervisning tidigare i asylprocessen.
            </seg>
            <seg>
              Herr talman! Många landsbygdsbor betalar i dag, vill jag påstå,
              för hög skatt jämfört med människor i andra delar av Sverige.
              Varför är det så? Jag säger det med tanke på att de ofta får en
              sämre offentlig service. Därför sänks skatten i nästa års budget
              för 850 000 personer i gles- och landsbygd. Det görs bredbandssatsningar,
              satsningar på förbättrad statlig service, och vi säger ett uttryckligt
              stopp för fler myndighetsflyttar till storstäder. Det kommer att
              bidra till att stärka landsbygdens villkor.
            </seg>
            <seg>
              De generella bidragen till kommuner och regioner höjs under kommande
              budgetperiod med ca 5 miljarder per år. Därmed fortsätter vi satsningen
              från tidigare budgetar.
            </seg>
            <seg>
              Vi förbättrar för pensionärer genom att den så kallade skatten
              för pen ­ sionärer sänks, det vill säga att skatteklyftan mellan
              arbete och pension minskar.
            </seg>
            <seg>
              Effekterna av den så kallade vårdmomsen mildras genom att en
              kompensation på 210 miljoner per år utgår till de företag inom
              den privata sektorn som missgynnas av Skatteverkets nya tolkning.
              Det är ett onödigt förfarande, det ska medges, som vi måste hitta
              en långsiktig lösning på. Men under tiden ska åtminstone lika
              förutsättningar råda för offentligt och privat driven välfärd.
            </seg>
            <seg>
              Herr talman! Det liberala reformarbetet har börjat, men det måste
              fortsätta. Behovet av en övergripande skattereform kvarstår. Vi
              behöver förändra skattebasen så att mer av skatteuttaget inte
              bara kommer från jobb och företagande, som det nästan är i dag,
              utan också från andra, mindre skadliga skattebaser. Åratal av
              diskussioner i den offentliga debatten om behovet av strukturreformer
              har nu påbörjats. Vår ambition är att det ska fortsätta, för ett
              välmående och växande Sverige. Jag yrkar bifall till utskottets
              förslag.
            </seg>
          </u>
          <note type="speaker">
            Anf. 109 NIKLAS WYKMAN (M) replik:
          </note>
          <u who="niklas_wykman_de1b4e" xml:id="i-c203e6369966c81b">
            <seg>
              Herr talman! Det råder ett uppskruvat debattklimat inte bara
              i Sverige utan runt om i världen. Jag hör till dem som inte tycker
              att man ska bidra till något sådant. Det talas om att Sverige
              är misskött och vanskött. Det är lätt att känna viss sympati för
              den typen av uttryck. Men allra mest känns det som att Sverige
              är oskött. Det är inte riktigt någon som tar ansvar för vart skutan
              är på väg.
            </seg>
            <seg>
              Många är förvånade över att Centerpartiet väljer att vara med
              på detta i stället för att stötta en politik som mer skulle kunna
              ta tag i de väldigt allvarliga problem som Sverige har. När man
              lyssnar till och deltar i den politiska debatten här är det lite
              som de ofrivilligas överenskommelse hela tiden.
            </seg>
            <seg>
              Det råder italiensk maffiastruktur på våra gator. Men i den politiska
              verksamheten är det mer som ett förvirrat franskt relationsdrama
              där ingen riktigt vill vara med någon. Man vet inte varför det
              har blivit som det har blivit. Den som tittar tappar till och
              med intresset för det hela.
            </seg>
            <seg>
              Jag vill därför diskutera en kärnfråga för Centerpartiet, nämligen
              landsbygdens villkor. Nu ingår Centerpartiet i ett budgetsamarbete
              inte bara med Socialdemokraterna utan också med Miljöpartiet.
              Det är kanske den starkaste kraften vi någonsin haft för urbanisering
              i Sverige. Alla människor ska leva i stora städer och på ett väldigt
              urbant och liberalt vis.
            </seg>
            <seg>
              Sverige ser annorlunda ut. Vi ser att beskattningen på att använda
              bilen har blivit så hög att det verkligen försvårar att leva utanför
              storstäderna. Det gäller både att jobba och att driva företag
              och så vidare. Jag undrar om inte Helena Vilhelmsson inte skulle
              vara mer sugen på att ställa upp på vår skattesänkning på ungefär
              1 krona litern.
            </seg>
          </u>
          <note type="speaker">
            Anf. 110 HELENA VILHELMSSON (C) replik:
          </note>
          <u who="helena_vilhelmsson_3582cc" xml:id="i-9c9ecedf47288246">
            <seg>
              Herr talman! Vi är i ett läge där vi har en budget som gäller
              för i år. Det blev en tillfällig paus av en av indexeringarna
              på bränslepriset. I maj stod vi här, och du föreslog då att det
              tillfälliga stoppet skulle fortsätta. Nu föreslås i Moderaternas
              budget en sänkning med 1 krona.
            </seg>
            <seg>
              Jag håller helt med om att bilen är avgörande för landsbygden,
              för företag och för människor som bor på landet. Men den här situationen
              där förslag och beslut kommer, dras tillbaka och ändras, utan
              en gemensam samsyn, är precis vad landets bilåkare och företagare
              inte behöver. Företagen behöver långsiktighet, förutsägbarhet
              och samsyn.
            </seg>
            <seg>
              Men det ska sägas att den lägre skatt som nuvarande budget innebär
              naturligtvis är bra; det råder ingen tvekan om det. Därför har
              Centerpartiet jobbat hårt för att behålla den i den kommande budgetpropositionen.
              Det är en satsning som innebär en kostnad i budgeten på 900 miljoner
              kronor. Det tycker vi är bra, och jag hoppas att Moderaterna håller
              med i den frågan.
            </seg>
          </u>
          <note type="speaker">
            Anf. 111 NIKLAS WYKMAN (M) replik:
          </note>
          <u who="niklas_wykman_de1b4e" xml:id="i-7305354a6c1723a2">
            <seg>
              Herr talman! Det är min uppfattning att politiken måste vara
              centrerad kring att lösa samhällets akuta och stora problem.
            </seg>
            <seg>
              Det är väl känt vilka stora och akuta problem Sverige har: en
              tillväxt som förväntas vara sämst i EU nästa år och öppen brottslighet
              på våra gator som tar sig uttryck som man helst inte vill tänka
              på, med avrättningar på öppen gata och så vidare.
            </seg>
            <seg>
              Ett annat stort och grundläggande problem för Sverige är den
              isärdrivning som sker mellan stad och landsbygd, där många människor
              utanför våra städer känner en allt mindre tilltro till att de
              är en del av den gemenskap som Sverige historiskt har varit. Mycket
              av det bästa som har hänt i Sverige har ju sin start och sitt
              ursprung långt utanför våra stora städer när det gäller entreprenörskap,
              innovationskraft och annat som har gjort Sverige bra.
            </seg>
            <seg>
              Nu ser vi att självförtroendet för Sverige har om inte slocknat
              så åtminstone kraftigt dämpats. När Helena Vilhelmsson säger att
              det är bättre med en stabil skattehöjning för bilister än en osäker
              skattesänkning vet jag inte om så många håller med.
            </seg>
            <seg>
              Vill man verkligen med 100 procents säkerhet ha ökade utgifter
              för att använda bilen än att med 50 procents sannolikhet få minskade
              kostnader? Även om sannolikhetslära inte är alla människors stora
              favorit tror jag bestämt att man väljer att med viss sannolikhet
              få det bättre än att med 100 procents sannolikhet få det sämre.
              Jag är inte helt säker på att Helena Vilhelmsson har landsbygdens
              folk med sig i den frågan.
            </seg>
            <seg>
              Jag förstår att vi här och nu inte kommer att göra slut på det
              elände som januariöverenskommelsen innebär, men jag hoppas innerligt
              att Centerpartiet inte glömmer bort landsbygden i fortsatta förhandlingar.
              Vår hand är utsträckt för att förstärka och förbättra möjligheten
              att verka, bo och arbeta utanför våra storstäder, bland annat
              genom sänkt skatt på drivmedel.
            </seg>
          </u>
          <note type="speaker">
            Anf. 112 HELENA VILHELMSSON (C) replik:
          </note>
          <u who="helena_vilhelmsson_3582cc" xml:id="i-75867f1d308f524b">
            <seg>
              Herr talman! Jag tror att ledamoten Wykman hör vad han väljer
              att höra. Jag har aldrig sagt att landsbygdsborna och företagarna
              på landsbyg ­ den hellre vill se en stadig ökning av bränslepriserna
              och bränsleskatten än en minskning.
            </seg>
            <seg>
              Det jag sa var att man inte – vare sig boende som vill skjutsa
              barn till skolan och till fritidsaktiviteter eller företag som
              verkar på landsbygden – är betjänt av att förslag och beslut rycks
              upp och inte är långsiktiga. Företagaren på landsbygden och bonden
              på landsbygden behöver en långsiktighet och en samsyn när det
              gäller bränslepriset i dag och hur det kommer att se ut om fem
              år. Annars vågar man inte investera.
            </seg>
            <seg>
              Apropå landsbygd har jag en fundering och en fråga. Har Moderaterna
              räknat på vad effekterna av en sänkning med 1 krona faktiskt innebär
              när det gäller stad kontra landsbygd? Jag gissar att den som gynnas
              av detta förslag är den som bor i staden. Den får relativt sett
              ut betydligt mer av en skattesänkning med 1 krona än den som bor
              på landet får.
            </seg>
            <seg>
              Man kan ställa detta i relation till vårt landsbygdsavdrag, som
              Moderaterna är emot. Det innebär en skattesänkning på ca 1 600
              kronor. Menar Moderaterna att en skattesänkning med 1 krona relativt
              sett gynnar dem som bor på landsbygden lika mycket som dem som
              bor i städer?
            </seg>
          </u>
          <note type="speaker">
            Anf. 113 HAMPUS HAGMAN (KD) replik:
          </note>
          <u who="hampus_hagman_673e31" xml:id="i-c7a94cb3dc33df6c">
            <seg>
              Herr talman! Högkonjunkturen har nu gått mot sitt slut. Prognoserna
              för tillväxt och sysselsättning pekar tyvärr nedåt. Företagen
              har blivit mer försiktiga och vågar inte ha en optimistisk framtidstro
              på världsläget. Investeringarna saktar in, och vi får vänta oss
              en högre arbetslöshet framöver.
            </seg>
            <seg>
              Sverige är dock välrustat med en låg statsskuld, vilket gör att
              krutet är torrt om det kommer en eventuell ekonomisk recession.
              Men krutet gör bara nytta om det är välriktat mot strukturellt
              bra reformer som ökar konsumtionsviljan, ger människor mer pengar
              i plånboken och får fler i arbete. Med tanke på de problem som
              Sverige i dag lider av med rekordlånga vårdköer, skjutningar och
              brister i äldreomsorgen behöver man vara särskilt noga med var
              man lägger reformpengarna.
            </seg>
            <seg>
              I detta läge går januaripartierna fram med sänkt arbetsgivaravgift
              för unga under 18 år, sänkt arbetsgivaravgift för nyanlända, sänkt
              arbetsgivaravgift för långtidsarbetslösa, sänkt arbetsgivaravgift
              för storbolag som anställer personal inom forskning och utveckling
              och sänkt arbetsgivaravgift för enskild firma.
            </seg>
            <seg>
              Dessa reformer har två saker gemensamt: De har dömts ut av forskningen
              som ineffektiva satsningar, och de drivs hårt av Centerpartiet.
              Institutet för arbetsmarknads- och utbildningspolitisk utvärdering,
              Riksrevi ­ sionen, Konjunkturinstitutet och universitetsknuta
              forskare har påvisat små eller inga sysselsättningseffekter. Alliansen
              prövade liknande idéer och fick dra lärdomar av det. Det här är
              reformer som kostar långt mycket mer än de smakar. Det blir inkomster
              för företagen samtidigt som breda skattelättnader för vanligt
              folk saknas.
            </seg>
            <seg>
              Min fråga till Centerpartiet är: Varför bränns närmast allt krut
              av på detta?
            </seg>
          </u>
          <note type="speaker">
            Anf. 114 HELENA VILHELMSSON (C) replik:
          </note>
          <u who="helena_vilhelmsson_3582cc" xml:id="i-47bed13a0a5be8a2">
            <seg>
              Herr talman! Tack, Hampus Hagman, för frågan! Jag blir måhända
              delvis svaret skyldig. Eller rättare sagt: Jag misstänker att
              svaret står att finna lite grann i KD:s egen politik, för många
              av de reformer som Hampus Hagman nyss nämnde är gammal allianspolitik.
            </seg>
            <seg>
              Jag kan inte säga annat än att i de kontakter som vi och jag
              har haft med småföretag är svaren allmängiltiga: Lättnader för
              att anställa är bra för Sveriges ekonomi. Det är bra för den enskilda
              personens plånbok att gå från arbetslöshet till arbete. Det är
              bra att öka konsumtionen, och det är bra för kommunens skattekronor.
            </seg>
            <seg>
              Tiden får utvisa om dessa reformer har effekt. Men vi har som
              sagt tidigare varit överens om ganska många av dessa reformer.
            </seg>
          </u>
          <note type="speaker">
            Anf. 115 HAMPUS HAGMAN (KD) replik:
          </note>
          <u who="hampus_hagman_673e31" xml:id="i-910c902530835425">
            <seg>
              Herr talman! Vi är helt eniga om att sänkta skatter är bra. Vi
              har båda ägnat en ansenlig del av vår talartid uppe i talarstolen
              åt att tala om detta: Sänkt skatt är bra. Sänkta inkomstskatter
              är bra. Höjda brytpunkter för statlig inkomstskatt är bra. Att
              sänka bolagsskatterna, vilket man nu gör i några steg, är bra.
            </seg>
            <seg>
              Men varför går man så hårt fram med sådana här punktinsatser
              – om man kan kalla dem för det – som allihop har det gemensamt
              att de döms ut som ineffektiva satsningar? Det är ju inte åtgärder
              som ger jobb i någon större utsträckning. Det finns andra åtgärder
              som är bättre, som sänkta inkomstskatter och sänkta bolagsskatter.
              Därav min fråga: Varför drivs just dessa punktinsatser så hårt
              när de inte får några effekter?
            </seg>
          </u>
          <note type="speaker">
            Anf. 116 HELENA VILHELMSSON (C) replik:
          </note>
          <u who="helena_vilhelmsson_3582cc" xml:id="i-986d43533c3fbd9e">
            <seg>
              Herr talman! Jag kan hålla med ledamoten Hagman om att det egentligen
              är bra med så få riktade insatser som möjligt. Det är bra för
              hanteringen, det är bra för ekonomin och det är bra för tillväxten
              att lägga så lite arbete som möjligt på att få människor i arbete
              och att kunna producera.
            </seg>
            <seg>
              Men ibland är situationen sådan att man helt enkelt måste ta
              till dessa riktade medel, och det har vi ju båda gjort i regeringsställning.
              Jag skulle dock hellre se att man kunde vidta generella åtgärder.
              Sedan återstår diskussionen huruvida de är effektiva eller inte.
            </seg>
            <seg>
              Utöver mitt förra svar på repliken kan jag bara lägga till den
              personliga vinsten för människor av att gå från arbetslöshet till
              arbete. Många av de reformer ledamoten nämner handlar om lättnader
              för företag att anställa, och den personliga vinsten av att gå
              från utanförskap till innanförskap i ett arbete är icke att förglömma.
              Inte minst detta kan vara en effekt, och kan ­ ske den viktigaste
              effekten av dessa reformer. Människor mår bra av att ha ett arbete
              att gå till.
            </seg>
          </u>
          <note type="speaker">
            Anf. 117 JOAR FORSSELL (L):
          </note>
          <u who="joar_forssell_e84838" xml:id="i-86e68fd1d3ee696f">
            <seg>
              Herr talman! Som den som får äran att avsluta den här debatten
              vill jag tacka för en bra skattedebatt.
            </seg>
            <seg>
              Skatteområdet är ett område som lite grann skiljer sig från andra
              politikområden. Vi kan inte beskatta skatt, så att säga, utan
              vi måste gå in i andras politikområden för att hitta den politik
              vi driver. Vi beskattar till exempel arbete, och då är det arbetsmarknadspolitik
              eller företagarpolitik. Vi beskattar varor, och då är det också
              arbetsmarknadspolitik eller företag ­ arpolitik. Det kan vara
              landsbygdspolitik, det kan vara politik för ökad handel och det
              kan vara klimatpolitik. Men det är ett område som utmärker sig
              eftersom man alltid är inne i andra politikområden.
            </seg>
            <seg>
              Men det är också så, herr talman, att skatteområdet är en förutsättning
              för alla andra politikområden. Har vi inte en bra skattepolitik
              som gynnar företagande, som gynnar att människor arbetar mer och
              som ökar välståndet har vi ingenting att fördela i vårt välfärdssystem.
              Utan en bra skattepolitik finns det ingen välfärd. Utan en bra
              skattepolitik finns det inga poliser, sjuksköterskor eller lärare.
              Det finns faktiskt ingenting för den här församlingen att syssla
              med.
            </seg>
            <seg>
              Sverige behöver en bättre skattepolitik. Det är klart att vi
              behöver en enhetligare moms. Det är orimligt att det är olika
              moms på vatten i flaska och vatten i kranen. Vi behöver en mycket
              offensivare klimatpolitik, och en stor del av den är beskattning
              av sådant som är dåligt för klimatet. Vi behöver sänka skatten
              på snus så att fler börjar snusa i stället för att ta en cigg
              – det är mycket farligare. Vi behöver också sänka skatten på arbete
              och företagande så att fler personer går till jobbet i stället
              för att behöva gå på bidrag och hamna i periferin, långt utanför
              samhällsgemenskapen, och kanske dras in i kriminalitet.
            </seg>
            <seg>
              Skatter, herr talman, är styrande. Det är med skatter som vi
              kanske mest effektivt kan styra ekonomin och samhället. Men huvudsyftet
              med skatter får aldrig vara att gynna olika särintressen eller
              att på olika sätt snedvrida hur marknaden fungerar. Vi ska ta
              ut skatter på ett sätt som i så liten utsträckning som möjligt
              påverkar människors fria val men som på ett så effektivt sätt
              som möjligt ser till att finansiera de välfärdsåtaganden som vi
              vill ha.
            </seg>
            <seg>
              Herr talman! Den stora konflikten i svensk skattepolitik och
              svensk ekonomisk politik är den mellan vänstern och högern. Vänstern
              tror att skattesänkningar är kostnader, medan högern förstår att
              när man sänker en skatt betyder det att man tar mindre pengar
              från människor som har gjort rätt för sig, som har jobbat, som
              har ansträngt sig som har företagat och som har sett till att
              skapa värde. Vi som är höger i ekonomisk politik förstår att sänkta
              skatter leder till att fler personer arbetar och att vi får ett
              ökat välstånd som vi kan fördela i form av poliser, sjuksköterskor,
              läkare och så vidare.
            </seg>
            <seg>
              Jag blev ganska bestört när jag satt och lyssnade på debatten
              och hörde Vänsterpartiets Tony Haddou säga i talarstolen att kapitalister
              slaktar välfärden. Det är precis tvärtom, herr talman. Hade det
              inte varit för kapitalister – människor som äger, som investerar,
              som vill att deras pengar ska öka i värde, som ser till att driva
              på tillväxten och som ser till att skapa jobb – hade vi inte haft
              någon välfärd över huvud taget i det här landet. Det är på grund
              av att människor har egna drivkrafter som vi kan ha någon välfärd
              över huvud taget.
            </seg>
            <seg>
              Tony Haddou sa också att vi hade testat detta med kapitalism
              i tre decennier och att det hade gått dåligt. Det är lite märkligt,
              herr talman. Vad jag vet har vi testat kapitalism och marknadsekonomi
              mycket längre än tre decennier, och det vi har sett är en välståndsökning
              som mänskligheten nog aldrig någonsin i historien har sett – där
              människor har lyfts ur fattig ­ dom, där företag har blomstrat,
              där innovationer har gett oss bättre hälso ‑ och sjukvård och
              där vi med innovationer som drivits fram av just kapita ­ lister
              och marknadsekonomi har fått se lösningar på framtidens klimatproblem,
              för att bara nämna några saker.
            </seg>
            <seg>
              Vi har också, tvärt emot vad det lät från Vänsterpartiet, testat
              motsatsen ganska många gånger och på ganska många platser i världen
              och sett hur det har lett till raka motsatsen. Vi har fått se
              ett mindre välstånd där socia ­ lismen har slagit rot. Vi har
              fått se hur företagare och entreprenörer har slagits sönder, hur
              välståndet har minskat och hur välfärden har utarmats när vi har
              testat socialism.
            </seg>
            <seg>
              Det är det som är den stora konflikten i svensk skattepolitik.
              Jag tycker, herr talman, att det avspeglas i den debatt vi har
              här i dag. Det är ju genom sänkta skatter på jobb och på utbildning
              som vi kan se till att fler personer lyfts ur fattigdom också
              i Sverige.
            </seg>
            <seg>
              Om vi till exempel tittar på våra utsatta förorter ser vi att
              det är när människor får lite mer pengar över att investera i
              företagande eller entreprenörskap som människor också lyfts ur
              fattigdom, kan anställa fler och kan se till att lyfta förorter
              ur den fattigdom som de nu befinner sig i. Det är också då som
              det skapas resurser för rättsväsendet så att vi kan hantera den
              kriminalitet och den otrygghet som ofta finns på samma platser.
            </seg>
            <seg>
              Herr talman! Jag ska säga någonting om värnskatten. Det verkar
              vara ganska många som är arga på Liberalerna. Tyvärr är det en
              hel del som verkar tro att också Centerpartiet har drivit fram
              avskaffandet av värnskatten. Jag kan lugna församlingen med att
              man bara behöver vara arg på Liberalerna – inte för att Centerpartiet
              har varit så mycket emot det, men det är vi som har drivit igenom
              avskaffandet av värnskatten.
            </seg>
            <seg>
              Jag måste säga att det är rätt. Precis som har sagts tidigare
              i debatten ska man vara försiktig med andra människors pengar.
              Det är klart att den som har jobbat och slitit, den som har arbetat
              och gjort rätt för sig, ska man inte ta pengar från i onödan.
            </seg>
            <seg>
              Sverigedemokraternas ledamot Westroth stod här tidigare och sa
              att man inte ska slösa med skattepengar. När man gör det, sa han,
              är det en stöld från folket. Jag vill säga till Sverigedemokraternas
              Westroth och till alla som tittar på den här debatten, herr talman,
              att varje onödigt skatte ­ uttag är en stöld från folket. Vi vet
              att avskaffandet av värnskatten – just för att människor kommer
              att arbeta mer, just för att människor kommer att få mer pengar
              över att investera – kommer att vara självfinansierande. Intäkterna
              till staten kommer att öka.
            </seg>
            <seg>
              Det är klart att det måste vara en stöld från folket om vi vet
              att en skatt leder till minskat välstånd och minskad välfärd och
              dessutom vet att dess avskaffande leder till att människor får
              mer pengar kvar i plånboken och att ekonomin växer. Det är en
              stöld från folket att ha kvar värnskatten.
            </seg>
            <seg>
              Herr talman! En sista sak jag vill lyfta fram i mitt anförande
              är det FoU-avdrag, ett avdrag för företag som vill investera i
              ökad innovationskraft och mer forskning, som Liberalerna har drivit
              igenom i den här budgetförhandlingen. Det är klart att Sveriges
              ekonomi drivs framåt av att männi ­ skor forskar, innoverar och
              hittar på nya sätt att skapa nya värden i ekonomin, och för att
              detta ska gå runt måste man också kunna tjäna pengar på det. Så
              har svensk ekonomi byggts historiskt, och så kommer svensk ekonomi
              att fortsätta byggas.
            </seg>
            <seg>
              Med de orden vill jag yrka bifall till utskottets förslag. Det
              är alltså samma förslag som de två regeringspartierna rätt motvilligt
              kommer att rösta igenom. Jag är stolt över skattesidan i det förslaget.
              Jag önskar att Socialdemokraterna och Miljöpartiet kunde vara
              lite mer stolta, men motvilligt kanske de också röstar med oss
              om detta skatteförslag.
            </seg>
          </u>
          <note type="speaker">
            Anf. 118 TONY HADDOU (V) replik:
          </note>
          <u who="tony_haddou_ab4f89" xml:id="i-38bb64e958d26991">
            <seg>
              Herr talman! Det är nästan så att Joar Forssell verkar vara lite
              besatt av Vänsterpartiet när han gång på gång refererar till Vänsterpartiet
              och vår ekonomiska politik. Han gör ett och annat fel, men ett
              rätt hade han, och det var när han sa att jag sagt att kapitalister
              slaktar välfärden. Ja, jag tycker att det är perverst och vidrigt
              när våra gemensamma skattepengar går till aktieutdelningar på
              en halv miljard . Det är vidrigt. Det är pengar som är våra gemensamma.
            </seg>
            <seg>
              Jag kan inte förstå att Liberalerna lämnar walkover när det gäller
              detta och tillåter att privata koncerner som är skattefinansierade
              låter pengarna gå till aktieutdelningar. Det är helt vidrigt.
            </seg>
            <seg>
              När det gäller skattepolitiken vet vi att ojämlikheten i Sverige
              växer. Sverige är det OECD-land där den ekonomiska ojämlikheten
              har ökat mest sedan mitten av 80-talet. Vi är ett av få länder
              som varken har arvs ‑ , gåvo ‑ och förmögenhetsskatt eller fastighetsskatt
              kopplad till taxeringsvärdet. Fortsätter vi i samma takt kommer
              inkomstfördelningen om 20 år att vara mer ojämlik än i USA.
            </seg>
            <seg>
              Är det ett samhälle med sådana klyftor som Joar Forssell vill
              ha i Sverige? Att gå från att vara världens mest jämlika land
              till att bli det mest ojämlika landet – är det vad Joar Forssell
              vill?
            </seg>
          </u>
          <note type="speaker">
            Anf. 119 JOAR FORSSELL (L) replik:
          </note>
          <u who="joar_forssell_e84838" xml:id="i-8aaebf9b45e39845">
            <seg>
              Herr talman! För mig spelar det ingen roll om människor blir
              rika. Det som är jobbigt för mig är om människor är fattiga. Det
              vi vet är att människor har lyfts ur fattigdom genom kapitalism
              och marknadsekonomi och genom att människors egen drivkraft får
              driva ekonomin framåt och att innovationer och forskning får löna
              sig.
            </seg>
            <seg>
              Herr talman! Vänsterpartiet är besatt av att slå ned på människor
              som tjänar pengar, arbetar, gör rätt för sig, investerar sina
              pengar och driver fram innovation och forskning. Jag kämpar för
              att lyfta människor ur fat ­ tigdom. Då måste man se till att
              sänka skatten så att fler personer investerar och skapar jobb,
              så att det blir lönsammare att gå från bidrag till jobb och så
              att människor med låga inkomster också kan spara pengar, investera
              och satsa på att driva fram ett företag eller ett entreprenörskap
              utifrån sin inno ­ vativa idé.
            </seg>
            <seg>
              Herr talman! Vill man göra någonting åt ojämlikheten är det inte
              ens värnskatten som är bekymret. Ojämlikheten i Sverige har ökat
              framför allt på grund av kapitalinkomster och inte på grund av
              inkomster från löner för arbete. Att Vänsterpartiet motsätter
              sig avskaffandet av värnskatten är egentligen inte för att det
              skulle leda till mer ojämlikhet, utan det är symbolpolitik för
              att man inte tycker att människor ska kunna bli rika. Jag tycker
              att människor ska kunna bli rika, jag är stolt över att vi har
              avskaffat värnskatten och jag är också stolt över vårt FoU-avdrag
              , som kommer att leda till att vi får fler innovationer och mer
              tillväxt som stärker både välfärdens kvalitet och finansieringen
              av den. Det är seriös ekonomisk politik och inte socialism, som
              vi har prövat förut.
            </seg>
          </u>
          <note type="speaker">
            Anf. 120 TONY HADDOU (V) replik:
          </note>
          <u who="tony_haddou_ab4f89" xml:id="i-fdfba80f33455046">
            <seg>
              Herr talman! Det blev en väldigt ideologisk debatt med Joar Forssell
              och även några rövarhistorier. Jag kommer inte att ha tid att
              bemöta alla men kan säga att vi faktiskt höjer kapitalskatterna
              i vår budget. Det tycker jag att du ska titta på, Joar Forssell.
            </seg>
            <seg>
              Fördelningsanalysen ser mycket bättre ut än er, för ni ger pengar
              till de rika männen i storstäderna och i kranskommunerna och fortsätter
              med privata vinster i välfärden. Det handlar om aktieutdelningar
              av våra gemensamma skattepengar. Joar Forssell gillar företagen
              väldigt mycket, och det här handlar också om att arbetsrätten
              behöver stärkas i Sverige. Vi vill ha mer makt till löntagarna.
            </seg>
            <seg>
              Joar Forssell är inne mycket på värnskatten, och vad som sker
              nu är att nedskärningar pågår runt om i landet i skola, äldreomsorg
              och socialtjänst och så vidare. Joar Forssell har hört mig prata
              mycket om detta under dagen. Det här är saker som skulle kunna
              bekostas av värnskatten. Jag tror att de 6 miljarderna skulle
              behövas bättre i sjukvården och äldreomsorgen, men i stället,
              Joar Forssell, går de till några av Sveriges rikaste personer.
              Exempelvis får några personer 2 miljoner mer nästa år genom skattesänkningen.
              Hur skapar det jobb att Volvochefen får 2,5 miljoner extra i fickan
              nästa år när han redan drar ut 42 miljoner? Det känns lite så
              där.
            </seg>
            <seg>
              Jag tycker faktiskt, Joar Forssell, att undersköterskorna förtjänar
              löneförhöjning eller fler arbetskamrater och att människor får
              tillgång till den välfärd som de har rätt till. Till skillnad
              från dig tycker jag att det är viktigare att vi höjer skatten
              på kapitalinkomster och satsar på välfärden. Det gör vi i vår
              budget. Det är en budget för jämlikhet som stärker arbetstagarnas
              rättigheter och där vi får mer demokrati på arbetsplatser.
            </seg>
            <seg>
              Vi tar ställning, vilket jag sa i mitt anförande, för ökad jämlikhet
              runt om i landet. Det ni erbjuder är nedskärningar och att kvinnodominerade
              yrken får ta smällen.
            </seg>
          </u>
          <note type="speaker">
            Anf. 121 JOAR FORSSELL (L) replik:
          </note>
          <u who="joar_forssell_e84838" xml:id="i-50cd9dee3f0cbd4a" next="cont">
            <seg>
              Herr talman! Mitt problem är inte att jag inte tror att Vänsterpartiet
              tar ställning. Mitt problem är vilken ställning Vänsterpartiet
              tar.
            </seg>
            <seg>
              Jag har fått frågan hur det skapar jobb att sänka skatten för
              folk som jobbar.
            </seg>
          </u>
          <note>
            (TONY HADDOU (V): Jag har inte frågat det.)
          </note>
          <u who="joar_forssell_e84838" prev="cont">
            <seg>
              Jo, du frågade det. Det är inte så konstigt, för oavsett vilken
              inkomst man har innebär en skattesänkning att man får mer pengar
              kvar att investera antingen i nya idéer som blir företag som anställer
              människor eller i något som man konsumerar, och någon ska ju faktiskt
              tillverka det som konsumeras, vilket innebär att det skapas jobb
              i det ledet.
            </seg>
            <seg>
              Herr talman! Skiljelinjen mellan Vänsterpartiets och Liberalernas
              ekonomiska politik handlar inte om hur man ser på om det ska vara
              höga och sjysta löner i välfärden eller inte, utan det handlar
              om att vi vill kunna finansiera det långsiktigt och seriöst. Vill
              man kunna finansiera välfärden långsiktigt och seriöst behöver
              man ett mycket stort välstånd. Just nu ser vi att det behövs stora
              satsningar runt om i hela landet på välfärden – på rättsväsendet
              och på kommuner och regioner. Då behöver man också sänka skatten
              för att skapa arbeten och företagande och se till att välståndet
              växer så att man kan fördela det.
            </seg>
            <seg>
              Herr talman! Vänsterpartiets Tony Haddou påstår att jag drar
              rövarhistorier. Då tänker jag att jag kan dra några rövarhistorier
              för Tony Haddou: Chávez, Castro, Marx, Mao och , om man i Vänsterpartiet
              får som man vill, Tony Haddous ekonomiska politik – det är rövarhistorier!
            </seg>
            <seg>
              (Applåder)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 6 Höständringsbudget för 2019
          </note>
          <note>
            Finansutskottets betänkande 2019/20:FiU11
          </note>
          <note>
            Höständringsbudget för 2019 (prop. 2019/20:2)
          </note>
          <note>
            föredrogs.
          </note>
          <note type="speaker">
            Anf. 122 DENNIS DIOUKAREV (SD):
          </note>
          <u who="dennis_dioukarev_b45cd5" xml:id="i-a88f20f6a76ad8bd" next="cont">
            <seg>
              Herr talman! I dag debatterar vi också höständringsbudget för
              2019. Årets upplaga är förhållandevis liten med ett tillskott
              på 3,9 miljarder kronor. Av dessa knappt 4 miljarder avslår Sverigedemokraterna
              1 miljard. I sak finns således inte överdrivet mycket att orda
              om i denna debatt. Emellertid kan vi konstatera att Sverigedemokraterna
              är det enda parti som har lämnat in en följdmotion på regeringens
              proposition.
            </seg>
            <seg>
              Jag tänkte uppehålla mig i dag vid ett perspektiv på den svenska
              välfärdsdebatten som behandlar våra grundläggande trygghetsbehov.
              Jag antar att många här inne känner till Maslows behovstrappa
              , som är en förklaringsmodell inom psykologi för hur människor
              prioriterar sina behov. Det första av de fem behoven är människans
              fysiologiska behov och står för till exempel hunger, törst och
              sömn.
            </seg>
            <seg>
              SVT rapporterade i måndags att varannan kommun kommer att spara
              på de mest utsatta grupperna i samhället. Det handlar om nedskärningar
              i LSS och nedskärningar i daglig verksamhet för psykiskt funktionsnedsatta.
              Man drar ned på elevhälsa, förskola, äldreomsorg och så vidare.
              När kommunchefen i en av de aktuella kommunerna tillfrågas om
              hur man hamnade i det läget är svaret föga förvånande: Vi har
              varit generösa och tagit emot många nyanlända.
            </seg>
            <seg>
              Kommunchefen ställer därmed en generös välfärd i direkt motsatsförhållande
              till ett generöst mottagande av nyanlända – det som Sverigedemokraterna
              har gjort från dag ett.
            </seg>
            <seg>
              Vilka politiska prioriteringar gör regeringen i detta läge? Det
              är bara att öppna budgetpropositionen och läsa. Man subventionerar
              elcyklar, inför friår och avskaffar värnskatten. I ändringsbudgeten
              ökar man det inter ­ nationella biståndet nästan lika mycket som
              man ökar anslagen till rättsväsendet. I en tidigare satsning har
              man utvecklat en tjänst som heter Money from Sweden med arabisk
              version i syfte att underlätta för monetära transaktioner från
              Sverige till andra länder. Det finns mycket att säga om detta.
              Men jag låter exemplet tala för sig självt.
            </seg>
            <seg>
              Icke desto mindre är detta politiska prioriteringar i ett land
              där det saknas 30 miljarder kronor till välfärden. Det är detta
              som medborgarna i ett land som har ett av världens högsta skattetryck
              betalar skatt för, och det i ett läge när de som har byggt upp
              detta land inte ens får den hjälp de behöver längre. Bara kolla
              på vad som händer på våra äldreboenden! Våra äldre fryser, är
              ensamma och hungriga. Det finns pensionärer som plockar pantburkar.
              Det är den rödgröna verkligheten.
            </seg>
            <seg>
              Herr talman! Jag tänkte också kommentera det andra steget på
              Maslows behovstrappa, nämligen trygghetsbehoven. Det handlar om
              att man ska vara skyddad från fysiskt våld, psykiskt våld och
              kriminalitet. Det är centralt att minska förekomsten av detta,
              för individers skull men också för att samhällen i respektive
              land långsiktigt och successivt ska kunna höja levnadsstandarden
              och tillväxten.
            </seg>
            <seg>
              Jag vill i sammanhanget ta upp bara några exempel på vad som
              har hänt i min hemstad Göteborg de senaste månaderna. Två unga
              män blev knivskurna på spårvagn på Hisingen. Man blev knivhuggen
              i Nordstan och avled. Man, 18 år, blev knivhuggen på Backaplan
              och avled. Tonåring fick örat avskuret vid rån i Landala. I det
              fallet räckte det alltså inte att bara råna, klä av och misshandla
              pojken, utan gänget var också tvunget att skära av pojkens öra.
              Vem gör något sådant? Det här är bara ett axplock. Om man googlar
              får man dessvärre upp en uppsjö av tragiska händelser att välja
              mellan.
            </seg>
            <seg>
              Då är frågan: Har det här alltid varit vardag i Sverige? Svaret
              är nej. Fanns det inte fattiga människor i Sverige förut? Jag
              ställer frågan med anledning av att regeringens analys kopplar
              samman fattigdom och social utsatthet med denna sorts brottslighet.
            </seg>
            <seg>
              Personligen vänder jag mig emot tesen att fattiga skulle ha sämre
              moral. Låt mig dela med mig av min erfarenhet av fattigdom. Jag
              är själv född i Angered i Göteborg, och är uppvuxen i Biskopsgården.
              För dem som inte känner till Göteborg kan jag säga att det är
              så kallade socialt utsatta områden. Jag är andra generationens
              invandrare, uppfostrad av en ensamståen ­ de mamma. I mångt och
              mycket skulle jag alltså kunna placeras i de vänsterliberalas
              fack för socialt utsatta. Men det är många som inte är födda med
              en silversked i mun som inte blir kriminella – faktiskt de allra
              flesta.
            </seg>
            <seg>
              Låt mig återknyta till Maslows behovstrappa. Man behöver inte
              slåss för sin överlevnad i Sverige, såvida man inte är hemlös.
              Då är situationen fundamentalt annorlunda. Men nu talar jag om
              det segment som inte kan kategoriseras som absolut eller relativt
              fattiga me n som är födda i socialt utsatta områden och som väljer
              att bli livsstilskriminella.
            </seg>
            <seg>
              Håller social utsatthet som förklaring för kriminalitet i svenska
              sammanhang? Jag hävdar att det inte gör det, utan det är den fria
              viljan som är avgörande. Låt oss undersöka fakta. Det är inte
              favelorna i Rio som folk föds in i här. Vi har avgiftsfri och
              skattefinansierad utbildning i Sverige. Vi har ett socialt skyddsnät.
              Och vi har valmöjligheter, oavsett om det handlar om gymnasiestudier
              som leder till att man blir elektriker eller snickare eller högskolestudier
              för dem som vill hjälpa andra människor, som sjuksköterska eller
              läkare, eller dem som vill ta upp kampen mot kriminella på gator
              och torg eller i rättssalar. Det finns för den delen möjlighet
              att bli svetsare. Om en andra generationens invandrare som är
              uppvuxen i ett socialt utsatt område kan bli riksdagsledamot och
              om en svetsare kan bli statsminister lever vi i ett land med fantastiska
              möjligheter.
            </seg>
            <seg>
              Det finns inga som helst förmildrande omständigheter som ursäktar
              ett kriminellt liv. Det är inget man bara halkar in på. Man vaknar
              inte plötsligt upp en morgon och står där med en Glock 9 i sin
              hand och riktar den i munnen på sitt offer. Kriminalitet är ett
              val.
            </seg>
            <seg>
              Herr talman! Min poäng är följande: Det här är fantasier. Det
              är förklaringsmodeller som inte håller. Erkänner man inte problemformuleringen
              kommer man heller aldrig att kunna lösa problemet. Till alla människor
              i socialt utsatta områden vill jag därför säga följande: Lyssna
              inte på Socialdemokraterna när de placerar er i samma fack som
              kriminella! Låt dem inte definiera vem ni är eller vart ni ska!
              Låt er inte begränsas av deras marxistiska klassanalys, där ert
              öde är förutbestämt! Sverige är ett land med fantastiska möjligheter.
            </seg>
          </u>
          <note>
            Jag yrkar bifall till reservation 1.
          </note>
          <u who="dennis_dioukarev_b45cd5" prev="cont">
            <seg>
              (Applåder)
            </seg>
          </u>
          <note>
            I detta anförande instämde Jonas Andersson i Skellefteå, Paula
            Bieler och Jennie Åfeldt (alla SD).
          </note>
          <note type="speaker">
            Anf. 123 KAROLINA SKOG (MP):
          </note>
          <u who="karolina_skog_1451cf" xml:id="i-c4ac7e69fe7e2d65" next="cont">
            <seg>
              Herr talman! Efter en fullödig debatt om budgeten för nästa år
              kommer höständringsbudgeten lätt i skymundan. Jag vill ändå hålla
              ett anförande om höständringsbudgetens innehåll.
            </seg>
            <seg>
              Höständringsbudgeten är en möjlighet att stämma av mot verkligheten
              och fånga upp det som hänt under året. Och någonting som verkligen
              händer i Sverige är den gröna omställningen. Den sker här och
              nu. Många svenskar deltar utifrån sina förutsättningar och från
              sitt hem i den gröna omställningen. Fler än prognoserna förutsåg
              har till exempel köpt en klimatsmart bil. Flygandet minskar, och
              tågresandet ökar. Folk sätter upp solceller på sina tak och gör
              på det sättet både klimatet och den egna plånboken en tjänst.
              Det ökar resiliensen när det gäller kommande förändringar.
            </seg>
            <seg>
              Jag beundrar och applåderar det engagemang som många medborgare
              känner i klimatfrågan. Jag känner mig stark som är en del av denna
              rörelse. Men i slutänden faller det på politikerna att föra en
              politik som gör att vi når de klimatmål som riksdagen har antagit.
            </seg>
            <seg>
              Svenska folket är med på den gröna omställningen. Det är inte
              Moderaterna, Kristdemokraterna och Sverigedemokraterna. Den budget
              som högerblocket drev igenom för ett år sedan var ett dråpslag
              för Sveriges sam ­ lade miljö- och klimatarbete. Det blev stopp
              för lokala klimatinvesteringar över hela vårt land. I den här
              höständringsbudgeten fortsätter vi arbetet med att återställa
              efter miljöslakten.
            </seg>
            <seg>
              När de högerkonservativa drog ned på solcellsstödet ledde det
              till långa köer. Klimatkämpar som hade räknat med stöd för sin
              del i klimatarbetet hamnade i en situation där de inte visste
              om de skulle få något stöd alls. För att råda bot på detta tillför
              vi i höständringsbudgeten en halv miljard extra till solcellsstödet,
              så att alla där ute kan få det stöd som de har räknat med.
            </seg>
            <seg>
              Detsamma gäller markägare, alltså skogsägare, med bekräftad skyddsvärd
              natur som efter servettskissen hamnade i ett vakuum när de inte
              kunde få ersättning. Nu säkerställer vi att de faktiskt får det.
            </seg>
            <seg>
              Herr talman! Svenskarna älskar och värdesätter den svenska naturen.
              För de högerkonservativa är naturen däremot mest ett sätt att
              finansiera skattesänkningar. I höständringsbudgeten säkerställer
              vi att arbetet för den värdefulla svenska naturen kan upprätthållas.
            </seg>
            <seg>
              I höständringsbudgeten utökar vi också stödet till produktion
              av biogas. Tillsammans med Klimatklivet innebär det exempelvis
              att vi har fått biogasmackar och produktion av biogas runt hela
              den småländska och blekingska kusten. Jag och många med mig som
              ofta kör bil på just de vägarna gläds åt att kunna köra fossilfritt
              också på den svenska landsbygden.
            </seg>
            <seg>
              Utöver att vi gör upp med högerpartiernas miljöslakt säkerställer
              vi andra nödvändiga investeringar för Sverige. En av dessa satsningar
              som jag särskilt vill lyfta fram är det utökade mediestödet. Den
              lokala journalistiken är på många håll i landet satt under stark
              ekonomisk press samtidigt som den behövs mer än på länge. När
              journalister runt om i Sverige hotas och det fria ordet ifrågasätts
              behöver politiken svara upp med satsningar. För tystnar journalistiken
              tystnar till slut både yttrandefriheten och vår demokrati.
            </seg>
            <seg>
              Med detta vill jag yrka bifall till utskottets förslag i betänkandet.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 7 Nya anståndsregler i vissa gränsöverskridande situationer
            samt ändring av reglerna om periodiseringsfonder och ersättningsfonder
            vid utflyttning
          </note>
          <note>
            Skatteutskottets betänkande 2019/20:SkU10
          </note>
          <note>
            Nya anståndsregler i vissa gränsöverskridande situationer samt
            ändring av reglerna om periodiseringsfonder och ersättningsfonder
            vid utflyttning (prop. 2019/20:20)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 11.)
          </note>
          <note>
            § 8 Nya regler om uppehållstillstånd för forskning och studier
            inom högre utbildning
          </note>
          <note>
            Socialförsäkringsutskottets betänkande 2019/20:SfU10
          </note>
          <u who="karolina_skog_1451cf" prev="cont">
            <seg>
              Nya regler om uppehållstillstånd för forskning och studier inom
              högre utbildning (prop. 2019/20:9)
            </seg>
          </u>
          <note>
            föredrogs.
          </note>
          <note type="speaker">
            Anf. 124 KATARINA BRÄNNSTRÖM (M):
          </note>
          <note>
            Herr talman! Jag ska börja med att yrka bifall till reservation
            nr 2.
          </note>
          <u who="katarina_brannstrom_b32ff6" prev="cont">
            <seg>
              Vi har de senaste åren kunnat läsa om utländska forskare som
              utvisas från Sverige på grund av något litet misstag – ofta av
              administrativt slag. Nyss fick en doktorand rätt mot Migrationsverket,
              som ville utvisa honom för att han forskat i ett amerikanskt labb
              i sex månader. Ett annat exempel är en forskarstudent som fick
              ett utvisningsbeslut därför att forskning en försenats på grund
              av att en tredje part inte levererade resultat i tid.
            </seg>
            <seg>
              Självklart ska det vara ordning och reda i all hantering av uppehållstillstånd,
              men tyvärr verkar det lättare för Sverige att utvisa seriösa forskare
              än förhärdade brottslingar. Detta måste vi ändra på. Sverige ska
              alltid vara ett attraktivt land för välutbildade människor, för
              forskare och för studenter som seriöst vill satsa på en framtid
              i Sverige. Sverige behöver nämligen den här kompetensen. Det är
              faktiskt obegripligt hur stelbent det nuvarande regelverket är
              och hur stelbent Migrationsverket ser på forskares eventuella
              små misstag. Man slår till direkt, och forskarna riskerar utvisning.
            </seg>
            <seg>
              Herr talman! Det är bra att regeringens proposition nu kommer
              och att den innehåller förslag som förbättrar regelverket. Propositionen
              tillkom för att svensk lag ska anpassas till ett EU-direktiv,
              och det innebär bland annat att tiden för när man får söka jobb
              efter avslutade studier förlängs från sex månader till ett år.
              Man ska också kunna växla och åka mellan EU-länderna för att bedriva
              studier och forskning där. Det ska bli lättare att söka arbete,
              starta eget och att få praktik i Sverige. Det kan dock fortfarande
              vara problem att få permanent uppehållstillstånd efteråt.
            </seg>
            <seg>
              Vi menar att det är rimligt att ändringarna i utlänningslagen
              utvärderas – de ändringar som genomfördes 2014 för utomeuropeiska
              studenter, forskare och deras medföljande – för att man ska se
              vad mer som behöver göras. Vi moderater menar att regeringen bör
              återkomma med förslag på ytterligare åtgärder som om möjligt gör
              det lättare för fler forskare att stanna och arbeta i Sverige.
              De ska kunna fullfölja sin utbildning och senare kunna arbeta
              och bidra med sin kompetens. Tyvärr finns det fortfarande vissa
              tveksamheter, och det vore olyckligt om Sverige missade ovärderlig
              kompetens på grund av våra egna snåriga regler.
            </seg>
            <seg>
              (Applåder)
            </seg>
            <seg>
              Anf. 125 JONAS ANDERSSON i Skellefteå (SD):
            </seg>
            <seg>
              Herr talman! För att voteringen inte ska bli så lång börjar jag
              med att yrka bifall endast till reservation 1.
            </seg>
            <seg>
              Ärade ledamöter! Sverige ska vara en kunskapsnation med högre
              utbildningar och forskning i världsklass. Jag tror faktiskt att
              alla ledamöter här inne i dag kan vara överens om det målet.
            </seg>
            <seg>
              Låt mig börja med att tacka regeringen för en proposition som
              går i rätt riktning. EU:s medlemsstater får mer likartade villkor
              för att kunna konkurrera om studenter och forskare, och lagarna
              samlas på ett sätt som gör det enklare att få överblick. Reglerna
              för praktik och au pair-arbete har blivit tydligare, och det är
              förstås jättebra. Det ska vara ordning och reda i migrationspolitiken,
              och varför inte börja inom detta område?
            </seg>
            <seg>
              Som ni alla vet kan dock även saker som är bra alltid bli bättre.
              Tyvärr öppnar regeringens förslag upp kryphål för fusk, och det
              skapar även olyckliga risker för den som kommer till Sverige.
              Som utlänning behöver man enligt förslaget enbart visa upp att
              man har ansökt om en heltäckande sjukförsäkring, inte styrka att
              man verkligen har en. Så vad händer då om man har kommit till
              Sverige, väntar på besked om försäkring och plötsligt drabbas
              av en brusten blindtarm? Det innebär naturligtvis en stor ekonomisk
              risk för individen, och det innebär samtidigt en risk för ytterligare
              belastning på den svenska välfärden och den svenska sjukvården.
            </seg>
            <seg>
              Det här kan förstås även innebära att man när uppehållstillståndet
              ska förlängas inte uppfyller kraven. Då får man avslag och utvisas,
              i enlighet med regelverket – oavsett hur väl man presterat och
              oavsett vad man har tillfört kunskapsnationen Sverige. Är det
              något vi inte behöver mer av, herr talman, är det kompetensutvisningar.
              Det här skulle ganska lätt gå att åtgärda genom att helt enkelt
              ställa krav på en styrkt heltäckande sjukförsäkring redan vid
              ansökningstillfället.
            </seg>
            <seg>
              Nästa fråga är kanske ännu mer principiellt viktig. Vi menar
              att svensk välfärd rimligtvis inte ska tas för given av utländska
              medborgare. I dag, och även enligt regeringens nya förslag, fungerar
              det inte så. Om man som utlänning flyttar till Sverige och planerar
              att stanna längre än ett år kan man betraktas som bosatt från
              dag ett. Betraktas man som bosatt innebär det att man inte behöver
              någon försäkring alls, för den står svenska skatte ­ betalare
              för.
            </seg>
            <seg>
              Herr talman! Kan betraktas som bosatt, sa jag. Av erfarenhet
              vet vi nämligen att olika myndigheter tolkar lagar och bestämmelser
              på olika sätt när utrymme ges. I det här fallet kan det till exempel
              uppstå en situation där Migrationsverket säger att du kan folkbokföra
              dig och ger dig uppe ­ hållstillstånd även utan sjukförsäkring
              – men Skatteverket ger avslag. Då står en utlänning på svensk
              mark med giltigt uppehållstillstånd, utanför den allmänna sjukförsäkringen
              och utan att det finns någon kontrollfunk ­ tion som fångar upp
              detta. Det innebär, som jag nämnde tidigare, stora ekonomiska
              risker för såväl individ som samhälle.
            </seg>
            <seg>
              Svensk lagstiftning borde vara mer robust och mer genomtänkt
              än så här. Det är någonting som även Migrationsverket tar upp
              i sitt remissvar. Självklart kan vi inte lösa hela grundproblematiken,
              det vill säga principerna för vem som ska ha rätt till svensk
              skattefinansierad välfärd, i dag. Men vi kan faktiskt se till
              att ta åtminstone små myrsteg i rätt riktning.
            </seg>
            <seg>
              Herr talman! Vi kan se till att tillsammans försöka se vad som
              kan komma runt hörnet – inom alla delar av migrationspolitiken.
            </seg>
            <seg>
              (Applåder)
            </seg>
          </u>
          <note type="speaker">
            Anf. 126 CARINA OHLSSON (S):
          </note>
          <note>
            Herr talman! Jag börjar med att yrka bifall till socialförsäkringsutskottets
            förslag i betänkandet Nya regler om uppehållstillstånd för forskning
            och studier inom högre utbildning och avslag på reservationerna.
          </note>
          <u who="carina_ohlsson_6fcdb7" prev="cont">
            <seg>
              Det student- och forskardirektiv som Europaparlamentet och rådet
              antog redan 2016 är alltså ett direktiv som är bindande för Sverige.
              Det är det regeringen har lagt fram en proposition om, vilken
              vi behandlar i vårt betänkande. Om en medlemsstat inte skulle
              genomföra ett direktiv tillämpas det direkt, eftersom det är ett
              direktiv.
            </seg>
            <seg>
              Regeringen föreslår alltså nya regler för uppehållstillstånd
              för forskning, studier inom högre utbildning, praktik med anknytning
              till högre utbildning, volontärarbete inom ramen för europeisk
              volontärtjänst och au pair-arbete samt för uppehållstillstånd
              efter slutförd forskning eller slutförda studier. Dessa särskilda
              bestämmelser samlas i ett eget kapitel i utlänningslagen, och
              utskottet anser att detta ökar tydligheten.
            </seg>
            <seg>
              Herr talman! I likhet med regeringen vill vi lyfta fram vikten
              av att stärka Sveriges attraktions- och konkurrenskraft som kunskapsnation
              och destinationsland för utländska forskare, studenter och andra
              högkvalificerade personer. Vi kan konstatera att regeringen förutom
              föreslagna regelförenklingar lämnar förslag som underlättar för
              forskare och studenter att verka i Sverige. Bland annat föreslås
              en utökad möjlighet till rörlighet inom EU och förlängd tid med
              uppehållstillstånd efter slutförda studier, vilket vi hörde att
              Katarina Brännström från Moderaterna tog upp och ser positivt
              på.
            </seg>
            <seg>
              Angående tillståndstiden vid uppehållstillstånd efter slutförd
              forskning eller slutförda studier delar utskottet regeringens
              bedömning att uppehållstillstånd bör beviljas för en tid av ett
              år. Utlänningar som kan komma i fråga för detta slags tillstånd
              är i regel högutbildade och eftertraktade på arbetsmarknaden,
              och även om de har vistats i Sverige en viss tid innan de börjar
              söka jobb eller starta företag kan det ta tid för dem att etablera
              sig i Sverige. Därför bör reglerna utformas så att de både lockar
              fler studenter och forskare till Sverige och underlättar för dem
              som har utbildats i landet att stanna kvar och arbeta här som
              anställda eller som företagare. Tolv månader är därför en väl
              avvägd tid för att de ska kunna etablera sig.
            </seg>
            <seg>
              När det gäller kravet på sjukförsäkring innebär förslaget att
              tillämpningen överensstämmer med EU-blåkort, ICT-tillstånd och
              tillstånd för säsongsarbete. Enligt förslaget ska en utlänning
              , för att beviljas uppehållstillstånd vid vistelse som kommer
              att uppgå till högst ett år , visa att hen har eller har ansökt
              om en heltäckande sjukförsäkring som gäller i Sverige. Ett tillstånd
              kan återkallas om det under vistelsen här skulle framkomma att
              utlänningen inte har eller försöker få en sjukförsäkring. Utlänningen
              ska också visa att hen har eller kommer att ha tillräckliga medel
              för sitt uppehälle under tillståndstiden och för att täcka kostnaderna
              för sin återresa för att beviljas ett uppehållstillstånd.
            </seg>
            <seg>
              Herr talman! Den här lagändringen föreslås träda i kraft redan
              den 1 januari 2020. Därför är det också viktigt att vi tar ett
              beslut här i dag, så att vi sänder en tydlig signal till forskare
              och studenter som vill ha enklare regler , och att de också ska
              förstå innehållet i vår utlänningslag.
            </seg>
            <seg>
              (Applåder)
            </seg>
            <seg>
              Ett socialt hållbart eget boende för asylsökande (prop. 2019/20:10)
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 9 Ett socialt hållbart eget boende för asylsökande
          </note>
          <note>
            Socialförsäkringsutskottets betänkande 2019/20:SfU11
          </note>
          <note>
            föredrogs.
          </note>
          <note type="speaker">
            Anf. 127 MARIA MALMER STENERGARD (M):
          </note>
          <u who="maria_malmer_stenergard_074aa8" xml:id="i-604caf17b301f8b7" next="cont">
            <seg>
              Herr talman! Sveriges stora integrationsmisslyckande är uppenbart
              varje dag och inom många olika områden. Vi ser det i gängbrottsligheten,
              i skolan, i socialtjänsten, i vården, i socialbidragen och i det
              brutala utanförskapet. Det krävs oerhört mycket av oss alla –
              enskilda, samhället och politiken – om vi ska klara att vända
              utvecklingen och om vi ska kunna ge människor förutsättningar
              att verkligen komma in i det svenska samhället. Vi kan inte nöja
              oss med att de har kommit innanför våra gränser.
            </seg>
            <seg>
              En förutsättning för att vi över huvud taget ska ha en chans
              är att vi har en stram invandring under lång tid framöver. Därför
              har vi moderater föreslagit ett volymmål, som innebär att asylinvandringen
              minskar med 70 procent, ned till nordiska nivåer. Vi kan inte
              fortsätta sticka ut med stort asylmottagande jämfört med jämförbara
              länder år efter år. Det spelar nämligen roll för integrationen
              hur många som ska integreras. Att, som reger ­ ingen gjorde i
              somras, öppna upp för fler anhöriginvandrare var djupt oansvarigt.
            </seg>
            <seg>
              En annan avgörande förutsättning för integrationen som vi debatterar
              här i dag är att vi verkligen tar oss an boendesegregationen.
              Regeringen, tillsammans med samarbetspartierna i januariöverenskommelsen,
              Liberalerna och Centerpartiet, har föreslagit en inskränkning
              i möjligheten till eget boende, EBO, under asyltiden. De föreslår
              att asylsökande inte ska ha rätt till ersättning om de väljer
              att bosätta sig i vissa socialt utsatta områden som kommer att
              pekas ut.
            </seg>
            <seg>
              Vi moderater tycker att det är ett litet steg i rätt riktning,
              men vi är övertygade om att det inte räcker. Och många remissinstanser
              delar vår bedömning. De påtalar bland annat att det finns en risk
              att människor ändå väljer att bosätta sig i de utsatta områdena,
              att de uppger felaktiga adresser och att de använder falska hyreskontrakt.
              De framhåller att det finns en risk för stigmatisering av de områden
              som omfattas av områdesbegränsningen men också att negativa boendesociala
              problem kommer att fortsätta finnas i kommundelar som inte omfattas
              av begränsningen.
            </seg>
            <seg>
              Herr talman! EBO har skapat segregation, extrem trångboddhet
              och stora sociala problem. Det värsta är att barn far illa. Många
              får dåliga skolresultat, och en del rekryteras tidigt in i kriminalitet.
              Vi borde ha avskaffat EBO för länge sedan. Det är viktigt för
              att klara integrationen och se till att människor får ett bra
              boende där de kan komma till sin rätt.
            </seg>
            <seg>
              Hur vill då vi moderater att det ska fungera i stället? Med kraftigt
              minskat antal asylsökande och rätt resurser till asylprocessen
              kan asyltiden kortas från dagens ibland mångåriga handläggningstider
              till mellan tre och sex månader. Under den perioden är det rimligt
              att man bor på boenden som anvisas av Migrationsverket. Då får
              de asylsökande också bättre kontakter med myndigheterna, och det
              blir enklare att få till ett snabbt återvändande för dem som har
              fått nej på sin asylansökan. I dag uppgår de faktiskt till 70
              procent.
            </seg>
            <seg>
              Men vi tror inte att det egentligen räcker att bara dra in dagersättningen
              för dem som inte bor på anvisat boende. Då är risken att vi ändå
              hamnar i de situationer som många remissinstanser varnar för.
              Vi menar därför att man bör titta på andra möjliga följder än
              att bara dra in dagersättningen för dem som inte bor på det boende
              som de anvisats av Migrationsverket, men i sådana fall ska självklart
              göras undantag för den som har egen försörjning från eget arbete.
            </seg>
            <seg>
              Detta, herr talman, borde faktiskt sedan länge vara moderat politik,
              men det är det inte. Det är ny politik sedan vår stämma tidigare
              i höstas – men bättre sent än aldrig. Nu försöker vi göra vad
              vi kan för att driva igenom den här politiken.
            </seg>
            <seg>
              Eftersom stämmobeslutet fattades efter att motionstiden för propositio
              ­ nen hade gått ut har vi inga egna yrkanden som till fullo motsvarar
              vår nya politik gällande EBO. Därför har vi valt att delvis bifalla
              en rad yrkanden: våra egna och Kristdemokraternas, Sverigedemokraternas
              och också ett par enskilda motioner från socialdemokrater.
            </seg>
          </u>
          <note>
            Jag yrkar därmed bifall till detta hopkok till reservation, som
            har nr 2.
          </note>
          <u who="maria_malmer_stenergard_074aa8" prev="cont">
            <seg>
              (Applåder)
            </seg>
          </u>
          <note type="speaker">
            Anf. 128 PAULA BIELER (SD):
          </note>
          <note>
            Herr talman! Jag vill inleda m ed att yrka bifall till reservation
            2 under punkt 3.
          </note>
          <u who="paula_bieler_45f9a9" prev="cont">
            <seg>
              Jag kan också börja lite i den ände där Maria Malmer Stenergard
              slutade och tacka Moderaternas stämma och i samma veva också tacka
              Kristdemokraternas stämma för att man äntligen har slagit in på
              en klokare linje vad gäller migrationspolitiken och i synnerhet
              just när det gäller EBO-lagstiftningen.
            </seg>
            <seg>
              Detta är något som vi sverigedemokrater har motionerat om i princip
              ända sedan vi först kom in i riksdagen. Åtminstone såg jag att
              det under vårt andra år fanns konkreta motioner om att avskaffa
              EBO-lagstiftningen.
            </seg>
            <seg>
              Herr talman! Detta är egentligen inga konstigheter alls. Om jag
              skulle beskriva de senaste decenniernas svenska migrationspolitik
              med ett ord skulle det ordet nog vara ”efterklok”. Man skulle
              också kunna använda ordet ”ansvarslös”. Det har vi sagt många
              gånger. Men det som är talande i just den här debatten är just
              efterklokheten. I utskottsmajoritetens betänkande lyfter man fram
              flera exempel på hur man i efterhand har sett negativa konsekvenser
              av en lagstiftning som drevs igenom med stora förhoppningar om
              bra integrationseffekter.
            </seg>
            <seg>
              Det hela är egentligen inte särskilt konstigt: Om man släpper
              personer vind för våg och uppmuntrar dem att bosätta sig där de
              själva vill kommer det att öka segregationen. Detta borde ha varit
              självklart tidigt. På samma sätt är det för mig också självklart
              att om man i det läge där vi är nu försöker styra om med små förändringar
              i ekonomiska incitament kommer det inte att leda till en önskad
              minskning av segregationen.
            </seg>
            <seg>
              Människan är en komplex varelse. Man kan styra in på nya vägar
              och riktningar genom ekonomiska incitament. Men när det väl har
              etablerats en ordning där stora diasporor lever i parallellsamhällen
              finns det mycket mer som lockar än möjligheten att eventuellt
              få dagersättning.
            </seg>
            <seg>
              Detta är en av många anledningar till att vi i Sverigedemokraterna
              under en lång tid har varit kritiska till EBO-lagen som sådan.
              Den gör det möjligt för personer att få ersättningar trots att
              de tackar nej till ett anvisat boende. I min värld borde detta
              vara ganska självklart: Om du själv ordnar ett eget boende har
              du inget behov av andra ersättningar. Då har du faktiskt lyckats
              hitta det boendet själv. Du borde kunna klara dig på det.
            </seg>
            <seg>
              Vi har också ställt oss kritiska till hela processen som sådan.
              I den följdmotion som vi väckte med anledning av propositionen
              valde vi att göra det extra tydligt. Man måste gå längre än vad
              regeringen gör. Det räcker inte att från centralt håll peka ut
              vissa områden där man inte ska få bosätta sig om man vill behålla
              sin dagersättning medan det ska vara fullt möjligt i andra områden.
              Det kommer inte att fungera. Det har inte fungerat hittills att
              styra vart man vill eller inte. Det har inte fungerat hittills
              att ha kontroll på om det uppstår segregerade områden eller inte,
              och det kommer att forts ä tt a att uppstå segregerade områden.
            </seg>
            <seg>
              När vi först hörde om förslaget var det en självklar tanke som
              slog oss: Det finns dessutom en risk att de kommuner och områden
              som nu är socioekonomiskt utsatta och som därmed ska undantas
              kommer att få det ännu svårare. Den enda effekten, när det redan
              finns stora incitament att bosätta sig fritt hos andra landsmän,
              är ju att det kommer att vara ännu fler bosatta i dessa områden
              som inte får ersättning. Det är inte en hållbar politik.
            </seg>
            <seg>
              Det är också så att detta, precis som Maria Malmer Stenergard
              var inne på, faktiskt försvårar hela asylprocessen. Det är noterbart
              att det i mottag ­ andedirektivet från EU, som till viss del styr
              vad vi kan och inte kan göra i svensk lagstiftning, står explicit
              att medlemsstater har rätt att begränsa var och hur asylsökande
              bosätter sig, till exempel i syfte att underlätta och förstärka
              prövningsprocessen under den tid de väntar på sitt svar.
            </seg>
            <seg>
              För oss sverigedemokrater har det under en lång tid varit ganska
              självklart att vi måste fokusera på att korta asylprocessen och
              faktiskt också på att inte satsa en massa på att den så kallade
              integrationsprocessen ska komma igång innan man ens har fått svar
              på om personen i fråga ska få stanna i landet eller inte. Det
              gör det bara svårare och tyngre för alla. Låt oss säga att personen
              får ett nej i ett sent skede, efter att det har satsats en massa
              resurser. Då har vi satsat resurser på någon som kanske egentligen
              inte haft rätt till det. Vi har gett falskt hopp till personen,
              som inte kommer att få stanna här i landet. Det blir också en
              mycket svårare process att ta avsked i ett senare läge.
            </seg>
            <seg>
              Därför har vi ett andra yrkande i vår följdmotion, som delvis
              bifalls i den gemensamma reservationen, om att vi måste se över
              vilka ytterligare begränsningar vi kan göra i svensk lagstiftning
              för att faktiskt ta bort möjligheten för människor att under asyltiden
              bosätta sig var de vill.
            </seg>
            <seg>
              Moderaterna har valt att ha ett särskilt yttrande där de bland
              annat lyfter in att man självklart ska göra undantag för den som
              arbetar och har egen försörjning. Från Sverigedemokraternas sida
              tycker vi att det vore olyckligt, av de skäl som jag precis har
              varit inne på. Under den förhoppningsvis korta period som en person
              bara är asylsökande är frågan om de n över huvud taget ska påbörja
              processen med att arbeta i landet. Detta är inte minst viktigt
              av säkerhetsskäl, med tanke på alla olika historier som har uppdagats
              den senaste tiden om personer som går under jorden och personer
              som försvinner i landet på olika sätt. Det är personer som vi
              inte vet om de ens har rätt att vara i landet eller inte. När
              det väl uppdagas att de inte har det är det för sent.
            </seg>
            <seg>
              Herr talman! Jag är väldigt glad över denna reservation och över
              att den är utformad som den är. Jag hoppas att fler partier i
              likhet med Kristdemokraterna och Moderaterna faktiskt svänger
              om och vågar se på migrationspolitiken på ett mer hållbart och
              förklokt sätt. Det handlar om att tänka efter före: Vad blir konsekvenserna
              av den lagstiftning vi genomför? Kommer det att vara effektfullt?
              Kommer vi att få de resultat som vi önskar? Finns det kryphål
              som kommer att utnyttjas? Vad ska vi göra för att täppa till hålen?
            </seg>
            <seg>
              Detta ska vi inte göra efter decennier när vi upptäcker att vi
              har ett splittrat land med tusentals, tiotusentals eller kanske
              hundratusentals personer som lever i utanförskap. Det kan då finnas
              kriminella här som vi inte vet var de befinner sig. Det kan finnas
              personer som vistas här illegalt. När det väl blev klart att de
              skulle få avslag på sina ansökningar har de hunnit gå under jorden.
              Det kan vara hundratals personer som är skrivna på adresser till
              småbutiker och kiosker, eftersom vi har en EBO-lagstiftning som
              ser ut som den gör.
            </seg>
            <seg>
              Man ska faktiskt ta ansvar redan från början när lagarna stiftas
              för att täppa till alla kryphål. Då har man en ansvarsfull och
              förklok politik.
            </seg>
            <seg>
              Med det, fru talman, vill jag ännu en gång yrka bifall till reservation
              2.
            </seg>
            <seg>
              (Applåder)
            </seg>
          </u>
          <note type="speaker">
            Anf. 129 CHRISTINA HÖJ LARSEN (V):
          </note>
          <u who="christina_hoj_larsen_aa61f3" xml:id="i-b25ccb5c9c27b4d7">
            <seg>
              Fru talman! För Vänsterpartiet är en robust och solidarisk välfärd
              själva nyckeln till en lyckad integration. Den integrationen omfattar
              oss alla, inte bara de nyligen anlända. Genom skattefinansierade
              välfärds- och trygghetssystem ges vi alla möjlighet att utvecklas
              från isolerade små satelliter till att bli en del av en gemenskap
              och ett samhällsbygge.
            </seg>
            <seg>
              Det handlar om solidaritet mellan generationer för att finansiera
              utbildning och pensioner, mellan friska och sjuka, mellan arbetande
              och arbetslösa, mellan dem som lever i överflöd och dem som lever
              på marginalen – allt för att bygga ett tryggt och jämlikt samhälle
              med hälso- och sjukvård, kultur, infrastruktur och bostadsbyggande.
              Vi i Vänsterpartiet utgår från att alla i samhället vill bidra
              genom att arbeta och att staten har ett ansvar för att möjliggöra
              det.
            </seg>
            <seg>
              Frågan för dagen, fru talman, är om vi ska bekämpa orsakerna
              till bostadsbrist, trångboddhet och segregation eller om vi ska
              straffa de människor som gör sitt bästa för att hantera konsekvenserna
              av detta.
            </seg>
            <seg>
              När regeringen lade fram lagen om tillfälliga begränsningar av
              möjlig ­ heten att få uppehållstillstånd i Sverige motiverades
              det med att man ville skapa ett så kallat andrum för asylmottagandet,
              som skulle användas till att förbättra kapaciteten i mottagandet.
              Trots det har vi inte kunnat se några förbättringar av mottagandet
              under de dryga tre år som lagen har gällt – tvärtom. I stället
              har mottagandekapaciteten monterats ned, och Migra ­ tionsverkets
              resurser har minskat med längre handläggningstider och oviss väntan
              som följd.
            </seg>
            <seg>
              När regeringen nu väljer att bryta ut förslaget om att inskränka
              rätten till eget boende ur Mottagandeutredningen är det tydligt
              att den fortsätter att förespråka en repressiv signalpolitik framför
              förslag som faktiskt fungerar.
            </seg>
            <seg>
              Vänsterpartiet delar Mottagandeutredningens bild att EBO medför
              problem och belastningar i vissa delar av landet. Samtidigt menar
              vi att det faktiskt kan vara en viktig, och tyvärr ibland också
              nödvändig, möjlighet för asylsökande och nyanlända att komma in
              i samhället med hjälp av familj och bekanta, om det hanteras rätt.
            </seg>
            <seg>
              Att asylsökande och nyanlända väljer boendeformen EBO beror delvis
              på brister i de andra boendealternativ som erbjuds dem. Flera
              av de boenden som Migrationsverket har upphandlat har hållit väldigt
              låg standard och drivits av mycket oseriösa aktörer. De ligger
              ofta avskärmade med långa avstånd till större samhällen där möjligheter
              till utbildning och arbete på både kort och lång sikt är bättre.
              Jag träffar ofta asylsökande som får resa långa sträckor för att
              ta del av svenskundervisning eller annat stöd. Ibland är det så
              dålig tillgång till kollektivtrafik att de knappt hinner fram
              till svenskundervisningen innan de måste åka tillbaka för att
              de också ska hinna lämna och hämta vid barnomsorgen.
            </seg>
            <seg>
              I diskussionen om EBO har man alltså till stor del fokuserat
              på att pressa asylsökande och nyanlända att välja bort alternativet
              i stället för att försöka förstå varför de väljer det och ändra
              själva grundförutsättningarna. Varför skulle asylsökande välja
              trångboddhet, osäkra hyreskontrakt i andra, tredje och fjärde
              hand eller att vara inneboende om de kan få ett eget boende med
              rimlig standard inom räckhåll för den service och de möjligheter
              som de behöver?
            </seg>
            <seg>
              Vänsterpartiet skulle vilja se ett annat grepp som tydligare
              fokuserar på att förbättra alternativen till EBO och utgår från
              en större förståelse för varför många väljer det.
            </seg>
            <seg>
              Vi har en skriande bostadsbrist i dagens Sverige på grund av
              den förda bostadspolitiken. Vänsterpartiet vill bygga bort bostadsbristen
              och framför allt satsa på billiga hyresrätter. I dag väljer rika
              kommuner bort människor med lägre inkomster genom att inte erbjuda
              hyresrätter eller genom att endast ha ett fåtal väldigt dyra hyreslägenheter.
            </seg>
            <seg>
              I brist på annan trygghet och andra möjligheter söker sig därför
              en del asylsökande till landsmän eller släktingar, ofta också
              förhållandevis nyanlända. Och var bor de då? Jo, de bor där man
              som ny på bostadsmarknaden kan få bostad – framför allt i områden
              med högre andel hyresrätter och lägre inkomster.
            </seg>
            <seg>
              På så vis förstärks segregationen. Det är varken människorna
              i dessa områden eller områdena i sig som det är något fel på,
              även om det ofta låter så i debatten. Det är i stället samhällsbyggets
              bristande förmåga att jämna ut ojämlikheten och skapa bostäder
              som vanligt folk har råd med i alla sorters bostadsområden och
              i alla sorters kommuner.
            </seg>
            <seg>
              Vänsterpartiet vill bryta segregationen genom att investera i
              de delar av landet som har halkat efter och se till att alla kommuner,
              även de rika, bygger hyresrätter och har en fungerande allmännytta
              och bostadsförmedling som tillhandahåller hyresrätter med rimliga
              hyror i stället för att bestraffa de människor som bor där.
            </seg>
            <seg>
              Så har det svenska välfärdssamhället även historiskt mött utmaningar
              med usel boendestandard, trångboddhet och segregation. Endast
              genom massiva gemensamma investeringar i bostadsbyggande lyckades
              man byg ­ ga bort ett Sverige där delar av arbetarklassen levde
              i misär utan tvättmöjligheter och med dass på gården. Jag vill
              påminna om att man även då från högerhåll lade skulden och ansvaret
              på de fattiga för att de levde just så.
            </seg>
            <seg>
              Frågan är, fru talman, varför en socialdemokratisk regering har
              tappat tron på statligt ansvar för bostadspolitiken och numera
              i stället tror att det är genom indragna bistånd och utpekande
              av vissa områden som vi kommer till rätta med bostadsbrist, trångboddhet,
              segregation och låg standard.
            </seg>
            <seg>
              Fru talman! Mottagandeutredningen beskriver väldigt tydligt hur
              en bra standard, trygghet och meningsfulla aktiviteter på boendet
              är de viktigaste medlen för att få asylsökande och nyanlända att
              bo kvar där de anvisas. Vi vet alltså vad som behöver göras.
            </seg>
            <seg>
              Vi ser också hur situationen för dem som bor i EBO försämrades
              när man drog in möjligheten att söka bostadsbidrag för denna grupp.
              Att göra ytterligare indragningar av ersättning skulle riskera
              att försämra situatio ­ nen ytterligare och göra utsattheten ännu
              större. Vänsterpartiet är därför mycket kritiskt till alla förslag
              om att dra in bistånd eller försämra förutsättningarna.
            </seg>
            <seg>
              Vi menar att de problem som förslaget säger sig vilja lösa grundas
              i ojämlikhet och en orättvis fördelning av resurser. Genom den
              här proposi ­ tionen gör regeringen problemen till en fråga om
              individuella val snarare än samhälleliga strukturer.
            </seg>
            <seg>
              Vi menar att lösningarna på de problem som regeringen pekar på
              finns inom områden som kvalitet på mottagande, bostadspolitik,
              välfärdspolitik och omfördelning snarare än inskränkningar av
              rätt till bistånd för dem som redan lever på små marginaler.
            </seg>
            <seg>
              För att förbättra boendesituationen för asylsökande bör regeringen
              stoppa vinsterna i flyktingmottagandet genom ett större statligt
              ansvarstagande och förbättra Migrationsverkets upphandling av
              boenden enligt den kritik som Riksrevisionen faktiskt har riktat.
              Det krävs också kunskapshöjning och förstärkt kompetens om jämställdhets-
              och hbtq-frågor på asylboenden.
            </seg>
            <seg>
              Fru talman! Även mätt med regeringens egna mått kan den föreslagna
              lagändringen inte anses vara vidare bra. Enligt regeringens bedömningar
              väntas omkring 60 procent av de 14 000 som i dag bor i eget boende
              i vad regeringen definierar som områden med socioekonomiska utmaningar
              bo kvar där även efter lagändringen.
            </seg>
            <seg>
              Omkring 8 400 människor väntas alltså bo kvar i områden där reger
              ­ ingen anser att det är socialt ohållbart att de bor och dessutom
              leva utan dagsersättning enligt LMA till följd av den här lagändringen.
              Som flera remissinstanser lyfter upp finns det en risk att förslaget
              leder till ökade kostnader för kommunerna. Det kan inte anses
              vara ett särskilt bra utfall för en lagändring som ska leda till
              ett ändrat beteende.
            </seg>
            <seg>
              Fru talman! Vänsterpartiet vet att vi genom att investera i samhället
              och varandra kan bygga ett starkare, tryggare och mer inkluderande
              Sve ­ rige. Detta är den realistiska och solidariska vägen att
              försvara och utveckla den välfärdsmodell som har ett så brett
              stöd i Sverige.
            </seg>
            <seg>
              Kampen mot rasistiska krafter för ett värdigt flyktingmottagande
              i samklang med samtida behov och för att utveckla välfärden i
              ett öppnare Sverige där vi är fler är tätt sammanvävd. Det är
              Vänsterpartiets avsikt att ta ansvar för denna solidariska realism.
            </seg>
            <seg>
              Av de skäl jag nu har nämnt kan Vänsterpartiet inte ställa sig
              bakom regeringens förslag. Jag yrkar därför bifall till reservation
              1 om att propositionen bör avslås.
            </seg>
          </u>
          <note type="speaker">
            Anf. 130 HANS EKLIND (KD):
          </note>
          <note>
            Fru talman! Jag yrkar bifall till reservation 2, som är formulerad
            av Kristdemokraterna, Moderaterna och Sverigedemokraterna.
          </note>
          <u who="hans_eklind_26e812" prev="cont">
            <seg>
              Vi behöver ersätta EBO med ABO. Så ser Kristdemokraternas besked
              ut. Det egna boendet för asylsökande, EBO, måste på sikt ersättas
              med anläggningsboenden, ABO.
            </seg>
            <seg>
              Kristdemokraterna antog helt nyligen på sitt riksmöte ett nytt
              program för integrationen. Här pekar vi ut fyra olika spår som
              vi menar är viktiga.
            </seg>
            <seg>
              Det första är att stoppa den negativa utvecklingen i utanförskapsområdena.
              Vi kan inte låta förorternas problem växa.
            </seg>
            <seg>
              Det andra är att höja humankapitalet, att hjälpa människor att
              bli anställbara.
            </seg>
            <seg>
              Det tredje är att öka drivkrafterna för den enskilde att bli
              en del av samhällsgemenskapen.
            </seg>
            <seg>
              Det fjärde är att engagera civilsamhället, alltifrån fotbollsklubben
              och församlingen till företagen.
            </seg>
            <seg>
              I den integrationspolitik som vi antog finns 36 olika reformförslag.
              Här finns prestationskrav och tydliga målsättningar där vi exempelvis
              föreslår att man ska ha språk och samhällskunskap för att kunna
              få permanent uppehållstillstånd, PUT, och medborgarskap. Vi har
              aktivitetskrav för att få försörjningsstöd. Detta syftar hela
              tiden till att bryta med passivisering och skapa och motivera
              till delaktighet. Samtidigt har vi naturligtvis också undantag
              för särskilt svaga grupper.
            </seg>
            <seg>
              En av dessa 36 åtgärder är avvecklandet av EBO. Därför har vi
              också i dag valt att reservera oss, eftersom vi ser att det behövs
              fler åtgärder än de som finns i den framlagda propositionen.
            </seg>
            <seg>
              Vi menar att dagens proposition är ett steg i rätt riktning.
              Den är dock alltjämt bara ett steg, och det räcker inte om vi
              menar allvar med att ta itu med de skuggsamhällen som människor
              lever i.
            </seg>
            <seg>
              Inget annat land använder boendeformen eget boende, EBO, i en
              sådan utsträckning som Sverige. Det konstaterar utredningen Ett
              ordnat mottagande – gemensamt ansvar för snabb etablering eller
              återvändande som kom förra året. ESO-rapporten Inspiration för
              integration konstaterar samma sak. EBO-lagen har funnits i Sverige
              sedan 1994, och den bidrar till att cementera segregationen i
              vårt Sverige.
            </seg>
            <seg>
              Kristdemokraterna är tydliga: Vi ska ha en migrationspolitik
              som tar hänsyn till vår förmåga att integrera. När detta inte
              sker får vi överfyllda förorter, parallellsamhällen, utanförskap
              och förläggningar med tiotusentals människor. Vi måste våga se
              sambandet mellan en invandring i alltför stora volymer och mycket
              allvarliga samhällsproblem som vi brottas med.
            </seg>
            <seg>
              Fru talman! Vi måste därför para ihop integrationspolitiken med
              migrationspolitiken och se till att migrationspolitiken ger oss
              möjlighet att integrera. Den förmågan förutsätter en stram migrationspolitik
              under en rad år framöver. Vi kristdemokrater vill få ned söktrycket
              till en jämförbar nordisk nivå, och då måste vi naturligtvis vara
              beredda att titta på varje enskild lagstiftning och även välfärdssystemens
              utformning.
            </seg>
            <seg>
              Kristdemokraterna har en integrationspolitik som ökar integrationspotentialen.
              I en sådan politik kan man aldrig komma runt det faktum att boendesituationen
              för asylsökande är en bärande del. Vi behöver ha en jämnare fördelning
              av och bättre planering för hur vi tar emot våra asylsök ­ ande.
              I dag kan vi konstatera att en stor del av dem som kommer till
              Sveri ­ ge hamnar i eget boende hos sina landsmän i redan hårt
              ansträngda förorter eller städer. Här drabbas de av trångboddhet
              och segregation, och de utnyttjas genom att de många gånger tvingas
              köpa svartkontrakt.
            </seg>
            <seg>
              Om människor som kommer till Sverige ska integreras måste de
              också ges förutsättningar för att kunna göra det. Ett värdigt
              boende menar vi kristdemokrater är en viktig del i detta. Tyvärr,
              menar vi, har den aspekten ignorerats under en lång tid. Jag tror
              delvis att det är av välvilja, men jag tror också att det handlar
              om att det är billigare för staten med eget boende än med anläggningsboende.
            </seg>
            <seg>
              Fru talman! Anläggningsboenden är nu inte helt problemfria. Om
              vi med EBO skapar ett boende som ofta innebär trångbodda miljöer
              och utsatta förorter till storstäder är ABO inte helt problemfritt.
              Ofta hittar vi anläggningsboenden i glesbygd där det är långt
              till den viktiga arbetsmarknadsanknytningen. Det handlar många
              gånger om att det är där de lediga fastigheterna finns som kan
              upphandlas av Migrationsverket. Många gång ­ er är det i kommuner
              som under de senaste åren har drabbats av inte minst radikalt
              ökade kostnader för exempelvis försörjningsstöd och skolgång.
              Det är kostnader som är svåra att bära för små kommuner.
            </seg>
            <seg>
              Om segregationen i Sverige ska brytas, vilket vi kristdemokrater
              är besjälade av, då måste trenden vi sett under de senaste åren
              brytas. Därför menar vi att rätten till eget boende så snart som
              det är möjligt ska slopas och att anläggningsboende i fortsättningen
              ska vara den boendeform som erbjuds från staten.
            </seg>
            <seg>
              Vi ska nu se till att anläggningsboenden upphandlas på platser
              där man tar hänsyn till förutsättningar på arbetsmarknaden, graden
              av segregering i närliggande skolor och kommunernas ekonomi. Naturligtvis
              ska inga anläggningsboenden upphandlas i särskilt utsatta områden.
            </seg>
            <seg>
              (Applåder)
            </seg>
          </u>
          <note>
            Vi yrkar bifall till vår gemensamma reservation nr 2.
          </note>
          <note type="speaker">
            Anf. 131 RIKARD LARSSON (S):
          </note>
          <u who="rikard_larsson_2c0ea2" xml:id="i-3b02408cb030c523">
            <seg>
              Fru talman! Jag vill börja med att yrka bifall till förslaget
              i socialförsäkringsutskottets betänkande nr 11, Ett socialt hållbart
              eget boende för asylsökande , och därmed avslag på reservationerna.
            </seg>
            <seg>
              I lördagens Sydsvenska Dagbladet var det en artikel om utanförskapet
              i Malmö och om den segregation som slår så hårt mot människor
              som är i störst behov av samhällets stöd. I den artikeln intervjuades
              tre personer. En av dem som intervjuades var Malmös förra kommunstyrelseordförande
              Ilmar Reepalu.
            </seg>
            <seg>
              Artikeln handlade om utanförskapet, men den tar sin utgångspunkt
              i just det vi diskuterar i dag, nämligen det som vi i dagligt
              tal kallar EBO-lagen. Anledningen till att jag tar upp den lagen
              är att flera kommunalråd för många år sedan pekade på just baksidorna
              av denna lagstiftning. År 2007 skrev kommunstyrelseordförandena
              för Malmö, Södertälje och Göteborg brev till regeringen och bad
              regeringen att vidta åtgärder mot en lagstiftning som inte fungerade.
              Efter det brevet och efter de aktiviteterna har kritiken fortsatt.
              Kritiken har förstärkts, och den har ständigt framförts, numera
              av till exempel Boel Godner, kommunstyrelsens ordförande i Södertälje,
              och Katrin Stjernfeldt Jammeh, kommunstyrelsens ordförande i Malmö
              – för att ge några exempel. Det är en kritik mot en lagstiftning
              som ansvariga politiker i kommuner runt om i landet har fått se
              baksidorna av genom trångboddhet och utanförskap. Det var det
              som artikeln i Sydsvenskan handlade om, det vill säga trångboddhet
              och utanförskap som skapar destruktiva miljöer.
            </seg>
            <seg>
              För oss socialdemokrater har det i flera år varit uppenbart att
              något måste göras. Vi kan inte behålla en lagstiftning som skapar
              problem i stället för att lösa dem. När vi efter valet 2014 fick
              möjlighet att bilda regering var detta därför prioriterade frågor.
              Den borgerliga regering som vi efterträdde hade visserligen hotat
              med åtgärder för att komma till rätta med problem i mottagandet
              och ökad segregation, men man hade inte agerat. Därför var ett
              första viktigt steg att se till att alla kommuner, framför allt
              de som inte tagit ansvar tidigare, numera får dela på ansvaret
              för att ta emot och integrera personer som har beviljats uppehållstillstånd
              i Sverige.
            </seg>
            <seg>
              Men vi behöver också se till att vi inte försvårar för asylsökande
              under tiden de befinner sig här och får sina ansökningar hanterade.
              Vi socialdemokrater tycker att detta borde göras genom att avveckla
              EBO-lagen. Men det har det under lång tid inte funnits stöd för
              i kammaren. Det är anledningen till att vi nu i stället kan fatta
              beslut i rätt riktning, även om det inte går så långt som vi önskar.
              Vi tar nu viktiga steg för att motverka de negativa konsekvenserna
              av en lagstiftning som infördes för två decennier sedan.
            </seg>
            <seg>
              Vi visar med detta beslut att vi har lyssnat på de kommuner som
              brottats med baksidan av lagstiftningen, men vi gör det på ett
              sätt där vi lyssnar till de kommunala företrädarna , som känner
              sina kommuner bäst , genom att regeringen i en förordning ska
              ge kommunerna möjlighet att i ett anmälningsförfarande meddela
              de utsatta områden som ska undantas från EBO.
            </seg>
            <seg>
              I grunden gör vi detta för att skapa förutsättningar för bra
              uppväxtvillkor för barn och ungdomar i alla delar av vårt samhälle.
              De som kommer till vårt land för att söka skydd undan förtryck
              och förföljelse ska ges reella möjligheter att skapa ett bra liv
              och möjlighet att bidra. Detta bygger på att fler kommuner måste
              ta del i mottagandet efter det att asylsökande har fått uppehållstillstånd,
              men det bygger också på att socialt utsatta områden måste få ett
              lättare tryck under asyltiden.
            </seg>
            <seg>
              Det är glädjande att så många nu äntligen är beredda att ta steg
              i den riktningen. Det är ett uppvaknande, men det är ett sent
              uppvaknande. Därför måste jag också kommentera den reservation
              som bland annat ledamöterna från Moderaterna står bakom.
            </seg>
            <seg>
              Maria Malmer Stenergard sa från denna talarstol att vi borde
              ha avskaffat EBO för länge sedan. När vi började att behandla
              detta ärende i socialförsäkringsutskottet den 24 oktober 2019
              visste inte Moderaterna vad de tyckte om EBO. För en månad sedan
              satt Moderaterna och skrev ihop en motion där de sa att de skulle
              återkomma med ställningstaganden. Att nu säga att vi borde ha
              avskaffat EBO för länge sedan när de för en månad sedan inte ens
              visste om de ville avskaffa EBO är något magstarkt.
            </seg>
            <seg>
              Vi socialdemokrater har naturligtvis inte kunnat vänta på ett
              ställningstagande från den typen av – i denna fråga – oseriösa
              partier. Vi kan konsta ­ tera att det har funnits ett politiskt
              motstånd mot att göra förändringar i EBO, och därför är det klart
              att det var en styrka för oss när vi tillsammans med Centern,
              Liberalerna och Miljöpartiet kunde börja arbeta med förslag för
              att ta steg i rätt riktning. Medan moderater och kristdemokrater
              för ett par veckor sedan funderade över vad de skulle tycka skrev
              vi propositio ­ ner. Det är handling i stället för teori.
            </seg>
            <seg>
              I utskottets ställningstagande pekar vi på behovet av att följa
              frågan noga. Vi beslutar om vissa förändringar i lagstiftningen
              genom att rikta in oss på de områden där det finns problem. Men
              för oss socialdemokrater är det resultatet som är det väsentliga.
              Lagstiftningen måste leda till att områden med problem får en
              situation som förbättrar levnadsvillkoren och kommer till rätta
              med trångboddheten. Samtidigt måste vi vara vaksamma på att handel
              med svarta kontrakt och falska adresser inte ökar. Därför är det
              återigen viktigt att kommunerna ges möjlighet att göra bedömningar
              genom anmälningsförfarandet.
            </seg>
            <seg>
              Detta är ett stort beslut i dag, och det är ett efterlängtat
              beslut. Därför kan jag som avslutning med glädje yrka bifall till
              förslaget i utskottets betänkande och därmed till regeringens
              proposition.
            </seg>
            <seg>
              (Applåder)
            </seg>
          </u>
          <note type="speaker">
            Anf. 132 MARIA MALMER STENERGARD (M) replik:
          </note>
          <u who="maria_malmer_stenergard_074aa8" xml:id="i-61c8fcd27c0f9985">
            <seg>
              Fru talman! Tack, Rikard Larsson, för ett intressant anförande!
              Och tack, regeringen, för en av få propositioner som man faktiskt
              lyckats leverera till denna kammare!
            </seg>
            <seg>
              Detta är väldigt intressant. Rikard Larsson går till frontalangrepp
              och anklagar Moderaterna för att vi inte visste vad vi tyckte
              i den här frågan för bara någon månad sedan.
            </seg>
            <seg>
              Jag är den första att hålla med. Jag sa också i mitt anförande
              att Moderaterna borde ha tyckt så här för länge sedan. Nu tycker
              vi så här. Vi visste att vi hade en stämma framför oss, där vi
              skulle ta ställning till detta. Vi inväntade beslutet och agerade
              sedan helt i enlighet med det, och vi har gjort allt vi kan för
              att driva på i denna kammare för det vi tror på.
            </seg>
            <seg>
              Dock kan man tycka att det skulle kunna finnas ett uns av självkritik
              hos Rikard Larsson. Det är nämligen väldigt tydligt vad Socialdemokraterna
              tycker. De vill avskaffa EBO. De hänvisar till en rad ledande
              social ­ demokratiska kommunföreträdare som starkt tar avstånd
              från EBO. Till exempel säger Boel Godner i Södertälje: ”Jag hatar
              EBO.” Skönt med tydliga socialdemokrater! Tycker ni inte?
            </seg>
            <seg>
              Men, hoppsan, man avskaffar inte EBO i propositionen. Man gör
              en liten justering. Därför är min fråga, helt ärligt: Ni som vet
              så tydligt vad ni tycker, varför avskaffar ni inte EBO?
            </seg>
            <seg>
              (Applåder)
            </seg>
          </u>
          <note type="speaker">
            Anf. 133 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-e00efad4828170d0">
            <seg>
              Fru talman! Därför att det inte har funnits majoritet för det
              i denna kammare. Därför att Maria Malmer Stenergard och hennes
              partikamrater tillsammans med de andra borgerliga partierna har
              suttit åtta år i denna församling och inte gjort någonting, inte
              någonting, åt frågan.
            </seg>
            <seg>
              Man ska ha klart för sig att nu sitter vi i en migrationspolitisk
              kommitté och har en önskan om att nå en bred överenskommelse där.
              Men Moderaterna är ju inte ett parti att hålla i handen i dessa
              frågor. Från en vecka till en annan ändrar man åsikt om arbetskraftsinvandring
              och EBO-lagstiftning. Man började med att man skulle öppna hjärtan,
              och nu ska man stänga dörrar.
            </seg>
            <seg>
              Moderaterna har inte gjort någonting när de suttit i majoritet
              och i regeringsställning. Ingenting har de gjort i de här frågorna.
              Det har vi fått hantera efteråt. Varför kom det inte någon inbjudan
              till Socialdemokraterna när vi hade en moderat statsminister i
              Sverige om att vi skulle avskaffa EBO? Ingenting hördes.
            </seg>
            <seg>
              När vi tillträdde 2014 började vi arbeta med att försöka få till
              en annan tingens ordning i dessa frågor. Vi började med ett mottagande
              som alla kommuner måste vara del av. Vi fortsätter med att göra
              förändringar av EBO-lagstiftningen – i den riktning det fanns
              majoritet för att göra förändringar när vi skrev fram förslagen,
              för när vi skrev fram förslagen och propositionerna satt ju Moderaterna
              fortfarande och funderade på vad de skulle tycka.
            </seg>
            <seg>
              Problemet är egentligen inte att Moderaterna inte hade bestämt
              sig den 24 oktober, när vi behandlade ärendet. Problemet är de
              inte hade bestämt sig 1994, när de införde lagstiftningen. Ni
              har inte sett baksidan av detta. Ni har inte varit villiga att
              göra något åt det. Hade ni varit villiga att göra något hade vi
              kunnat lösa detta för länge sedan.
            </seg>
            <seg>
              (Applåder)
            </seg>
          </u>
          <note type="speaker">
            Anf. 134 MARIA MALMER STENERGARD (M) replik:
          </note>
          <u who="maria_malmer_stenergard_074aa8" xml:id="i-58ed128c40125f99">
            <seg>
              Fru talman! Alltså, detta övergår helt mitt förstånd. Jag ställer
              frågan varför Socialdemokraterna, nu när de är så tydliga med
              vad de vill i EBO-frågan, inte gör det de själva vill. Vi må ha
              ändrat åsikt, men vi försöker i alla fall driva igenom det vi
              faktiskt tror på. Då säger Socialdemokraterna ”Nej, vi kan inte
              gå fram med ett avskaffande av EBO, för det gjorde inte alliansregeringen”.
              Fullständigt obegripligt, enligt min mening.
            </seg>
            <seg>
              Då tar vi ett annat exempel. Vi moderater menar att man måste
              införa kraftigt minskade asylnivåer. Om jag förstått det hela
              rätt tycker Socialdemokraterna likadant. I maj 2018, precis före
              valet, sa man att man ville ned på europeiska nivåer. Det tycker
              jag är väldigt välkommet. När vi säger nordiska nivåer och Socialdemokraterna
              säger europeiska nivåer, då tror jag verkligen att vi kan hitta
              en bred grund att stå på i en kommande migrationsöverenskommelse.
            </seg>
            <seg>
              För bara några veckor sedan sa statsministern – förlåt, partiordföranden
              för Socialdemokraterna – att han vill se ett asylmottagande på
              europeiska nivåer. Det är alltså klart vad Socialdemokraterna
              tycker när det gäller asylmottagandet. Men finns det en risk att
              man gör i migrationspolitiken precis som man gör med EBO, det
              vill säga att man säger ”Så här tycker vi socialdemokrater, men
              vi väljer att gå fram med den här politiken”?
            </seg>
            <seg>
              Man kan visst lita på Moderaterna. Vi har vaknat upp sent, jag
              håller med om det, men nu driver vi vår politik in i kaklet i
              denna kammare. Socialdemokraterna däremot säger vad de vill och
              gör något helt annat. Det duger inte.
            </seg>
            <seg>
              (Applåder)
            </seg>
          </u>
          <note type="speaker">
            Anf. 135 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-a8cd9abcc37dc5c4">
            <seg>
              Fru talman! Sysslar man med lagstiftning i Sveriges riksdag måste
              man vara seriös. Man kan inte komma när man har skrivit en proposition,
              remitterat en lagrådsremiss och berett ett ärende och säga ”Nu
              har vi ett annat förslag”, när det är ett par dagar kvar. Man
              måste laga efter läge, och då måste man också samla de majoriteter
              som finns för att få igenom ny lagstiftning i Sveriges riksdag.
            </seg>
            <seg>
              Det har vi gjort. Vi står för våra överenskommelser, och vi har
              i detta fall gjort överenskommelser med Centerpartiet, Liberalerna
              och Miljöpartiet. De överenskommelserna står vi för.
            </seg>
            <seg>
              Jag förstår att det är frustrerande för Moderaterna att vi nu
              gör något, när Moderaterna hela tiden har suttit och funderat
              på vad de ska tycka. Vi går snabbare från ord till handling och
              får ihop de majoriteter som behövs för att skapa förändring, inte
              bara för att föra plakatpolitik.
            </seg>
            <seg>
              Jag och Maria Malmer Stenergard sitter i samma migrationskommitté.
              Låt oss ta diskussionerna där! Det är ju också en sak som denna
              regering har gjort. Den har tillsatt en migrationspolitisk kommitté
              för att prata om de sakerna och förhoppningsvis få till en långsiktigt
              hållbar migrationspolitik. Men Moderaterna måste nog se till att
              ha en lite stabilare grund att stå på om vi ska göra överenskommelser.
            </seg>
            <seg>
              (Applåder)
            </seg>
          </u>
          <note type="speaker">
            Anf. 136 PAULA BIELER (SD) replik:
          </note>
          <u who="paula_bieler_45f9a9" xml:id="i-29059be426afff4d">
            <seg>
              Fru talman! Jag tänkte börja med lite matematik och kuriosa.
              Förra mandatperioden hade Socialdemokraterna 113 mandat. Sverigedemokra
              ­ terna hade 49 mandat, och Kristdemokraterna hade 16 mandat.
              I Kristdemokraternas vårproposition för 2014/15 sa man att man
              ville avskaffa dagersättningen för EBO. Sverigedemokraterna har
              som sagt velat avskaffa den länge. 113 plus 16 plus 49 är 178.
              Det är en majoritet i Sveriges riksdag. Det har alltså funnits
              majoritet för längre steg tidigare. Men vi lägger allt det åt
              sidan.
            </seg>
            <seg>
              I utskottets svar, i huvudbetänkandet, skriver man bland annat
              följan ­ de: ” Utskottet anser vidare att det saknas skäl för
              riksdagen att nu rikta ett till k ännagivande till regeringen
              om fler förslag på området eller en större öve r syn. Det måste
              anses mer ändamålsenligt att invänta effekterna av det nu aktuella
              förslaget innan eventuella ytterligare åtgärder utreds. ”
            </seg>
            <seg>
              Detta är intressant, inte minst mot bakgrund av det replikskifte
              som precis ägde rum. Ledare för utskottsmajoriteten måste ju anses
              vara Rikard Larsson och Socialdemokraterna, och de har alltså
              valt att formulera sig på detta sätt samtidigt som de skyller
              på andra och säger ”Nej, det finns ingen majoritet för att gå
              längre – vi kan väl ta det på andra håll”.
            </seg>
            <seg>
              Det finns en majoritet. Det finns förslag. Det är inte så att
              vår reserva ­ tion innebär att vi inte ska lagstifta i enlighet
              med den proposition som ligger på bordet. Den lagstiftningen hade
              man fått ändå. Men det hade kunnat skickas en tydlig signal från
              utskottet om att vi som dagligen arbetar med dessa frågor ser
              behovet av att gå längre, ser att det här inte räcker.
            </seg>
            <seg>
              Det finns, enligt vad Socialdemokraterna ibland säger, en minst
              sagt tydlig majoritet för detta. Varför är det så svårt att skicka
              den tydliga signalen – inte minst till migrationskommittén så
              att den vet att i den här riktningen finns det majoritet, så i
              den här riktningen ska vi arbeta fram förslag?
            </seg>
          </u>
          <note type="speaker">
            Anf. 137 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-7b515972ef2dcfe1">
            <seg>
              Fru talman! När jag talar om majoriteter, seriösa förslag och
              stabilitet över tid räknar jag inte riktigt in Sverigedemokraterna
              i detta. Varför gör jag inte det? Jo, därför att Sverigedemokraterna
              gång efter annan står i denna kammare och beskriver dem som kommer
              till vårt land för att söka skydd som kriminella eller potentiellt
              kriminella. Sverigedemokraterna bedriver en politik som vill öka
              motsättningarna i samhället. När man talar om kriminalitet är
              Sverigedemokraternas främsta åtgärd att sätta stopp för dem som
              söker skydd i Sverige.
            </seg>
            <seg>
              Det skulle vara väldigt märkligt att sätta sig och till vissa
              delar göra upp med ett parti som så tydligt vill öka motsättningarna
              mellan dem som har behov av skydd och resten av befolkningen.
              Sverigedemokraterna är ingen seriös part i detta sammanhang. Man
              har hur många gånger som helst gjort tydligt att man, vad de andra
              partierna än säger, vill gå längre i invandringspolitiken därför
              att man har en i grunden främlingsfientlig och rasistisk politik.
              Vi gör inte uppgörelser med den typen av partier.
            </seg>
            <seg>
              (Applåder)
            </seg>
          </u>
          <note type="speaker">
            Anf. 138 PAULA BIELER (SD) replik:
          </note>
          <u who="paula_bieler_45f9a9" xml:id="i-de0f4cf763dd1c0c">
            <seg>
              Fru talman! Tack, Rikard Larsson, för svaret! Det är bra med
              dessa konstanta påminnelser ute i landet om vad Socialdemokraterna,
              som säger sig vilja ta ansvar för landet, egentligen menar med
              det. De lyssnar inte på andra fast de sedan anammar och stjäl
              våra argument. Jag har faktiskt tidigare mandatperioder varit
              med om att Socialdemokraterna ord för ord har använt sig av de
              saker jag har anfört som argument när de sedan har stått i talarstolen.
            </seg>
            <seg>
              För övrigt borde kanske Rikard Larsson och Socialdemokraterna
              lyssna på Adam Marttinen och det parti som de vill utesluta från
              samtal om exempelvis gängkriminaliteten, som har varit drivande
              för väldigt många av de förslag som de sedan faktiskt insett behövs
              i vårt land. Nog har vi en seriös politik när det gäller att ta
              hand om kriminaliteten.
            </seg>
            <seg>
              Men eftersom vi inte ska tala om majoriteter därför att Socialdemokraterna
              väljer att låtsas som att det just nu kanske största partiet i
              Sverige inte finns vill jag ställa en annan fråga. I mitt anförande
              var jag lite grann inne på att det inte räcker med bara ekonomiska
              incitament eller att bara tala om segregationsfrågan. För oss
              är det faktiskt också en fråga om säkerhet att veta var personer
              befinner sig.
            </seg>
            <seg>
              Det finns en kiosk i en Helsingforssförort där 320 personer är
              skrivna. Det är inte att gå särskilt långt att anta att en hel
              del av dessa har skrivit sig där inom ramen för exempelvis EBO.
              Som jag var inne på i mitt anförande är, inte minst mot bakgrund
              av det stora antal personer som har avvikit i vårt land, en viktig
              del i att gå över från EBO till ABO att det, innan frågan är avgjord
              och vi vet vem det är som är här och om personen ska få stanna
              eller inte, är rimligt att veta var personer befinner sig.
            </seg>
            <seg>
              Givet att man vill snabba på processerna är det också rimligt
              att man vet var personer befinner sig så att man kan hålla vidare
              intervjuer och komplettera informationen. I och med att tiden
              då kortas ned är det inte orimligt att man, under en kortare period,
              begränsar var de får bo. Min fråga är: Är detta något som Socialdemokraterna
              kan tänka sig att titta på?
            </seg>
          </u>
          <note type="speaker">
            Anf. 139 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-4f535b1f3a12145a">
            <seg>
              Fru talman! Vi tycker definitivt att en del av politiken måste
              vara att ytterligare korta ned den period man befinner sig här
              som asylsökande så att processen blir så kort som möjligt och
              man snabbt får besked om man har skyddsskäl och får stanna i Sverige
              eller ska återvända hem. Detta är naturligtvis en del av vår politik.
            </seg>
            <seg>
              Här kommer vi också lite grann in på varför det är lite knepigt
              med Sverigedemokraterna och deras retorik. Man målar upp det som
              att andra partier skulle tycka att det på något sätt är okej om
              120 personer skriver sig i en kiosk. Så är det naturligtvis inte.
              Dessa avarter är vi alla emot. Detta är en del i att komma till
              rätta med dem.
            </seg>
            <seg>
              Det är klart att det är problematiskt om asylsökande kommer till
              landet och man inte har koll på var de bor. Detta är ett förslag
              som syftar till att få bättre kontroll genom att fler kan bo i
              Migrationsverkets boenden och färre på adresser som inte ens finns,
              som i det fall som nämndes. Det är klart att detta behöver följas
              upp med väldigt stor kontroll.
            </seg>
            <seg>
              Paula Bieler säger att vi inte lyssnar på andra, men det gör
              vi. Vi lyssnar på många andra. Hon säger också att vi låtsas som
              att SD inte finns. Det gör vi inte alls. Vi vet mycket väl att
              ni finns. Men det är skillnad mellan att veta att ni finns och
              lyssna på alla andra, å ena sidan, och att försöka se till att
              ni blir lite mindre, å andra sidan.
            </seg>
          </u>
          <note type="speaker">
            Anf. 140 CHRISTINA HÖJ LARSEN (V) replik:
          </note>
          <u who="christina_hoj_larsen_aa61f3" xml:id="i-50844a796f5a6a93">
            <seg>
              Fru talman! Tack, Rikard Larsson, för anförandet! Jag lyssnade
              på beskrivningar av symtomen, skulle jag säga, på orättvisorna
              och klassklyf ­ torna i Sverige. Jag talade också om hur Sverige
              historiskt har hanterat den typen av situationer. Vi vet allihop
              att samma typ av situation, med människor som bodde i ovärdiga
              boenden, rådde på 30- och 40-talet. Det löstes genom att vi tog
              ett gemensamt ansvar för bostadsbyggandet och lyfte varandra ur
              sådana situationer.
            </seg>
            <seg>
              Vi vet också att regeringen när man införde den tillfälliga lagen
              sa att man skulle rusta mottagandet. Jag hör mycket prat om symtomen,
              och jag ser det lagförslag vi debatterar i dag. Men jag hör väldigt
              lite om vad Socialdemokraterna egentligen vill göra för att komma
              till rätta med själva roten: ojämlikheten, klassklyftorna, det
              som Socialdemokraterna numera kallar utanförskap. Detta är inget
              som har uppkommit av sig självt på vissa geografiska platser utan
              ett resultat av förd politik.
            </seg>
            <seg>
              Jag vill höra hur Socialdemokraterna tänker se till att anläggningsboen
              ­ dena är så bra att människor har lust att vara där. Hur tänker
              Socialdemo ­ kraterna se till att anläggningsboenden ligger på
              platser som faktiskt är tillgängliga? Vad tänker man göra åt bostadsbristen?
            </seg>
          </u>
          <note type="speaker">
            Anf. 141 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-74ba021e85531ab1">
            <seg>
              Fru talman! Nu blir debatten något bredare, och det är väl intressant.
              Detta är oerhört viktiga frågor – det gäller både bostadspolitiken
              och klasspolitiken i stort.
            </seg>
            <seg>
              Jag tror att det är viktigt att konstatera att många av de områden
              som vi nu talar om som socialt utsatta har mycket av denna problematik
              alldeles oavsett om man får asylsökande, som bosätter sig där
              och får bidrag för egen bosättning, eller inte. Vi behöver vidta
              åtgärder oavsett detta, och det är det som våra investeringsstöd
              till bostadsbyggande och våra pengar till kommuner handlar om
              – att vi kan få en bättre välfärd och bättre planeringsförutsättningar.
            </seg>
            <seg>
              Men vad detta handlar om är att vi inte vill spä på de problem
              som redan finns med ännu fler. Därför behöver vi se till att de
              socialt utsatta områdena, som redan i dag har väldigt stora utmaningar,
              inte belastas ytterligare.
            </seg>
            <seg>
              Anledningen till att jag kopplar detta till den del som handlar
              om dem som fått uppehållstillstånd i Sverige är att vi under en
              lång tid har sett skevheter. Jag kan ta min region, där kommuner
              som Malmö och Burlöv har fått ta ett jättestort ansvar medan min
              egen hemkommun, Staffanstorp, och kommuner runt omkring, som Lomma
              och Vellinge, inte har behövt vara med och ta ansvar. De har haft
              en helt annan bostadspolitik och har byggt för en helt annan befolkning
              än den som faktiskt kommer till Sverige eller föds här.
            </seg>
            <seg>
              Därför gör jag så starkt denna koppling. Det handlar om både
              och. Vi måste se till att alla kommuner är med och tar ansvar
              för den sociala utsatt ­ het som finns, men samtidigt kan vi inte
              blunda för den ytterligare påfrestning som dessa förslag medför
              för de socialt utsatta områdena. Vi måste göra förändringar, och
              det gör vi nu.
            </seg>
            <seg>
              (Applåder)
            </seg>
          </u>
          <note type="speaker">
            Anf. 142 CHRISTINA HÖJ LARSEN (V) replik:
          </note>
          <u who="christina_hoj_larsen_aa61f3" xml:id="i-9207b06e09038ac3">
            <seg>
              Fru talman! Jag förstår att vi inte kan diskutera bostadspolitikens
              totala omfattning, men min första fråga var ganska rak. Vad tänker
              Socialdemokraterna att vi ska göra för att anläggningsboendena
              ska vara i ett annat skick? Det vi såg under flyktingmottagandet
              och fortfarande ser – jag är ofta ute – är anläggningsboenden
              som är av så undermålig kvalitet att man skäms. Det är inte okej.
            </seg>
            <seg>
              Jag förstår mycket väl att människor försöker göra sitt bästa
              för att befinna sig i en annan situation och varför de afghanska
              kvinnor som är mina vänner försöker hitta ett annat ställe att
              bo på. Det tar timmar för dem att ta sig till svenskan eller att
              lämna barn och sådana saker. Detta måste vi kunna göra bättre.
              Det är en ganska enkel och rak fråga.
            </seg>
            <seg>
              Fru talman! Det som har skett i debatten är inte att Socialdemokraterna
              har lyssnat på Sverigedemokraterna, utan det är att ni beskriver
              trångboddheten och så vidare som ett resultat av att 14 000 människor
              har valt EBO. Så är det inte. Det är ett resultat av ojämlikheten,
              orättvisan och klassklyftorna, och här behövs en kraftfull ekonomisk
              politik.
            </seg>
            <seg>
              Men först, fru talman, vill jag väldigt gärna höra vad Socialdemokraterna
              tänker göra vad gäller just anläggningsboenden.
            </seg>
          </u>
          <note type="speaker">
            Anf. 143 RIKARD LARSSON (S) replik:
          </note>
          <u who="rikard_larsson_2c0ea2" xml:id="i-08df1c3d61d1ac96">
            <seg>
              Fru talman! Vi avsätter mer pengar i budgeten för 2020 just för
              att kunna hantera effekterna av att vi gör förändringar i EBO-lagstiftningen.
              Det är ett sätt att också ge mer resurser till boenden.
            </seg>
            <seg>
              Låt oss komma ihåg hur situationen såg ut på boendesidan. Jag
              minns när vi under 2014 talade om privata boenden av undermålig
              kvalitet. Regeringen försökte då fasa ut denna typ av boenden
              i mottagandet för att få högre kvalitet genom att ta fler av Migrationsverkets
              boenden och färre privata boenden. Mitt i den omändringen kom
              hösten 2015 med en kraftig ökning av antalet asylsökande. Då hamnade
              vi i en paniksituation vad gäll ­ de att få fram boenden. Det
              som hände 2015 lever fortfarande kvar i hela mottagningsorganisationen.
            </seg>
            <seg>
              Nu behöver vi ha ett mer sansat mottagande. Vi behöver få ordning
              och reda i mottagandet och vad gäller egen bosättning, och vi
              behöver ge resurser till Migrationsverket så att man kan bygga
              bättre boenden i egen regi. Det är denna politik vi bedriver nu.
            </seg>
          </u>
          <note type="speaker">
            Anf. 144 JONNY CATO (C):
          </note>
          <note>
            Fru talman! Jag yrkar bifall till utskottets förslag.
          </note>
          <u who="jonny_cato_5e0a1b" prev="cont">
            <seg>
              Vi är många som bekymrar oss över den bristfälliga integrationen
              för nyanlända i Sverige de senaste åren. I stället för snabba
              vägar in i samhället via jobb och utbildning har de mötts av lång
              väntan på besked om nästa steg. I stället för gemenskap och trygghet
              har de mötts av social utsatthet, utanförskap och stelbent byråkrati.
              Detta har gjort att klyftorna mellan människor i Sverige har ökat.
              Människor som kommer till Sverige vill bidra till samhället, men
              då krävs ett mottagande som möjliggör detta.
            </seg>
            <seg>
              Så sent som i juli månad i år bodde mer än hälften av alla som
              var inskrivna i Migrationsverkets mottagandesystem i eget boende.
              Det är i grunden positivt att människor själva kan bestämma var
              de ska bo, exempelvis nära släkt, vänner och kontaktnät. Det kan
              underlätta etableringen i samhället.
            </seg>
            <seg>
              Tyvärr har vi sett en ökad segregation i samhället. EBO har bidragit
              till en ojämn fördelning av asylsökande. Det finns ett uppenbart
              problem med att de sökande söker sig till vissa kommuner och till
              vissa specifika områden i dessa kommuner. Det är i många fall
              områden med stora utmaningar såsom segregation, hög arbetslöshet,
              otrygga miljöer med mera, vilket innebär försämrade etableringsmöjligheter
              i det svenska samhället.
            </seg>
            <seg>
              I grunden är det dock som sagt positivt att människor själva
              får välja var i landet de bor.
            </seg>
            <seg>
              Så sent som i måndags besökte jag ett av de områden i landet
              som har allra störst utmaningar, Drottninghög i Helsingborg. Jag
              har besökt området många gånger genom åren. Utmaningarna är gigantiska:
              stort slitage i bostadsbeståndet, otrygga utemiljöer, hög arbetslöshet,
              grov kriminalitet långt ned i åldrarna och stor psykisk ohälsa.
            </seg>
            <seg>
              Under ett par års tid har en rad olika aktörer gjort stora insatser
              för att utveckla området. Den typen av områdesutveckling sker
              nu på många platser runt om i landet. Tyvärr är utmaningarna i
              dessa områden stora, och det kommer att ta lång tid innan problematiken
              är löst.
            </seg>
            <seg>
              I måndags möttes jag också av en stor stolthet hos dem som bor
              i Drottninghög – en stolthet över bostadsområdet och den utveckling
              som sker.
            </seg>
            <seg>
              Vi behöver se till att de områden runt om i landet som står inför
              dessa stora utmaningar får bra förutsättningar att blomstra.
            </seg>
            <seg>
              På grund av detta är Centerpartiet, Socialdemokraterna, Liberalerna
              och Miljöpartiet överens om att inom ramen för januariavtalet
              ge kommunerna en möjlighet att begränsa EBO i områden med socioekonomiska
              utmaningar.
            </seg>
            <seg>
              Det är viktigt att effekterna av reformen utvärderas så att rätt
              områden i de kommuner där utmaningarna är som störst undantas
              från möjligheten till EBO. Dessa områden kan förändras över tid,
              och därför är en noggrann utvärdering och analys fullständigt
              nödvändig.
            </seg>
            <seg>
              (Applåder)
            </seg>
          </u>
          <note type="speaker">
            Anf. 145 ROBERT HANNAH (L):
          </note>
          <note>
            Fru talman! Jag yrkar bifall till utskottets förslag.
          </note>
          <u who="robert_hannah_69e4ee" prev="cont">
            <seg>
              Till skillnad från S-ledamöter som Rikard Larsson som läser artiklar
              om utanförskapet och C-ledamöter som Jonny Cato som besöker utanförskapsområden
              på måndagar är jag själv uppvuxen i ett sådant område. Jag kan
              alltså tala av egen erfarenhet.
            </seg>
            <seg>
              Ett av mina starkaste barndomsminnen är när jag första gången
              fick gå in i mitt rum och plocka ned mina affischer på Tupac Shakur
              och Destiny’s Child från väggarna, rensa rummet från skräp och
              ta mina skolböcker och flytta över dem till min äldre brors rum.
              En ny släkting som jag aldrig hade hört talas om hade kommit till
              Sverige och behövde någonstans att bo. Detta skedde om och om
              igen. Ibland stannande de i flera år, andra gånger i några månader.
            </seg>
            <seg>
              Ärligt talat är jag långt ifrån ensam. Åker man till någon av
              Sveriges utsatta områden och frågar svenska barn där om de har
              fått lämna ifrån sig sina rum någon gång till släktingar som har
              flytt till Sverige kommer svaret att vara: Ja, det händer rätt
              ofta.
            </seg>
            <seg>
              Det är ganska intressant att man i debatten verkar utgå från
              att alla hyr bostäder, när de flesta flyttar in till sina släktingar.
            </seg>
            <seg>
              I min familj lyckades många av de släktingar som kom väldigt
              väl med språket. De fick lära sig fika och träna på svenska, och
              vi hjälpte dem att etablera sig i Sverige. Men det skedde på bekostnad
              av oss svenska barn som växte upp i utsatta områden. Vi blev ännu
              mer trångbodda; vårt utrymme krympte.
            </seg>
            <seg>
              Våra skolor, där majoriteten redan inte hade svenska som modersmål,
              fick ta emot nästan alla nyanlända elever. Skolan blev givetvis
              sämre när allt fokus låg på de nyanlända och när alla de gick
              i samma skolor. Jag hade skolkamrater där tre fyra barn delade
              rum med varandra för att ge utrymme till släktingar som flytt
              till Sverige.
            </seg>
            <seg>
              Låt oss anta det perspektiv som de barn som faktiskt lever i
              dessa områden och tar emot släktingar har.
            </seg>
            <seg>
              Vi som många gånger redan kände ett utanförskap fick ta ansvaret
              för att integrera långt fler än vad det fanns en chans att lyckas
              med.
            </seg>
            <seg>
              Misslyckad integration i Sverige har lett till otrygga bostadsområden
              och i vissa fall radikalisering. Andra normer och förväntningar
              än dem som gäller generellt i Sverige har dominerat. Som hbtq-person
              kan jag gå i god för det.
            </seg>
            <seg>
              Att ha en ordning där majoriteten av dem som kommer till Sverige
              söker eget boende i utsatta områden är inget bra sätt att ta emot
              människor om målet är att de ska lyckas komma in i egenförsörjning
              och få tak över huvudet.
            </seg>
            <seg>
              Initiativet till rätten att hitta egen bostad för asylsökande,
              EBO, togs av en borgerlig regering, och det fanns goda tankar
              när man beslutade om systemet på 90-talet. Men det har visat sig
              att slå extremt hårt mot utsatta områden, och man har lämpat över
              hela integrationsansvaret till andra generationens svenska barn
              och deras föräldrar. Det är dem vi måste ha i fokus, men jag hör
              att denna debatt handlar om helt andra saker.
            </seg>
            <seg>
              När jag växte upp i Tynnered i Göteborg i slutet av 90-talet
              och början av 2000-talet var det inte ett utsatt område. Det är
              på grund av icke genomtänkt integrationspolitik vi har hamnat
              här.
            </seg>
            <seg>
              Tynnered och andra områden runt om i Sverige utvecklades först
              till genomgångsområden dit man sökte sig för att ta sig vidare.
              Men numera fastnar många i dessa områden, och det har lett till
              ett socialt utanförskap. Dessa områden är i dag andra klassens
              områden, och vi måste ha en politik för att vända detta.
            </seg>
            <seg>
              Det här är bostadsområden som man hamnar i när man först kommer
              till Sverige och sedan lämnar när man får chansen. Men alla får
              inte den chansen. Kvar bor nu en stor andel av dem som inte har
              lyckats ta sig in i samhället, svenskar som nyligen har kommit
              till Sverige och en hel del personer som är asylsökande.
            </seg>
            <seg>
              Som ny integrationstalesperson för Liberalerna är jag tydlig:
              Sverige ska inte ha några utsatta områden 2030. Jag tänker föreslå
              och driva den politik som Sverige behöver för att den sociala
              sammanhållningen i landet inte ska brytas och för att enskilda
              individer som kommer till Sverige ska ha en ärlig chans att lyckas.
              Detta är vår målsättning. Det är dit vi ska, och Liberalerna kommer
              att ta fram den politiken.
            </seg>
            <seg>
              Fru talman! Ett första och viktigt steg är att göra undantag
              för eget boende för asylsökande i de utsatta områdena. Detta betyder
              i praktiken att man inte kommer att få dagpenning ifall man bosätter
              sig i dessa områden. Jag vill vara tydlig med en sak som det inte
              verkar finnas kunskap om i denna debatt. Det är nämligen så att
              från den 1 oktober gäller en ny lag om svarthandel, och folkbokföringslagar
              har försvårat. Skatteverket har också fått ett uppdrag att granska
              de fall där väldigt många är skrivna på samma adresser. Det görs
              redan ett arbete åt det hållet. Det kan komma att behöva förbättras,
              men det görs redan.
            </seg>
            <seg>
              Jag är lite orolig över den debatt som pågår här. Socialdemokraterna
              verkar till exempel tro att de har gjort allting rätt i många
              år. I praktiken är det så att de försöker ta åt sig äran genom
              att stoltsera med personer som Boel Godner och Ilmar Reepalu,
              men det är dessa personer som Socialdemokraterna inte har lyssnat
              på.
            </seg>
            <seg>
              Andra partier som M, KD och C pratar om den integrationsskuld
              som Sverige har, men jag vill påpeka att det snarare är dessa
              tre partier som har en integrationsskuld. Det är de som är skyldiga
              till att alliansregeringen inte fick igenom de förändringsförslag
              som Liberalerna drev och ville driva under allianstiden. Detta
              behöver man vara tydlig med.
            </seg>
            <seg>
              Områden som Tynnered i Göteborg, Herrgården i Malmö och Rinkeby
              i Helsingfors måste få en ärlig möjlighet att vända utvecklingen.
              Vi behöver få upp skolresultaten, få upp andelen som arbetar och
              få upp tryggheten, men vi måste också få ned saker. Vi måste få
              ned trångboddheten, få ned antalet anmälda brott och få ned antalet
              svartkontrakt. Därför är det viktigare att börja med att välja
              ut just dessa områden.
            </seg>
            <seg>
              Jag menar därför att det är rimligt att man ska kunna ta emot
              asylsök ­ ande ifall man bor i rika och trygga områden som Limhamn
              i Malmö, Majorna i Göteborg eller Bromma och Södermalm här i Helsingfors.
              Där personer har en ärlig chans att integreras i samhället ska
              de kunna få bosätta sig även fortsättningsvis. Men vi vill såklart
              granska den nya lagstiftning som nu kommer och utvärdera den senare,
              om det finns behov.
            </seg>
            <seg>
              Jag vill avsluta med att säga en sak: 45 procent av de 500 största
              och mest framgångsrika företagen i USA startades av invandrare
              eller barn till invandrare – 45 procent! Låt oss vara rimliga
              när vi pratar också om de människor som kommer till Sverige. Många
              av dem kommer att göra fantastiska saker för vårt land.
            </seg>
            <seg>
              (Applåder)
            </seg>
          </u>
          <note type="speaker">
            Anf. 146 RASMUS LING (MP):
          </note>
          <u who="rasmus_ling_3b7453" xml:id="i-9db3ab8687dca38e" next="cont">
            <seg>
              Fru talman! Med propositionen Ett socialt hållbart eget boende
              för asylsökande reformerar vi EBO-lagstiftningen. Det var en del
              i det 73-punktsprogram, januariavtalet, som Socialdemokraterna,
              Miljöpartiet, Liberalerna och Centern enades om i januari.
            </seg>
            <seg>
              EBO-lagstiftningen har varit omdebatterad länge, inte bara i
              denna debatt utan i riksdagen och runt om i Sverige, under mer
              än två decennier. Det har funnits en kritik mot EBO, att den har
              varit bidragande till att många nyanlända har samlats på vissa
              ställen och att detta har fört med sig trångboddhet, som i sin
              tur har fört med sig problem som att det är svårt för barn att
              göra läxor och annat.
            </seg>
            <seg>
              EBO har dock haft och kan ha många fördelar, fru talman, jämfört
              med de alternativ som finns. Människor som har kommit till Sverige
              har blivit introducerade med hjälp av landsmän och -kvinnor. I
              stället för att bo på anläggningsboenden med inte alltid ultimat
              kvalitet har de kommit närmare samhället, lärt sig svenska fortare
              och fått bättre förutsättningar för integration och etablering.
              Detta är också en sida av EBO.
            </seg>
            <seg>
              Fru talman! I samband med migrationsuppgörelsen i oktober 2015,
              som sex partier var med på, enades vi om en rad åtgärder. En som
              var viktig i sammanhanget var bosättningslagen, som innebar att
              Sveriges kommuner skulle få skyldighet att ta emot nyanlända och
              att de ofta moderatstyrda kommuner som hade sagt nej till detta
              inte längre skulle kunna göra det. Detta var välkommet och viktigt,
              även om det var för sent. Hade förändringen gjorts tidigare är
              det inte säkert att vi hade haft behov av den reformering av EBO
              som vi nu gör. Att det fortfarande finns kommuner som motarbetar
              bosättningslagen är en annan fråga, men likväl oroväckande.
            </seg>
            <seg>
              Fru talman! Nu lägger vi fram reformeringen. Det innebär att
              de särskilt utsatta områden som finns ska kunna undantas om de
              kommuner som områdena ligger i vill detta. De nyanlända som bosätter
              sig där får i så fall ingen dagersättning från Migrationsverket.
              Ersättningen är för övrigt låg. Också det är en annan fråga. Den
              har inte höjts på en herrans massa år, och det finns problem även
              med den. Vi kommer att behöva följa utvecklingen noga.
            </seg>
            <seg>
              Med detta, fru talman, ställer vi från Miljöpartiet oss bakom
              betänkandet och yrkar bifall till utskottets förslag.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Kammaren beslutade kl. 15. 46 på förslag av andre vice talmannen
            att ajournera sammanträdet till kl. 16.00, då fotografering och
            votering skulle äga rum.
          </note>
          <note>
            Återupptaget sammanträde
          </note>
          <note>
            Sammanträdet återupptogs kl. 16.00.
          </note>
          <note>
            § 10 Beslut om ärenden som slutdebatterats den 21 november
          </note>
          <note>
            Talmannen meddelade att det före voteringen skulle genomföras
            fotografering i kammaren. Fotografie t skulle användas i den digitala
            tjänsten Upplev riksdagen på riksdagens webbplats.
          </note>
          <u who="rasmus_ling_3b7453" prev="cont">
            <seg>
              UbU4 Etikprövning av forskning – tydligare regler och skärpta
              straff
            </seg>
            <seg>
              MJU5 Förbättrat genomförande av avfallsdirektivet
            </seg>
            <seg>
              FiU1 Statens budget 2020 Rambeslutet
            </seg>
            <seg>
              Punkt 1 (Riktlinjerna för den ekonomiska politiken och budgetpolitiken)
            </seg>
            <seg>
              Jessica Thunander (V) anmälde att hon avsett att rösta nej men
              markerats ha avstått från att rösta.
            </seg>
            <seg>
              Kjell Jansson (M) anmälde att han avsett att avstå från att rösta
              men markerats ha röstat ja.
            </seg>
            <seg>
              SfU10 Nya regler om uppehållstillstånd för forskning och studier
              inom högre utbildning
            </seg>
            <seg>
              SfU11 Ett socialt hållbart eget boende för asylsökande
            </seg>
            <seg>
              Punkt 3 (Ytterligare åtgärder som rör eget boende för asylsökande)
            </seg>
            <seg>
              Andreas Lennkvist Manriquez (V) anmälde att han avsett att avstå
              från att rösta men markerats ha röstat ja.
            </seg>
          </u>
          <note>
            Kammaren biföll utskottets förslag.
          </note>
          <note>
            UbU5 Behandling av personuppgifter vid hantering av oredlighet
            i forskning
          </note>
          <note>
            Kammaren biföll utskottets förslag.
          </note>
          <note>
            Kammaren biföll utskottets förslag.
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (V)
          </note>
          <note>
            5. res. 4 (KD)
          </note>
          <note>
            Förberedande votering 1:
          </note>
          <note>
            27 för res. 3
          </note>
          <note>
            22 för res. 4
          </note>
          <note>
            295 avstod
          </note>
          <note>
            5 frånvarande
          </note>
          <note>
            Kammaren biträdde res. 3.
          </note>
          <note>
            Förberedande votering 2:
          </note>
          <note>
            61 för res. 2
          </note>
          <note>
            26 för res. 3
          </note>
          <note>
            257 avstod
          </note>
          <note>
            5 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 3:
          </note>
          <note>
            69 för res. 1
          </note>
          <note>
            61 för res. 2
          </note>
          <note>
            214 avstod
          </note>
          <note>
            5 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            69 för res. 1
          </note>
          <note>
            109 avstod
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 30 C, 19 L, 16 MP, 1 -
          </note>
          <note>
            För res. 1: 69 M
          </note>
          <note>
            Avstod: 61 SD, 26 V, 21 KD, 1 -
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            Punkt 2 (Rambeslutet – utgiftstak, utgiftsramar och inkomsterna
            i statens budget)
          </note>
          <note>
            1. utskottet
          </note>
          <note>
            2. res. 5 (M)
          </note>
          <note>
            3. res. 6 (SD)
          </note>
          <note>
            4. res. 7 (V)
          </note>
          <note>
            5. res. 8 (KD)
          </note>
          <note>
            Förberedande votering 1:
          </note>
          <note>
            27 för res. 7
          </note>
          <note>
            21 för res. 8
          </note>
          <note>
            295 avstod
          </note>
          <note>
            6 frånvarande
          </note>
          <note>
            Kammaren biträdde res. 7.
          </note>
          <note>
            Förberedande votering 2:
          </note>
          <note>
            61 för res. 6
          </note>
          <note>
            27 för res. 7
          </note>
          <note>
            255 avstod
          </note>
          <note>
            6 frånvarande
          </note>
          <note>
            Kammaren biträdde res. 6.
          </note>
          <note>
            Förberedande votering 3:
          </note>
          <note>
            69 för res. 5
          </note>
          <note>
            61 för res. 6
          </note>
          <note>
            214 avstod
          </note>
          <note>
            5 frånvarande
          </note>
          <note>
            Kammaren biträdde res. 5.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            69 för res. 5
          </note>
          <note>
            109 avstod
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 30 C, 19 L, 16 MP, 1 -
          </note>
          <note>
            För res. 5: 69 M
          </note>
          <note>
            Avstod: 61 SD, 26 V, 21 KD, 1 -
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FiU11 Höständringsbudget för 2019
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            167 för utskottet
          </note>
          <note>
            61 för res.
          </note>
          <note>
            116 avstod
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 1 M, 30 C, 19 L, 16 MP, 1 -
          </note>
          <note>
            För res.: 61 SD
          </note>
          <note>
            Avstod: 68 M, 26 V, 21 KD, 1 -
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            SkU10 Nya anståndsregler i vissa gränsöverskridande situationer
            samt ändring av reglerna om periodiseringsfonder och ersättningsfonder
            vid utflyttning
          </note>
          <note>
            Kammaren biföll utskottets förslag.
          </note>
          <note>
            Punkt 1 (Förutsättningar för tillstånd m.m.)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            282 för utskottet
          </note>
          <note>
            61 för res. 1
          </note>
          <note>
            6 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 69 M, 30 C, 25 V, 21 KD, 19 L, 16 MP, 2
            -
          </note>
          <note>
            För res. 1: 61 SD
          </note>
          <note>
            Frånvarande: 1 M, 1 SD, 1 C, 2 V, 1 KD
          </note>
          <note>
            Andreas Lennkvist Manriquez (V) anmälde att han avsett att rösta
            ja men markerats som frånvarande.
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            Punkt 3 (Övrigt om uppehållstillstånd för forskning och studier
            m.m.)
          </note>
          <note>
            1. utskottet
          </note>
          <note>
            2. res. 2 (M)
          </note>
          <note>
            Votering:
          </note>
          <note>
            214 för utskottet
          </note>
          <note>
            69 för res. 2
          </note>
          <note>
            61 avstod
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 30 C, 26 V, 21 KD, 19 L, 16 MP, 2 -
          </note>
          <note>
            För res. 2: 69 M
          </note>
          <note>
            Avstod: 61 SD
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            Punkt 1 (Avslag på propositionen)
          </note>
          <note>
            1. utskottet
          </note>
          <note>
            2. res. 1 (V)
          </note>
          <note>
            Votering:
          </note>
          <note>
            317 för utskottet
          </note>
          <note>
            27 för res. 1
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 69 M, 61 SD, 30 C, 21 KD, 19 L, 16 MP,
            1 -
          </note>
          <note>
            För res. 1: 26 V, 1 -
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            Punkt 2
          </note>
          <note>
            Kammaren biföll utskottets förslag.
          </note>
          <note>
            1. utskottet
          </note>
          <note>
            2. res. 2 (M, SD, KD)
          </note>
          <note>
            Votering:
          </note>
          <note>
            167 för utskottet
          </note>
          <note>
            151 för res. 2
          </note>
          <note>
            26 avstod
          </note>
          <note>
            5 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 100 S, 30 C, 1 V, 19 L, 16 MP, 1 -
          </note>
          <note>
            För res. 2: 69 M, 61 SD, 21 KD
          </note>
          <note>
            Avstod: 25 V, 1 -
          </note>
          <note>
            Frånvarande: 1 M, 1 SD, 1 C, 1 V, 1 KD
          </note>
          <note>
            § 12 Skydd av Sveriges säkerhet vid radioanvändning
          </note>
          <note>
            Trafikutskottets betänkande 2019/20:TU4
          </note>
          <note>
            Skydd av Sveriges säkerhet vid radioanvändning (prop. 2019/20:15)
          </note>
          <note>
            föredrogs.
          </note>
          <note type="speaker">
            Anf. 147 JENS HOLM (V):
          </note>
          <u who="jens_holm_251394" xml:id="i-6414ebeef85634f5" next="cont">
            <seg>
              Fru talman! Inom kort kommer byggandet av framtidens mobilnät,
              5G, att påbörjas.
            </seg>
            <seg>
              I Sverige, precis som i många andra länder, finns en berättigad
              oro för vem som ska bygga och äga nätet. Nätägaren kommer i praktiken
              att ansvara för all elektronisk kommunikation i framtiden. Tänk
              om data hamnar i orätta händer! Hur ska vi kunna säkerställa att
              nät, basstationer och andra komponenter är helt säkra? Hur ska
              uppdateringar kunna ske på ett helt säkert sätt? Lägg därtill
              att vi vill bygga ut det framtida nätet så att det fungerar bra
              i hela landet och vi förstår att 5G är en komplex fråga.
            </seg>
          </u>
          <note>
            För att komma till rätta med säkerhetsaspekterna i byggandet
            av 5G-nätet har regeringen lagt fram propositionen Skydd av Sveriges
            säkerhet vid radioanvändning . Lagförslaget föreslår ändringar
            i lagen om elektronisk kommunikation och offentlighets- och sekretesslagen.
          </note>
          <u who="jens_holm_251394" prev="cont">
            <seg>
              Tillstånd att använda radiosändare ska endast ges under förutsättning
              att radioanvändningen inte kommer att kunna skada Sveriges säkerhet.
              Det ska vara möjligt att återkalla tillstånd eller ändra tillståndsvillkor
              av säkerhetsskäl. Säkerhetspolisen och Försvarsmakten ska kunna
              överklaga beslut i tillståndsfrågor. Dessa lagändringar föreslås
              träda i kraft redan den 1 januari nästa år.
            </seg>
            <seg>
              Förslaget är i sig fullt rimligt. Det innebär i praktiken att
              Försvarsmakten och Säkerhetspolisen får vara med vid utformningen
              av kriterierna av våra telenät, nu mest aktuellt 5G-nätet.
            </seg>
            <seg>
              Det är viktigt att ha högt ställda säkerhetskrav på de framtida
              telenäten, och Försvarsmakten och Säpo är våra expertmyndigheter
              på det här området. Det är också viktigt att det finns möjlighet
              att ingripa mot radioanvändning som kan orsaka skada för Sveriges
              säkerhet. Men det jag saknar i förslaget är frågan om hur vi skapar
              den mest säkra och rationella lösningen.
            </seg>
            <seg>
              Radiospektrum är en gemensam resurs för trådlös överföring av
              information. Utbyggnad av 5G är inte enbart en utveckling av 4G-nätet,
              utan det utgör också ett system som medger utveckling av helt
              nya tjänster, vilket i sin tur kräver kommunikationslösningar
              som inte är beroende av eller riskerar att påverkas av utländska
              aktörer.
            </seg>
            <seg>
              En framgångsrik utbyggnad av 5G-nätet skapar också förutsättningar
              för ökad elektrifiering inom transportsektorn och bättre kommunikation
              på landsbygden. Utbyggnaden av 5G-nätet har därmed potential att
              lägga grunden för innovativa och klimatsmarta transporter samt
              att minska klyftan mellan stad och land.
            </seg>
            <seg>
              Vi i Vänsterpartiet anser att anförda strategiska och säkerhetsmässiga
              motiv stärker skälen för att det är staten som bör äga och ansvara
              för utbyggnaden. Därför har vi lagt fram vår motion om att det
              är staten som ska vara ägare av 5G-nätet. Med staten som ägare
              kan förutsättningarna stärkas för att nödvändiga och hållbara
              framtidsinvesteringar prioriteras framför privata operatörers
              kortsiktiga vinstintressen och att de nationella säkerhetsintressena
              kan säkerställas. Ett statligt ägt nät är det mest samhällsekonomiskt
              rationella systemet, då digital infrastruktur är att jämställa
              med annan samhälls viktig infrastruktur.
            </seg>
            <seg>
              Med ett statligt ägande av framtida radionät kan tillstånd för
              radio ­ sändaranvändning avgöras helt i enlighet med regeringens
              nya förslag, men med den stora fördelen att det är just staten
              som äger nätet. Ett statligt ägande stänger inte heller dörren
              för utbyggnad genom externa operatörer där staten inte har kapacitet
              att bygga ut i egen regi.
            </seg>
            <seg>
              Den här debatten, fru talman, handlar om säkerhet vid radioanvändning.
              Det är viktigt eftersom en allt större del av våra liv äger rum
              i radioetern, som data som transporteras från en person till en
              annan via telenät. En komplicerande faktor i det hela är att mycket
              data kan hamna i orätta händer, till exempel var vi befinner oss,
              vem vi kommunicerar med, vilka platser vi besöker på nätet, ja,
              ibland till och med vad vi säger och vad vi skriver.
            </seg>
            <seg>
              Den amerikanske visselblåsaren Edward Snowden har ingående berättat
              om detta, om hur stater övervakat sina medborgare och hur bolag
              som Facebook, Google och Apple villigt har samarbetat i massövervakningen.
            </seg>
            <seg>
              Om det var övervakning från staten som 2013 var det stora problemet
              är det snarare privata megabolags kartläggning av våra liv som
              i dag är det stora hotet. Då är det inte oviktigt vem som äger
              det nät som vi kommunicerar i. Tvärtom är det helt fundamentalt.
              Eftersom detta är en debatt om just säkerhet tycker jag att det
              är konstigt att inte fler ledamöter engagerar sig i vem som ska
              få äga detta helt fundamentala nät.
            </seg>
            <seg>
              Motståndarna mot att bygga ut 5G-nätet i gemensam regi hävdar
              att det blir ett statligt monopol och att monopol som sådana inte
              är bra. Men vad är egentligen skillnaden mot nu? När 5G-nätet
              byggs ut får vi två eller tre parallella nät ägda av ett fåtal
              stora telekombolag. Bolagen har ett intresse: att leverera vinst
              till sina aktieägare. Det är en vinst som kommer att betalas med
              höga kostnader för användarna, det vill säga alla vi.
            </seg>
            <seg>
              Vissa områden lämpar sig helt enkelt bäst som naturliga monopol.
              Det är svårt att bygga två vägar eller två järnvägar parallellt
              och bredvid varandra. Därför ägs nationella vägar och järnvägar
              av en ägare, och nästan alltid är det staten. Samma logik borde
              även gälla för telekomnätet. Låt oss bygga näten gemensamt och
              bra i hela landet, utan vinstintressen! Därefter kan telekombolagen
              få betala för att använda kapaciteten i dessa nät.
            </seg>
            <seg>
              Fru talman! En annan invändning mot att låta staten bygga det
              framtida 5G-nätet är att det kostar mycket pengar att bygga ett
              nytt telenät. Vänsterpartiet bad riksdagens utredningstjänst att
              titta lite närmare på det. Prislappen för nya sändare, master,
              basstationer, datakapacitet och annat som behövs för att bygga
              ut 5G-nätet skulle landa på 3,9 miljarder kronor. Vill vi dessutom
              ha bättre täckning på landsbygden än vad 4G-nätet i dag har skulle
              det uppskattningsvis kosta ytterligare 1–2 miljarder.
            </seg>
            <seg>
              Man kan jämföra med andra infrastrukturinvesteringar. Förbifart
              Helsingfors kostar 40 miljarder kronor, och höghastighetsbanorna
              kostar 230 miljarder kronor. Då är 4–6 miljarder kronor till ett
              bra och modernt 5G-nät ingen oöverstiglig summa. Pengarna skulle
              dessutom mångfalt betalas tillbaka när operatörerna får hyra in
              sig på nätet. 5G i egen regi är alltså en god affär för svenska
              folket.
            </seg>
            <seg>
              I detta betänkande besvarar dock utskottsmajoriteten Vänsterpartiets
              förslag om 5G i gemensam regi med att det behövs en balanserad
              försiktighetsprincip avseende offentliga aktörers investeringar
              i bredbandsinfrastruktur. Man skriver också att den modell som
              vi nu har tillämpat ett tag, med kommersiella aktörer som bygger
              ut digital infrastruktur, har fungerat väl.
            </seg>
            <seg>
              Jag tycker att dessa svar är intressanta. Om man tycker att dagens
              utbyggnad är bra behöver tingens ordning självfallet inte ändras.
              Men frågar man vem som helst, i synnerhet på landsbygden, får
              man nog höra att de är ganska missnöjda med dagens tillgång till
              bredband och mobilnät. Priserna imponerar inte heller. Det är
              dyrt med mobiltelefoni och internet i Sverige.
            </seg>
            <seg>
              Talet om försiktighetsprincip säger egentligen allt. Staten ska
              vara försiktig och stå tillbaka i utbyggnaden – varför då? Kanske
              finns en risk att det helt enkelt blir för bra om vi låter staten
              bygga ut 5G-nätet.
            </seg>
            <seg>
              För att få det säkraste och samhällsekonomiskt bästa telenätet
              i hela landet borde vi låta staten stå som ägare till 5G.
            </seg>
            <seg>
              Avslutningsvis, fru talman, vill jag understryka att jag förstås
              står bak ­ om Vänsterpartiets alla reservationer i betänkandet.
              Jag vill dock särskilt yrka bifall till reservation 1 om instansordning
              vid överklagan som vi i Vänsterpartiet har gemensamt med S, MP
              och C. Observera att detta är ett exempel på en så kallad falsk
              majoritet i utskottet! M, KD, SD och L har fått igenom detta förslag
              i trafikutskottet, men i kammaren är de i minoritet jämfört med
              oss som har skrivit reservationen. Jag uppmanar därför alla ledamöter
              att vara på plats i morgon och rösta på reservation 1.
            </seg>
          </u>
          <note type="speaker">
            Anf. 148 DENIS BEGIC (S):
          </note>
          <note>
            Fru talman! I dag behandlar vi propositionen Skydd av Sveriges
            säkerhet vid radioanvändning . Jag vill inledningsvis yrka bifall
            till reservation 1 från S, C, V och MP och i övrigt bifall till
            förslaget i betänkandet.
          </note>
          <u who="denis_begic_ccac98" prev="cont">
            <seg>
              För 30 år sedan föll Berlinmuren. Hoppet om att freden hade kommit
              till världen var mycket stort. Jag minns den glädje många delade
              med mig. Vi trodde på allvar att vi inte längre behövde tävla
              om vem som skulle ha flest eller för den delen teknologiskt mest
              avancerade vapen. Många med mig hoppades att vi nu skulle börja
              använda pengarna för att utrota hunger eller sjukdomar. Tyvärr,
              fru talman, känns det efter den dagen som om vi gått åt fel håll
              i världen. Vi ser gamla makter rusta, men vi ser även nya makter
              komma till. Sverige har som alla andra nationer behov av att skyd
              ­ da sina intressen.
            </seg>
            <seg>
              5G-nätet öppnar upp en rad nya möjligheter för Sverige. Vi kommer
              att se nya tjänster som skapas men också nya företag som startas.
              Denna teknik kommer hjälpa våra medborgare att få vård som de
              tar sig till med en självkörande bil. Ni förstår därför att en
              sekundfördröjning i mobilnätet inte är särskilt bra.
            </seg>
            <seg>
              Alla de data som kommer att skapas behöver skyddas. Våra medborgare
              ska kunna känna sig trygga att inga främmande makter spionerar
              på dem eller för den delen hotar vår nations säkerhet. Vi som
              Sveriges högsta beslutande organ kan inte sitta passiva och se
              på när världen förändras utan att göra något.
            </seg>
            <seg>
              Fru talman! Propositionen handlar om alla delar i 5G-nätet som
              kan hota nationell säkerhet oavsett vilket land de kommer ifrån.
              Det gör det möjligt att utesluta komponenter, leverantörer, operatörer
              eller servicepersonal som inte håller tillräcklig säkerhetsnivå.
              Finns det komponenter i utrustningen som gör det ska PTS inte
              tillåta dessa operatörer i Sverige. Viktigt att komma ihåg är
              att PTS även kan återkalla licenser om man ser att operatörer
              bryter mot lagen. Man ska inte kunna gömma sig bakom att man hyrt
              frekvens av eller till någon annan.
            </seg>
            <seg>
              Tillstånd ska kunna återkallas och tillståndsvillkor ändras omedelbart
              om radioanvändningen har orsakat skada för Sveriges säkerhet eller
              om radioanvändningen kommer att orsaka sådan skada. Det handlar
              om att vi ska säkerställa att våra medborgare har så bra skydd
              som möjligt.
            </seg>
            <seg>
              Fru talman! Jag tror inte att partierna har olika uppfattningar
              i denna fråga. Vi är ganska överens om vad som behöver göras för
              Sveriges och medborgarnas bästa. Det som skiljer oss åt är hur
              man ska överklaga PTS beslut. Den ena sidan menar att det är bäst
              att regeringen hanterar överklaganden. Den andra tycker att våra
              domstolar ska göra det. Enligt den aktuella lagstiftningen överklagas
              beslut till förvaltningsdomstolen. Det är alltså den normala besvärsvägen.
            </seg>
            <seg>
              Prövningen av tillstånd att använda radiosändare kommer att bedömas
              i en rad olika punkter där säkerheten bara är en aspekt. Det skulle
              bli svårt att överklaga vissa delar till regeringen, medan andra
              skulle överklagas till förvaltningsdomstolen. Där delar vi justitieutskottets
              svar på propositio ­ nen.
            </seg>
            <seg>
              Fru talman! 5G är bara en del av den totala cybersäkerheten.
              Hela det digitala ekosystemet måste ses ur ett större säkerhetsperspektiv.
              Just nu bereds inom Regeringskansliet komplettering av den nya
              säkerhetsskydds ­ lagen. Det är välkommet.
            </seg>
            <seg>
              Fru talman! Än en gång vill jag yrka bifall till reservation
              1 från S, MP, C och V.
            </seg>
            <seg>
              (Applåder)
            </seg>
          </u>
          <note>
            I detta anförande instämde Johan Büser, Elin Gustafsson, Teres
            Lindberg, Jasenko Omanovic och Anna-Caren Sätherberg (alla S).
          </note>
          <note type="speaker">
            Anf. 149 JENS HOLM (V) replik:
          </note>
          <u who="jens_holm_251394" xml:id="i-8274552e097c0e28">
            <seg>
              Fru talman! Precis som Denis Begic säger är vi i allt väsentligt
              överens om förslaget från regeringen om att vi ska ha en stärkt
              säkerhet vid utbyggnaden av framtida telenät. Det vi i Vänsterpartiet
              har en invändning mot är att vi inte bygger nätet i gemensam regi.
            </seg>
            <seg>
              Ni socialdemokrater har en historia att luta er bakåt mot vad
              gäller utbyggnad av grundläggande infrastruktur: järnvägar, vägar,
              fast telefoni och annat. Många gånger har det varit ni som fattat
              de viktiga besluten om finansiering och utbyggnad av den här infrastrukturen.
            </seg>
            <seg>
              Men nu anser ni i stället att det är privata stora telekombolag
              som ska bygga ut det framtida 5G-nätet. Då kan vi jämföra med
              hur det har gått med bredbandsutbyggnaden hittills. Det är inget
              som imponerar, i synnerhet inte i glesbygden, som jag ser det
              från mitt perspektiv. Man bygger inte ut i den utsträckning som
              man borde göra. Därför tycker jag att det är märkligt att Socialdemokraterna
              inte anser att det är staten som ska äga det framtida 5G-nätet
              och ansvara för finansieringen och utbyggnaden.
            </seg>
            <seg>
              Varför, Denis Begic, har Socialdemokraterna släppt staten som
              den centrala faktorn vad gäller utbyggnad av samhällskritisk infrastruktur?
            </seg>
          </u>
          <note type="speaker">
            Anf. 150 DENIS BEGIC (S) replik:
          </note>
          <u who="denis_begic_ccac98" xml:id="i-3d0a723c41417754">
            <seg>
              Fru talman! Jag tackar Jens Holm för frågan. Det som Jens Holm
              säger om hur man byggde en gång i tiden är sant. Men det var just
              en gång i tiden. Det är helt andra tider vi har i dag, och de
              tiderna säger att det finns effektivare sätt att bygga infrastruktur
              på, om vi även har på plats ett system för att skydda och kontrollera.
            </seg>
            <seg>
              4G-nätet byggdes också av marknadens aktörer. Det har tjänat
              oss väl och kommer att fortsätta göra det. Även den nya utbyggnaden
              kommer att göra det. När vi nu fattar sådana här beslut om skydd
              av Sveriges säkerhet har staten kontroll över vad som kommer att
              byggas och hur det kommer att påverka oss. Kanske har det en gång
              i tiden funnits behov av att staten ska se till att allting byggs,
              men i dag ser vi att det finns marknadsaktörer som tar de här
              sakerna på största allvar och bland annat ger oss det skydd som
              vi behöver.
            </seg>
            <seg>
              Visst är det så att vi inte är överallt i Sverige när det gäller
              bredbandsutbyggnad. Vi har inte nått målen än. Målen för utbyggnad
              finns kvar. Vi ser nu att vi kanske behöver fatta lite andra och
              annorlunda beslut för att kunna bygga ut hela vägen. Hur ska det
              se ut? Ska det bara vara fiber eller inte? I ett betänkande som
              kommer så småningom har vi en diskussion om huruvida det ska vara
              ett ovanförperspektiv. I så fall är det staten som ska ha ovanförperspektivet.
              Var ska vi bygga först? Jag tycker att vi gör allting i rätt ordning.
            </seg>
          </u>
          <note type="speaker">
            Anf. 151 JENS HOLM (V) replik:
          </note>
          <u who="jens_holm_251394" xml:id="i-da8b4d9db256dd6c">
            <seg>
              Fru talman! Det kanske är så att jag och Denis Begic gör olika
              bedömningar av hur framgångsrikt det har varit med privata telekombolag
              som ska bygga ut bredband i Sverige. I glesbygd tycker jag inte
              alls att det imponerar. Trots att vi har plöjt in hundratals miljoner
              kronor i subventioner till det här har vi ändå inte fått det.
            </seg>
            <seg>
              Vi kan ta en sådan sak som roaming. Om du reser till ett annat
              land kan du roama på olika telefonnät. Om du är i Sverige och
              vill säkerställa att du verkligen kan ringa överallt och ta emot
              data överallt behöver du kanske ha två mobiltelefoner. Du har
              ett nät som fungerar på ett ställe, men uppe i Norrland behöver
              du Telia och ett annat nät. Det där tycker jag i sig visar hur
              dysfunktionellt systemet är.
            </seg>
            <seg>
              Sedan har vi säkerhetsaspekten. Här är jag riktigt intresserad
              av att veta vad Socialdemokraterna anser, eftersom den här frågan
              egentligen handlar om säkerhet vid utbyggnad av telenät. Vilket
              tror Denis Begic är det säk ­ raste för staten Sverige: att vi
              äger det framtida 5G-nätet i egen regi, precis som vi äger järnvägen
              och nationella vägar, eller att vi låter en extern aktör bygga,
              äga och drifta nätet? Vilket är ur ett strikt säkerhetsperspektiv
              det bästa – att staten äger det eller att vi låter privata bolag
              äga det?
            </seg>
          </u>
          <note type="speaker">
            Anf. 152 DENIS BEGIC (S) replik:
          </note>
          <u who="denis_begic_ccac98" xml:id="i-6092ee4314d2b330">
            <seg>
              Fru talman! Jag börjar med det sistnämnda. Finns det kontrollstationer
              på byggnader ser jag inga problem med att någon annan bygger och
              att marknaden löser den problematik som vi har. För det behöver
              vi sådana här beslut i riksdagen. Det kommer fler beslut som vi
              kommer att behöva fatta, som jag nämnde i mitt huvudanförande,
              bland annat det som regeringen jobbar med gällande skyddslagen.
              Jag tror inte att detta är något som är problematiskt, och jag
              tror inte att staten är bättre än privata aktörer.
            </seg>
            <seg>
              Sedan kan vi ha olika åsikter om huruvida bredbandsutbyggnaden
              är klar eller inte och om hur det har gått eller inte gått. Faktum
              är ändå att vi är bäst i världen. Faktum är ändå att vi har ca
              86 procents täckning i det här landet. Faktum är också att vi
              inte har lyckats hela vägen på landsbygden. Det finns en massa
              olika orsaker till det, och det har diskuterats på en massa olika
              håll. Vi behöver bli starkare på att fortsätta göra detta för
              att ha den här utbyggnaden klar så fort som möjligt. Men vi har
              vårt mål till 2025. Det är då vi ska ha klarat av det, och det
              är jag rätt så säker på att vi kommer att göra.
            </seg>
          </u>
          <note type="speaker">
            Anf. 153 JESSIKA ROSWALL (M):
          </note>
          <u who="jessika_roswall_97b0e3" xml:id="i-703a59e29ac5f50e">
            <seg>
              Fru talman! Vi är inne i ett teknikskifte. Digitaliseringens
              möjligheter ska vi, eller snarare måste vi, ta till vara. Digitaliseringen
              påverkar alla delar av samhället, och teknikutvecklingen som vi
              ser innebär en stor ökning av data som skickas i våra nät. Vi
              är många som är angelägna om att nästa generations mobilnätverk,
              det så kallade 5G-nätet, skyndsamt rullas ut, då mycket av den
              teknik vi kommer att behöva använda kräver högre dataöverföringshastighet,
              större datamängder, bättre kvalitet för mobila enheter och så
              vidare. Detta skulle vi kunna tala mycket om, fru talman, men
              i dag handlar det om hur vi ska skydda Sveriges säkerhet vid radioanvändningen
              i detta teknikskifte.
            </seg>
            <seg>
              Säkerhetsläget i Sveriges omvärld har drastiskt försämrats de
              gångna åren. Det handlar dessutom inte längre bara om traditionella
              militära hot som Sverige måste kunna möta. Det rör sig om en komplex
              hotbild där saker som desinformation, cyberattacker, ekonomiska
              påtryckningar och tillgång till energi kan användas för att påverka
              och destabilisera andra länder.
            </seg>
            <seg>
              Den snabba teknikutvecklingen är på många sätt bra. Den förenklar
              vår vardag och möjliggör smidiga och effektiva lösningar på många
              områden. Sverige måste kunna bli bättre på att använda digitaliseringens
              möjligheter än vad vi är i dag. Om vi ska ha en chans att vara
              bäst i världen, som regeringen skriver – och jag instämmer – måste
              det gå fortare.
            </seg>
            <seg>
              Men det ständigt ökande beroendet av teknik och särskilt it skapar
              också sårbarheter i samhället. I princip alla samhällsviktiga
              system är i dag beroende av fungerande it-system. Det gäller allt
              från el- och vattenförsörjning till logistikkedjor och betalningsströmmar.
              En potentiell motståndare kan genom att slå mot dessa system skapa
              stor oreda i vårt samhälle.
            </seg>
            <seg>
              Medvetenheten kring hoten och vår beredskap för att möta dem
              måste bli bättre. Vid flera tillfällen de senaste åren har vi
              sett stora brister i Sveriges hantering av it- och informationssäkerhet.
              Det gäller inte minst säkerhetshaveriet på Transportstyrelsen
              2017.
            </seg>
            <seg>
              Införandet av 5G-nätet kommer som sagt att innebära ytterligare
              steg mot ett alltmer digitaliserat samhälle, med alla de möjligheter
              och risker det medför. Moderaterna har därför väckt en följdmotion
              där vi lyfter fram viktiga säkerhetsfrågor som måste beaktas vid
              införandet av 5G-nätet.
            </seg>
            <seg>
              Vi vill till exempel att man gör en bred översyn av lagstiftningen
              som berör cyber- och informationssäkerhet för att identifiera
              brister och föreslå förbättringar. Vi vill se en särskild uppföljning
              av tillämpningen av de nya reglerna vad gäller radiosändare. Det
              är det betänkandet vi diskuterar i dag. Vi vill också att Säkerhetspolisen
              och Försvarsmakten ska ha möjlighet att överklaga beviljade tillstånd
              eller återkallelse av tillstånd till regeringen och inte till
              domstol.
            </seg>
            <seg>
              Fru talman! Detta är centrala frågor för Sveriges säkerhet, och
              då bör det vara regeringen som fattar det yttersta beslutet. Moderaternas
              förslag om instansordningen har också fått stöd av ett enigt försvarsutskott
              i det yttrande som försvarsutskottet gjort till trafikutskottet.
              Därför tycker jag att det är bra att trafikutskottet nu gjort
              ett tillkännagivande till regeringen om de ansvariga myndigheternas
              möjlighet att överklaga till regeringen. Jag hoppas såklart att
              kammaren fattar detta kloka beslut i morgon. Jag yrkar därför
              bifall till utskottets förslag i den delen.
            </seg>
            <seg>
              Säkerhetskulturen måste bli bättre på alla nivåer i samhället.
              De ansvariga myndigheterna måste ha resurser och rätt verktyg
              för att kunna hantera säkerhetsutmaningarna. Processerna och kontakterna
              mellan olika aktörer måste fungera.
            </seg>
            <seg>
              Moderaterna har länge drivit frågan om stärkt cybersäkerhet i
              Sverige. Vi var först med att peka ut behovet av cybersäkerhetcentrum
              som kan arbeta med säkerhetsfrågorna gentemot såväl det offentliga
              som de privata aktörerna. Nu har regeringen aviserat att ett sådant
              centrum kommer att införas nästa år. Moderaterna har också lyft
              fram behovet av ett nationellt säkerhetsråd för att ha en central
              funktion som kan ta ett brett sektorsövergripande ansvar för säkerhetsfrågorna.
              Detta förslag har också fått stöd av riksdagens konstitutionsutskott.
            </seg>
            <seg>
              Genom vårt yrkande om att ge Säkerhetspolisen och Försvarsmakten
              möjlighet att överklaga beviljade eller återkallande av tillstånd
              nu bifalls tas ytterligare ett viktigt steg mot att ansvariga
              myndigheter bättre ska kunna lösa sina uppgifter för att stärka
              Sveriges säkerhet.
            </seg>
            <seg>
              Jag ska kort säga några ord om en gemensam nordisk linje. I dag
              saknas en gemensam linje bland de nordiska länderna om hur man
              ser på säkerhetsriskerna kopplade till leverantörer av 5G-nätet.
              Det tycker vi är en brist, särskilt mot bakgrund av att vi har
              höga ambitioner att de nordiska länderna ska ha ett fördjupat
              samarbete om säkerhets- och försvarsfrågor inklusive att stärka
              cybersäkerheten. Därför tycker vi att det vore ett bra tillfälle
              att i samband med denna proposition stärka detta och uppmana regeringen
              att agera för att de nordiska länderna har en gemensam linje i
              detta.
            </seg>
            <seg>
              Fru talman! Med det yrkar jag bifall till reservation 3.
            </seg>
            <seg>
              (Applåder)
            </seg>
          </u>
          <note>
            I detta anförande instämde Anders Hansson (M).
          </note>
          <note type="speaker">
            Anf. 154 MIKAEL LARSSON (C):
          </note>
          <u who="mikael_larsson_d9cb10" xml:id="i-b0c22a76cd727f92">
            <seg>
              Fru talman! 5G är något som kommer att öppna för nya tekniker
              och uppkopplingar. Mer och mer kommer att vara beroende av det
              trådlösa, och 5G-nätet kommer att öppna för industrin på ett helt
              nytt sätt men också för uppkoppling över hela landet för bilar,
              traktorer, lastbilar och också mycket annat. Digitaliseringen
              är här för att stanna, och nya applikationer över hela landet
              kommer att utvecklas i en rasande hastighet. För oss i Centerpartiet
              är det viktigt att när 5G-nätet ska börja rullas ut bör det ske
              både i staden men självklart också på landsbygden.
            </seg>
            <seg>
              Men samtidigt när denna nya infrastruktur ska rullas ut över
              Sverige är det viktigt att skydd kan garanteras för att inte samhällsviktig
              information kommer i främmande makts händer. Digitaliseringen
              innebär både hot och möjligheter. De hot som finns måste kunna
              diskuteras, och åtgärder mot dessa måste kunna vidtas.
            </seg>
            <seg>
              I den tid och omvärld vi lever i kommer säkerhet vid radioanvändning
              och inom det digitala vara viktiga aspekter. Nya sätt att komma
              åt informa ­ tion från andra länder kan vara ett hot från den
              digitalisering som håller på att ske. Men vi får samtidigt inte
              vara rädda för digitaliseringen och för 5G-nätet utan måste hela
              tiden se möjligheter med nätet.
            </seg>
            <seg>
              Grundprincipen vid tillståndsprövning enligt lagen om elektronisk
              kommunikation, förkortad LEK, är att den som ansöker om tillstånd
              att använda radiosändare ska beviljas detta om förutsättningarna
              är uppfyllda. Till dessa förutsättningar hör att radioanvändningen
              utgör en effektiv användning av frekvensutrymmet och att det antas
              att radioanvändningen inte kommer att inkräkta på det frekvensutrymme
              som behövs för de verk ­ samheter som är undantagna från tillståndskravet.
              Varken vid tillståndsgivning eller senare finns det dock enligt
              nu gällande ordning möjlighet att ta särskild hänsyn till Sveriges
              säkerhet.
            </seg>
            <seg>
              Mycket som rör denna proposition är tekniskt men ack så viktigt
              att ta ställning till utifrån att denna nya teknik ska börja att
              rullas ut över Sverige. När nu denna nya teknik ska rullas ut
              är det också viktigt att både skydd av rikets säkerhet och integriteten
              för den enskilde medborgaren ska kunna tas till vara och att båda
              ska kunna hanteras.
            </seg>
            <seg>
              I propositionen framhåller regeringen att viss sekretess behöver
              kunna röjas så att Post- och telestyrelsen, Försvarsmakten och
              Säkerhetspolisen ska kunna utbyta information med varandra. Utifrån
              att misstankar finns att rikets säkerhet kan skadas är det mycket
              viktigt att dessa instanser ska kunna utbyta information med varandra.
            </seg>
            <seg>
              Centerpartiet står bakom propositionens innehåll men vill samtidigt
              trycka på att det är av yttersta vikt att regeringen bör återkomma
              till riksdagen om något i propositionen i framtiden behöver ses
              över eller revideras med beaktande av Sveriges säkerhet.
            </seg>
            <seg>
              Fru talman! Med detta vill jag yrka bifall till reservation 1.
            </seg>
          </u>
          <note type="speaker">
            Anf. 155 MAGNUS JACOBSSON (KD):
          </note>
          <u who="magnus_jacobsson_762ad2" xml:id="i-afef012ceb0b12e8">
            <seg>
              Fru talman! 5G är viktigt för medborgarna och näringslivet. Alla
              framtidsstudier visar att ny teknik, oavsett om vi pratar om framtidens
              kylskåp, bilar eller hemtjänst, kommer att vara beroende av bra
              digitalt stöd. Vi ser också att utbyggnaden av bredband sker alldeles
              för sakta, och vi ser att bredbandet i första hand har nått dem
              som bor i större tätorter och städer. Ute på landsbygden är det
              fortfarande ca 50 procent som saknar bredband, vilket missgynnar
              dessa invånare och företagare. 5G är en ny teknik som kommer att
              kunna överbygga en del av dessa problem samt påskynda arbetet
              för att hela landet ska leva utifrån samma goda förutsättningar.
            </seg>
            <seg>
              Samtidigt som 5G kommer att underlätta för våra medborgare och
              ska ­ pa nya förutsättningar för näringslivet finns det säkerhetsrisker
              som måste beaktas. Enskilda företag och operatörer kan samla information
              som kränker enskilda medborgares integritet eller riskerar rikets
              säkerhet. Det är därför viktigt att vi får denna lag på plats
              så att upphandlingar av 5G kan ske på ett sådant sätt att även
              våra individuella och nationella säkerhetsintressen tillgodoses.
            </seg>
            <seg>
              Fru talman! 5G är en teknik, men vi behöver en strategi som fångar
              upp flera områden. Under den viktorianska epoken var Europas befolkning
              ca 22 procent av jordens befolkning. Under denna period använde
              vi dåtidens moderna teknik i form av ångmaskin, ångbåt, ångtåg
              och telegraf för att bygga upp ett internationellt handelsutbyte
              som i praktiken skapade den välfärd som västerlandet har levt
              på under hela 1900-talet.
            </seg>
            <seg>
              I dag har Kina ca 22 procent av jordens befolkning. De använder
              modern teknik för att bygga en ny sidenväg. De köper in sig i
              hamnar, och de bygger upp en modern ”telegraf” via dagens 5G-teknik.
              Även om allt detta kommer att leda till utökad handel och på sikt
              mer välfärd går det inte att blunda för att Kina har bytt strategi
              och under de senaste åren agerat på ett aggressivt sätt gentemot
              enskilda länder. Detta tvingas vi att förhålla oss till. Även
              om denna lag är neutral mellan länder och företag går det inte
              att blunda för att bland annat Kinas och Rysslands nya utrikespolitiska
              strategier skapar oro.
            </seg>
            <seg>
              Fru talman! För att ytterligare öka säkerheten inom 5G-systemet
              är det enligt mig viktigt att vi samverkar både inom Norden och
              Baltikum och inom EU för att skapa en bra och säker infrastruktur.
            </seg>
            <seg>
              Fru talman! När man har flera myndigheter som ska ta till vara
              olika intressen finns det alltid en risk att man hamnar i ett
              läge där de enskilda myndigheterna inte är överens. I dessa lägen
              är det viktigt att det inte blir en annan myndighet som överprövar
              de övriga myndigheterna. Då det handlar om en lagstiftning som
              ska skydda individer och nationen är det enligt min mening viktigt
              att eventuell överprövning görs av regeringen.
            </seg>
            <seg>
              Kristdemokraterna har därför ställt sig bakom tillkännagivandet:
              ”Utskottet föreslår också ett tillkännagivande till regeringen
              med anledning av ett motionsyrkande om att den skyndsamt bör se
              över möjligheten för Säkerhetspolisen och Försvarsmakten att överklaga
              beviljande eller återkallande av tillstånd till regeringen när
              det är motiverat utifrån Sveriges säkerhet.”
            </seg>
            <seg>
              Fru talman! Enligt vår mening är det viktigt att vi har en bra
              uppföljning över hur denna lag kommer att fungera. Vi yrkar därför
              bifall till vårt eget tillkännagivande samt till reservation nr
              2 avseende uppföljning och översyn.
            </seg>
          </u>
          <note type="speaker">
            Anf. 15 6 JENS HOLM (V) replik:
          </note>
          <u who="jens_holm_251394" xml:id="i-57f3f14ee04fa6d0">
            <seg>
              Fru talman! Den här diskussionen handlar mest om säkerhet. Låt
              oss prata om det mest säkra telenätet som vi kan bygga. Enligt
              Vänsterpartiet är det att staten låter bygga det och att staten
              äger det. Varför är det så mycket bättre att vi har ett statligt
              ägande? När till exempel komponenter ska bytas ut vet vi vad det
              är för komponenter som sätts in. Det är omöjligt att det sätts
              in avlyssningskomponenter och annat. Har vi en extern aktör –
              kanske ett globalt telekombolag vars ägare kanske till och med
              styr en diktatur i världen, vad vet jag – tappar vi i allt väsentligt
              den kontrollen.
            </seg>
            <seg>
              Vi i Vänsterpartiet anser att utbyggnaden av 5G-nätet är som
              annan samhälls viktig infrastruktur; det är någonting som vi bör
              göra gemensamt. Därför bör staten ta det här ansvaret.
            </seg>
            <seg>
              Varför anser inte Kristdemokraterna det?
            </seg>
          </u>
          <note type="speaker">
            Anf. 157 MAGNUS JACOBSSON (KD) replik:
          </note>
          <u who="magnus_jacobsson_762ad2" xml:id="i-f07f76f2bb8f1ac6">
            <seg>
              Fru talman! Jag tycker egentligen att Vänsterpartiets frågeställning
              är mycket mer spännande än att man bara ska avfärda den med att
              man inte tycker eller att man tycker något.
            </seg>
            <seg>
              För egen del har jag många gånger resonerat i olika sammanhang
              om frågeställningen: Vad är ett naturligt monopol? Och vad är
              ett icke naturligt monopol? Hur ska man se på järnvägen? Ska den
              vara statligt ägd när det gäller själva banan, eller ska den ägas
              av privata aktörer? För egen del kan jag till exempel tänka mig
              att Banverket skulle vara en egen myndighet som tar hand om banan,
              och så skulle man kunna sälja SJ. För varför ska staten bedriva
              verksamhet på banan?
            </seg>
            <seg>
              Man skulle kunna föra exakt samma resonemang när det gäller annan
              fysisk teknik. Just i det här fallet har vi landat i att marknaden
              löser detta, men jag har stor förståelse för er fundering över
              vad det värsta är. Vi har som sagt ändå landat i att just när
              det gäller 5G verkar näringslivet kunna hantera det på ett bra
              sätt.
            </seg>
            <seg>
              Vi ser dock problem, exempelvis med övriga bredband som byggs
              ut, där landsbygden har halkat efter på ett sätt som vi kristdemokrater
              inte uppskattar. Just nu, i den lag vi nu tar hänsyn till, är
              det en säkerhetsfråga mer än en ägar- och driftsfråga.
            </seg>
            <seg>
              Vi har som sagt landat där vi har landat i dag. Men, fru talman,
              jag tycker att Vänsterpartiets frågeställning är intressant utifrån
              diskussionen om vad som är naturliga monopol och inte.
            </seg>
          </u>
          <note type="speaker">
            Anf. 158 JENS HOLM (V) replik:
          </note>
          <u who="jens_holm_251394" xml:id="i-adfb45b060870599">
            <seg>
              Fru talman! Jag vill tacka för det svaret. För mig är det rätt
              uppenbart: Om vi bygger ny järnväg bygger vi inte tre järnvägslinjer
              parallellt med varandra bara för att vi tycker att det är så otroligt
              viktigt att ha tre konkurrerande järnvägsnät.
            </seg>
            <seg>
              Jag tycker att jämförelsen med det framtida 5G-nätet är ganska
              relevant. Att bygga ett statligt nät som operatörer sedan kan
              hyra in sig på tycker jag är fullt logiskt och det absolut mest
              rationella och rimliga i sammanhanget.
            </seg>
            <seg>
              Men sedan har vi då säkerhetsdimensionen. Det var egentligen
              den jag frågade om, även om jag uppskattade svaret från Magnus
              Jacobsson. Jag tycker ändå att det är ett välkomnande och resonerande
              svar som inte är fast i någon ideologisk position.
            </seg>
            <seg>
              Utifrån ett strikt säkerhetsperspektiv – vad anser Magnus Jacobsson
              ger de bästa förutsättningarna för att garantera vår säkerhet?
              Ett nät som byggs av ett globalt bolag baserat i ett annat land
              och sedan ägs av något telekombolag som vi inte heller har så
              mycket kontroll över eller ett nät som staten låter bygga och
              som är gemensamt ägt – vilket blir det säkraste nätet?
            </seg>
          </u>
          <note type="speaker">
            Anf. 159 MAGNUS JACOBSSON (KD) replik:
          </note>
          <u who="magnus_jacobsson_762ad2" xml:id="i-73a85a897cbe6697">
            <seg>
              Fru talman! Först vill jag nog säga att det är ett ideologiskt
              perspektiv som jag företräder. Vi kristdemokrater anser att staten
              i någon mening ska vara stark – stark nog att skapa samhällsgemenskap.
              Då finns det en del saker där staten exempelvis bör agera.
            </seg>
            <seg>
              Det finns dock en skillnad rent tekniskt mellan detta nät och
              att bygga en järnväg, en motorväg eller ett telenät med koppar,
              som vi gjorde tidigare. Då är det svårt att gå fram med olika
              aktörer. Men när det gäller 4G och 5G, som framför allt jobbar
              med luftburen teknik, kan man mycket väl tänka sig att det på
              en sändare sitter olika företags 5G-teknik.
            </seg>
            <seg>
              Det finns alltså en teknisk skillnad här som gör att åtminstone
              jag landar annorlunda. Men själva grundinställningen är att vi
              ska ha en stark stat och att staten ska kunna garantera medborgare
              och individer skydd samtidigt som staten ska kunna garantera sig
              själv skydd.
            </seg>
            <seg>
              Den andra frågan, fru talman, är mer konkret. Jag uppfattar den
              tyvärr som retorisk. Det är klart att så som ledamoten ställer
              frågan är det antagligen säkrast om vi äger allt själva i alla
              lägen. Men det är inte riktigt så verkligheten ser ut.
            </seg>
            <seg>
              Vi antar nu i dag en lag som gör att de som lägger anbud också
              kommer att vara tvungna att garantera att säkerheten hålls på
              ett korrekt sätt. Därmed tror jag att man vinner två saker ur
              den bästa av världar. Vi vinner säkerhet, och det är därför vi
              tar fram lagen och har gjort det skyndsamt. Jag tycker för övrigt
              att regeringen har gjort detta på ett snyggt sätt när de har pratat
              med oss i oppositionen. Vi vinner också det andra i den bästa
              av världar: en marknad som kan rulla ut tekniken snabbt.
            </seg>
            <seg>
              Jag ser därför inte riktigt att frågeställningen i det här sammanhanget
              blir relevant; den blir mest retorisk.
            </seg>
          </u>
          <note type="speaker">
            Anf. 160 EMMA BERGINGER (MP):
          </note>
          <u who="emma_berginger_38452b" xml:id="i-df566c46807f7699" next="cont">
            <seg>
              Fru talman! Digitaliseringen har inneburit stora möjligheter
              för samhället med förbättrade kommunikationer och utveckling av
              nya tjänster. Det har gått snabbt, från att internet fick genomslag
              på 90-talet till att våra mobiler blev smarta. Jag är inte så
              gammal, om jag får säga det själv, men även jag minns när vi pratade
              om att vi kanske någon gång i framtiden skulle läsa våra tidningar
              på plattor, som den jag har med mig här. Det lät lite som science
              fiction.
            </seg>
            <seg>
              Det var omöjligt att ens föreställa sig vilken värld som den
              smarta mobilen och den snabbare mobila uppkopplingen med först
              3G och sedan 4G skulle åstadkomma. Men nu står vi inför lanseringen
              av 5G, den femte generationens mobilnät. Det kommer att innebära
              att större mängder data kan överföras i en snabbare hastighet.
            </seg>
            <seg>
              Potentialen för nya tjänster är stor. Det gäller inte bara för
              privatpersoner med uppkopplade hem och saker som självstyrande
              fordon utan också för industrin med sensorer, kontroll- och säkerhetssystem
              samt fjärrstyrda robotar. Det gäller också, inte minst, för samhället
              med möjligheten till exempelvis nya vårdtjänster.
            </seg>
            <seg>
              Men den nya tekniken innebär också en ökad sårbarhet. Om vi själva
              kan uppleva att vi blir helt frånkopplade från världen och vardagen
              utan uppkoppling är det ett intet mot vad som kan hända om uppkopplingen
              fallerar eller manipuleras i ett nät där allt fler processer är
              beroende av stabila nätverk.
            </seg>
            <seg>
              Med samhällets digitalisering följer en minskad risktolerans
              och nya krav på att hantera risker och sårbarheter. Digitaliseringen
              för även med sig risker och hot av delvis okänd karaktär. Vi kan
              ännu inte föreställa oss dem. Det innebär stora säkerhetsutmaningar
              som kan vara väldigt komplexa.
            </seg>
            <seg>
              Därför är regeringens proposition viktig. I den föreslås bland
              annat att för att få tillstånd att använda radiosändare och för
              att få medgivande till överlåtelse eller uthyrning av sådana tillstånd
              ska det vara en förutsättning att det kan antas att radioanvändningen
              inte kommer att orsaka skada för Sveriges säkerhet. Tillstånd
              ska kunna förenas med villkor om krav som är av betydelse för
              Sveriges säkerhet. Tillstånd ska kunna återkallas eller tillståndsvillkor
              ändras omedelbart om det kan antas att radioanvändning ­ en har
              orsakat skada för Sveriges säkerhet eller om det kan antas att
              radio ­ användningen kommer att orsaka sådan skada.
            </seg>
            <seg>
              Propositionen innebär också att beslut enligt lagstiftningen
              ska kunna överklagas till förvaltningsdomstolen, vilket är den
              normala besvärsvägen.
            </seg>
            <seg>
              Det nya konservativa blocket med Moderaterna, Kristdemokraterna
              och Sverigedemokraterna, och även Liberalerna, vill i stället
              att regeringen ska avgöra överklaganden. Det skulle vara beklagansvärt
              om så blir fallet. Den här typen av överklaganden kan göra att
              regeringen hamnar i en svår politisk situation vid ett överklagande.
              Då är det inte heller säkert att de bästa besluten fattas vare
              sig ur säkerhetsmässig eller utrikespolitisk synvinkel. När den
              här typen av överklagande förs upp på politisk nivå blir nämligen
              frågan genast politiserad och en fråga om diplomati och utrikespolitik
              snarare än om rättssäkerhet.
            </seg>
            <seg>
              Miljöpartiet välkomnar digitaliseringen och de möjligheter den
              innebär för ett mer hållbart samhälle, men vi understryker vikten
              av att vi hanterar säkerhetsfrågorna på ett ansvarsfullt sätt.
            </seg>
          </u>
          <note>
            Jag yrkar därför bifall till reservation 1 och i övrigt bifall
            till förslaget i propositionen.
          </note>
          <u who="emma_berginger_38452b" prev="cont">
            <seg>
              (Applåder)
            </seg>
          </u>
          <note type="speaker">
            Anf. 161 JIMMY STÅHL (SD):
          </note>
          <u who="jimmy_stahl_a10ac2" xml:id="i-9b4a4990d7d0c4d3">
            <seg>
              Fru talman! Sverigedemokraterna anser att oavsett om det handlar
              om fysisk infrastruktur eller om elektronisk infrastruktur är
              det viktigt att vi skyddar densamma.
            </seg>
            <seg>
              Sverige står inför en mycket spännande tid med en ökande digitalisering
              som knyter samman samhället och ger större möjligheter till bland
              annat autonomi.
            </seg>
            <seg>
              Samhället är i allt större utsträckning beroende av teknik som
              är uppkopplad till internet via trådlös digital infrastruktur.
              Därför blir det viktigt att denna infrastruktur kan skyddas, för
              att värna människors integritet och undvika hot mot landets säkerhet.
            </seg>
            <seg>
              Propositionen Skydd av Sveriges säkerhet vid radioanvändning
              är i grunden bra, men vi ansåg att det var en liten del i propositionen
              som behövde justeras.
            </seg>
            <seg>
              Trafikutskottet anser att det bör vara möjligt för Säpo och Försvarsmakten
              att överklaga beviljande eller återkallande av tillstånd att använda
              radiosändare till regeringen. I propositionen var förslaget att
              det skulle kunna överklagas till domstol.
            </seg>
            <seg>
              Vi sverigedemokrater anser att man inte ska vara rädd att ta
              obekväma politiska frågor i sin hand. Vi tror att regeringen ska
              kunna göra ett skyndsamt avsteg och kunna ta beslut som handlar
              om Sveriges säkerhet. Jag är jätteförvånad att regeringspartierna
              inte vill bifalla detta tillkännagivande.
            </seg>
            <seg>
              Försvarsutskottet har fått yttra sig i frågan och rekommenderar
              att överklagande sker just till regeringen och inte till domstol.
            </seg>
            <seg>
              Fru talman! Jag ska inte förlänga debatten, men jag yrkar bifall
              till förslaget i betänkande TU4 Skydd av Sveriges säkerhet vid
              radioanvändning och avslag på reservationerna.
            </seg>
          </u>
          <note type="speaker">
            Anf. 162 HELENA GELLERMAN (L):
          </note>
          <u who="helena_gellerman_483ceb" xml:id="i-d1b969a708c21504" next="cont">
            <seg>
              Fru talman! Vi debatterar här i dag, som ni hör, skydd av Sveriges
              säkerhet vid radioanvändning.
            </seg>
            <seg>
              Sverige ligger långt fram i digitalisering och digital mognad.
              98 procent av alla barn och ungdomar har i dag en mobiltelefon
              och ser det som en självklarhet att ha tillgång till internet.
              Allt fler saker som vi använder i vår vardag är uppkopplade –
              hus, elmätare, tvättmaskiner, bilar och så vidare.
            </seg>
            <seg>
              Enbart inom transportsystemet finns det en jättestor potential
              för ökad trafiksäkerhet och effektivare transporter genom snabb
              kommunikation mellan bilar och genom skapande av system som kopplar
              samman kunder och tillgängliga fordon. På i stort sett alla områden
              i samhället kan vi genom uppkopplade system utnyttja våra resurser
              bättre.
            </seg>
            <seg>
              För att allt detta ska fungera behövs ett effektivt sätt att
              kommunicera. 5G är det senaste i den utvecklingen, som gör att
              vi får snabbare dataöverföring samtidigt som fler personer och
              saker kan vara uppkopplade.
            </seg>
            <seg>
              Men, fru talman, samtidigt som det finns stora fördelar med systemet
              ska vi inte negligera de risker som en ökad sammankoppling av
              många delar av vårt samhälle innebär. Genom 5G ökar risken att
              någon kan kartlägga stora delar av vårt samhälle ned till enskilda
              personer, vilket gör oss mer sårbara för såväl utländska som inhemska
              krafter som vill göra skada. Kritiska tjänster kommer i allt högre
              grad att vara beroende av trådlös kommunikation, och därför kan
              en it-incident få förödande konsekvenser. Risken finns redan i
              dag, men den ökar i och med 5G-introduktionen.
            </seg>
            <seg>
              Liberalerna är teknikoptimister och välkomnar introduktionen
              av 5G i samhället. Vi tror att det ökar Sveriges konkurrenskraft
              och kan underlätta människors vardag. Samtidigt välkomnar vi regeringens
              proposition om att tillstånd för radioanvändning för att till
              exempel tillhandahålla 5G i Sverige ska kunna villkoras med krav
              där man ser till nationella säkerhetsintressen. Det blir ett tillägg
              till nuvarande regleringar som är till för att hindra it-incidenter.
              Förslaget ger Säkerhetspolisen och Försvarsmakten den insyn som
              krävs.
            </seg>
            <seg>
              Dock, fru talman, är det Post- och telestyrelsen som beslutar
              om licenser för radioanvändning. Där ska Säkerhetspolisen och
              Försvarsmakten, som har ansvar för rikets säkerhet, kunna överklaga
              tillståndsgivningen. Här har Liberalerna en annan ståndpunkt än
              den som regeringen har lagt fram. Vi välkomnar det beslut som
              tagits i försvarsutskottet, som ju är de som ska kunna de säkerhetspolitiska
              aspekterna bäst i riksdagen. Och det vi debatterar här i dag är
              ju precis detta: skydd av Sveriges säkerhet vid radioanvändning.
            </seg>
            <seg>
              Därför är det intressant att notera att ett enigt försvarsutskott
              – Vänsterpartiet, Socialdemokraterna, Miljöpartiet, Centerpartiet,
              vi liberaler, Moderaterna, Kristdemokraterna och Sverigedemokraterna
              – står bakom beslutet att på grund av det säkerhetspolitiska läget
              ska en överklagan inte behandlas av förvaltningsrätten eller kammarrätten
              utan av regeringen.
            </seg>
            <seg>
              Liberalerna hoppas därför att alla partier här i kammaren när
              detta ska upp till beslut följer sitt partis beslut i försvarsutskottet
              och röstar för att en överklagan ska behandlas av regeringen.
            </seg>
            <seg>
              Fru talman! Jag vill för Liberalernas del yrka bifall till utskottets
              förslag, inklusive tillkännagivandet om att en överklagan ska
              hanteras av regeringen av säkerhetsskäl. Samtidigt vill jag uttrycka
              vår uppskattning av det övriga innehållet i regeringens proposition.
            </seg>
          </u>
          <note>
            Överläggningen var härmed avslutad.
          </note>
          <note>
            (Beslut skulle fattas den 28 november.)
          </note>
          <note>
            § 13 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 26 november
          </note>
          <note>
            2019/20:169 Snabbare bodelningsprocesser
          </note>
          <note>
            av Martina Johansson (C)
          </note>
          <note>
            till justitie- och migrationsminister Morgan Johansson (S)
          </note>
          <u who="helena_gellerman_483ceb" prev="cont">
            <seg>
              2019/20:170 Chiles associeringsavtal med EU
            </seg>
            <seg>
              2019/20:171 Kronofogdemyndighetens nedläggning av lokala kontor
            </seg>
            <seg>
              2019/20:482 Säpos verksamhet
            </seg>
            <seg>
              2019/20:483 Kraven för medborgarskap
            </seg>
            <seg>
              2019/20:485 Demokratioffensiv
            </seg>
            <seg>
              till statsrådet Ardalan Shekarabi (S)
            </seg>
            <seg>
              2019/20:488 Vattenfall och kärnkraftverken efter 2040
            </seg>
            <seg>
              2019/20:489 Kristendomen och förståelse för svensk kultur
            </seg>
            <seg>
              till statsrådet Ardalan Shekarabi (S)
            </seg>
            <seg>
              2019/20:381 Arbetsgivare skyldighet att ta fram en plan för återgång
              i arbete
            </seg>
            <seg>
              till statsrådet Ardalan Shekarabi (S)
            </seg>
            <seg>
              2019/20:439 Indragen aktivitetsersättning
            </seg>
            <seg>
              till statsrådet Ardalan Shekarabi (S)
            </seg>
            <seg>
              Anf. 3 ELISABETH SVANTESSON (M) replik
            </seg>
            <seg>
              Anf. 5 ELISABETH SVANTESSON (M) replik
            </seg>
            <seg>
              Anf. 6 ULLA ANDERSSON (V) replik
            </seg>
            <seg>
              Anf. 8 ULLA ANDERSSON (V) replik
            </seg>
            <seg>
              Anf. 10 OSCAR SJÖSTEDT (SD)
            </seg>
            <seg>
              Anf. 12 OSCAR SJÖSTEDT (SD) replik
            </seg>
            <seg>
              Anf. 15 ULLA ANDERSSON (V) replik
            </seg>
            <seg>
              Anf. 16 OSCAR SJÖSTEDT (SD) replik
            </seg>
            <seg>
              Anf. 20 FREDRIK OLOVSSON (S) replik
            </seg>
            <seg>
              Anf. 21 OSCAR SJÖSTEDT (SD) replik
            </seg>
            <seg>
              Anf. 24 ELISABETH SVANTESSON (M) replik
            </seg>
            <seg>
              Anf. 25 OSCAR SJÖSTEDT (SD) replik
            </seg>
            <seg>
              Anf. 30 ULLA ANDERSSON (V) replik
            </seg>
            <seg>
              Anf. 32 ULLA ANDERSSON (V) replik
            </seg>
            <seg>
              Anf. 34 KAROLINA SKOG (MP) replik
            </seg>
            <seg>
              Anf. 36 KAROLINA SKOG (MP) replik
            </seg>
            <seg>
              Anf. 38 ULLA ANDERSSON (V) replik
            </seg>
            <seg>
              Anf. 40 ULLA ANDERSSON (V) replik
            </seg>
            <seg>
              Anf. 43 OSCAR SJÖSTEDT (SD) replik
            </seg>
            <seg>
              Anf. 45 OSCAR SJÖSTEDT (SD) replik
            </seg>
            <seg>
              Anf. 50 JAKOB FORSSMED (KD) replik
            </seg>
            <seg>
              Anf. 52 ULLA ANDERSSON (V) replik
            </seg>
            <seg>
              Anf. 54 ULLA ANDERSSON (V) replik
            </seg>
            <seg>
              Anf. 55 EMIL KÄLLSTRÖM (C) replik
            </seg>
            <seg>
              Anf. 56 MATS PERSSON (L)
            </seg>
            <seg>
              Anf. 58 MATS PERSSON (L) replik
            </seg>
            <seg>
              Anf. 60 MATS PERSSON (L) replik
            </seg>
            <seg>
              Anf. 62 MATS PERSSON (L) replik
            </seg>
            <seg>
              Anf. 64 MATS PERSSON (L) replik
            </seg>
            <seg>
              Anf. 68 ELISABETH SVANTESSON (M) replik
            </seg>
            <seg>
              Anf. 70 JAKOB FORSSMED (KD) replik
            </seg>
            <seg>
              Anf. 71 KAROLINA SKOG (MP) replik
            </seg>
            <seg>
              Anf. 73 KAROLINA SKOG (MP) replik
            </seg>
            <seg>
              Anf. 74 Finansminister MAGDALENA ANDERSSON (S)
            </seg>
            <seg>
              Anf. 75 ULLA ANDERSSON (V) replik
            </seg>
            <seg>
              Anf. 76 Finansminister MAGDALENA ANDERSSON (S) replik
            </seg>
            <seg>
              Anf. 77 ULLA ANDERSSON (V) replik
            </seg>
            <seg>
              Anf. 78 Finansminister MAGDALENA ANDERSSON (S) replik
            </seg>
            <seg>
              Anf. 79 ELISABETH SVANTESSON (M) replik
            </seg>
            <seg>
              Anf. 80 Finansminister MAGDALENA ANDERSSON (S) replik
            </seg>
            <seg>
              Anf. 81 ELISABETH SVANTESSON (M) replik
            </seg>
            <seg>
              Anf. 82 Finansminister MAGDALENA ANDERSSON (S) replik
            </seg>
            <seg>
              Anf. 84 Finansminister MAGDALENA ANDERSSON (S) replik
            </seg>
            <seg>
              Anf. 85 JAKOB FORSSMED (KD) replik
            </seg>
            <seg>
              Anf. 86 Finansminister MAGDALENA ANDERSSON (S) replik
            </seg>
            <seg>
              Anf. 87 OSCAR SJÖSTEDT (SD) replik
            </seg>
            <seg>
              Anf. 88 Finansminister MAGDALENA ANDERSSON (S) replik
            </seg>
            <seg>
              Anf. 89 OSCAR SJÖSTEDT (SD) replik
            </seg>
            <seg>
              Anf. 90 Finansminister MAGDALENA ANDERSSON (S) replik
            </seg>
            <seg>
              Anf. 100 TONY HADDOU (V) replik
            </seg>
            <seg>
              Anf. 103 JÖRGEN HELLMAN (S) replik
            </seg>
            <seg>
              Anf. 105 JÖRGEN HELLMAN (S) replik
            </seg>
            <seg>
              Anf. 107 JÖRGEN HELLMAN (S) replik
            </seg>
            <seg>
              Anf. 109 NIKLAS WYKMAN (M) replik
            </seg>
            <seg>
              Anf. 110 HELENA VILHELMSSON (C) replik
            </seg>
            <seg>
              Anf. 111 NIKLAS WYKMAN (M) replik
            </seg>
            <seg>
              Anf. 114 HELENA VILHELMSSON (C) replik
            </seg>
            <seg>
              Anf. 115 HAMPUS HAGMAN (KD) replik
            </seg>
            <seg>
              Anf. 118 TONY HADDOU (V) replik
            </seg>
            <seg>
              Anf. 120 TONY HADDOU (V) replik
            </seg>
            <seg>
              Anf. 125 JONAS ANDERSSON i Skellefteå (SD)
            </seg>
            <seg>
              Anf. 130 HANS EKLIND (KD)
            </seg>
            <seg>
              Anf. 132 MARIA MALMER STENERGARD (M) replik
            </seg>
            <seg>
              Anf. 135 RIKARD LARSSON (S) replik
            </seg>
            <seg>
              Anf. 140 CHRISTINA HÖJ LARSEN (V) replik
            </seg>
            <seg>
              Anf. 142 CHRISTINA HÖJ LARSEN (V) replik
            </seg>
            <seg>
              Anf. 143 RIKARD LARSSON (S) replik
            </seg>
            <seg>
              UbU4 Etikprövning av forskning – tydligare regler och skärpta
              straff
            </seg>
            <seg>
              MJU5 Förbättrat genomförande av avfallsdirektivet
            </seg>
            <seg>
              FiU1 Statens budget 2020 Rambeslutet
            </seg>
            <seg>
              SfU10 Nya regler om uppehållstillstånd för forskning och studier
              inom högre utbildning
            </seg>
            <seg>
              SfU11 Ett socialt hållbart eget boende för asylsökande
            </seg>
            <seg>
              Anf. 149 JENS HOLM (V) replik
            </seg>
            <seg>
              Anf. 150 DENIS BEGIC (S) replik
            </seg>
            <seg>
              Anf. 151 JENS HOLM (V) replik
            </seg>
            <seg>
              Anf. 156 JENS HOLM (V) replik
            </seg>
            <seg>
              Anf. 158 JENS HOLM (V) replik
            </seg>
            <seg>
              Anf. 160 EMMA BERGINGER (MP)
            </seg>
          </u>
          <note>
            av Lorena Delgado Varas (V)
          </note>
          <note>
            till utrikesminister Ann Linde (S)
          </note>
          <note>
            av Ulla Andersson (V)
          </note>
          <note>
            till finansminister Magdalena Andersson (S)
          </note>
          <note>
            § 14 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 26 november
          </note>
          <note>
            av Boriana Åberg (M)
          </note>
          <note>
            till statsrådet Mikael Damberg (S)
          </note>
          <note>
            av Boriana Åberg (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2019/20:484 Bristande kontroll i folkbokföringen
          </note>
          <note>
            av Boriana Åberg (M)
          </note>
          <note>
            till finansminister Magdalena Andersson (S)
          </note>
          <note>
            av Ludvig Aspling (SD)
          </note>
          <note>
            till statsrådet Peter Eriksson (MP)
          </note>
          <note>
            2019/20:486 Felaktig utbetalning av bidrag från Försäkringskassan
          </note>
          <note>
            av Boriana Åberg (M)
          </note>
          <note>
            2019/20:487 Antalet platser på Sis ungdomshem
          </note>
          <note>
            av Martina Johansson (C)
          </note>
          <note>
            till socialminister Lena Hallengren (S)
          </note>
          <note>
            av Arman Teimouri (L)
          </note>
          <note>
            till statsrådet Anders Ygeman (S)
          </note>
          <note>
            av Aron Emilsson (SD)
          </note>
          <note>
            till kultur- och demokratiminister Amanda Lind (MP)
          </note>
          <note>
            § 15 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 27 november
          </note>
          <note>
            2019/20:365 Digitalisering på Försäkringskassan
          </note>
          <note>
            av Carina Ståhl Herrstedt (SD)
          </note>
          <note>
            av Markus Wiechel (SD)
          </note>
          <note>
            av Lotta Finstorp (M)
          </note>
          <note>
            § 16 Kammaren åtskildes kl. 17 . 07 .
          </note>
          <note>
            Sammanträdet leddes
          </note>
          <note>
            av tredje vice talmannen från dess början till och med § 5 anf.
            28 (delvis),
          </note>
          <note>
            av talmannen därefter till och med § 5 anf. 47 (delvis),
          </note>
          <note>
            av andre vice talmannen därefter till och med § 5 anf. 95 (delvis)
            ,
          </note>
          <note>
            av talmannen därefter till och med § 9 anf. 128 (delvis) ,
          </note>
          <note>
            av andre vice talmannen därefter till ajourneringen kl. 15.46,
          </note>
          <note>
            av talmannen därefter till och med § 11 och
          </note>
          <note>
            av förste vice talmannen därefter till dess slut.
          </note>
          <note>
            Vid protokollet
          </note>
          <note>
            INGVAR MATTSON
          </note>
          <note>
            /Olof Pilo
          </note>
          <note>
            Innehållsförteckning
          </note>
          <note>
            § 1 Anmälan om fördröjda svar på interpellationer
          </note>
          <note>
            § 2 Anmälan om granskningsrapport
          </note>
          <note>
            § 3 Ärenden för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Statens budget 2020 Rambeslutet
          </note>
          <note>
            Finansutskottets betänkande 2019/20:FiU1
          </note>
          <note>
            Anf. 1 ELISABETH SVANTESSON (M)
          </note>
          <note>
            Anf. 2 FREDRIK OLOVSSON (S) replik
          </note>
          <note>
            Anf. 4 FREDRIK OLOVSSON (S) replik
          </note>
          <note>
            Anf. 7 ELISABETH SVANTESSON (M) replik
          </note>
          <note>
            Anf. 9 ELISABETH SVANTESSON (M) replik
          </note>
          <note>
            Anf. 11 JAKOB FORSSMED (KD) replik
          </note>
          <note>
            Anf. 13 JAKOB FORSSMED (KD) replik
          </note>
          <note>
            Anf. 14 OSCAR SJÖSTEDT (SD) replik
          </note>
          <note>
            Anf. 17 ULLA ANDERSSON (V) replik
          </note>
          <note>
            Anf. 18 TREDJE VICE TALMANNEN
          </note>
          <note>
            Anf. 19 OSCAR SJÖSTEDT (SD) replik
          </note>
          <note>
            Anf. 22 FREDRIK OLOVSSON (S) replik
          </note>
          <note>
            Anf. 23 OSCAR SJÖSTEDT (SD) replik
          </note>
          <note>
            Anf. 26 ELISABETH SVANTESSON (M) replik
          </note>
          <note>
            Anf. 27 OSCAR SJÖSTEDT (SD) replik
          </note>
          <note>
            Anf. 28 ULLA ANDERSSON (V)
          </note>
          <note>
            Anf. 29 JAKOB FORSSMED (KD) replik
          </note>
          <note>
            Anf. 31 JAKOB FORSSMED (KD) replik
          </note>
          <note>
            Anf. 33 JAKOB FORSSMED (KD)
          </note>
          <note>
            Anf. 35 JAKOB FORSSMED (KD) replik
          </note>
          <note>
            Anf. 37 JAKOB FORSSMED (KD) replik
          </note>
          <note>
            Anf. 39 JAKOB FORSSMED (KD) replik
          </note>
          <note>
            Anf. 41 JAKOB FORSSMED (KD) replik
          </note>
          <note>
            Anf. 42 FREDRIK OLOVSSON (S)
          </note>
          <note>
            Anf. 44 FREDRIK OLOVSSON (S) replik
          </note>
          <note>
            Anf. 46 FREDRIK OLOVSSON (S) replik
          </note>
          <note>
            Anf. 47 EMIL KÄLLSTRÖM (C)
          </note>
          <note>
            Anf. 48 JAKOB FORSSMED (KD) replik
          </note>
          <note>
            Anf. 49 EMIL KÄLLSTRÖM (C) replik
          </note>
          <note>
            Anf. 51 EMIL KÄLLSTRÖM (C) replik
          </note>
          <note>
            Anf. 53 EMIL KÄLLSTRÖM (C) replik
          </note>
          <note>
            Anf. 57 JAKOB FORSSMED (KD) replik
          </note>
          <note>
            Anf. 59 JAKOB FORSSMED (KD) replik
          </note>
          <note>
            Anf. 61 KAROLINA SKOG (MP) replik
          </note>
          <note>
            Anf. 63 KAROLINA SKOG (MP) replik
          </note>
          <note>
            Anf. 65 KAROLINA SKOG (MP)
          </note>
          <note>
            Anf. 66 ELISABETH SVANTESSON (M) replik
          </note>
          <note>
            Anf. 67 KAROLINA SKOG (MP) replik
          </note>
          <note>
            Anf. 69 KAROLINA SKOG (MP) replik
          </note>
          <note>
            Anf. 72 JAKOB FORSSMED (KD) replik
          </note>
          <note>
            Anf. 83 JAKOB FORSSMED (KD) replik
          </note>
          <note>
            Anf. 91 NIKLAS WYKMAN (M)
          </note>
          <note>
            Anf. 92 ERIC WESTROTH (SD)
          </note>
          <note>
            Anf. 93 TONY HADDOU (V)
          </note>
          <note>
            Anf. 94 HAMPUS HAGMAN (KD)
          </note>
          <note>
            Anf. 95 JÖRGEN HELLMAN (S)
          </note>
          <note>
            Anf. 96 NIKLAS WYKMAN (M) replik
          </note>
          <note>
            Anf. 97 JÖRGEN HELLMAN (S) replik
          </note>
          <note>
            Anf. 98 NIKLAS WYKMAN (M) replik
          </note>
          <note>
            Anf. 99 JÖRGEN HELLMAN (S) replik
          </note>
          <note>
            Anf. 101 JÖRGEN HELLMAN (S) replik
          </note>
          <note>
            Anf. 102 TONY HADDOU (V) replik
          </note>
          <note>
            Anf. 104 HAMPUS HAGMAN (KD) replik
          </note>
          <note>
            Anf. 106 HAMPUS HAGMAN (KD) replik
          </note>
          <note>
            Anf. 108 HELENA VILHELMSSON (C)
          </note>
          <note>
            Anf. 112 HELENA VILHELMSSON (C) replik
          </note>
          <note>
            Anf. 113 HAMPUS HAGMAN (KD) replik
          </note>
          <note>
            Anf. 116 HELENA VILHELMSSON (C) replik
          </note>
          <note>
            Anf. 117 JOAR FORSSELL (L)
          </note>
          <note>
            Anf. 119 JOAR FORSSELL (L) replik
          </note>
          <note>
            Anf. 121 JOAR FORSSELL (L) replik
          </note>
          <note>
            (Beslut fattades under § 11.)
          </note>
          <note>
            § 6 Höständringsbudget för 2019
          </note>
          <note>
            Finansutskottets betänkande 2019/20:FiU11
          </note>
          <note>
            Anf. 122 DENNIS DIOUKAREV (SD)
          </note>
          <note>
            Anf. 123 KAROLINA SKOG (MP)
          </note>
          <note>
            (Beslut fattades under § 11.)
          </note>
          <note>
            § 7 Nya anståndsregler i vissa gränsöverskridande situationer
            samt ändring av reglerna om periodiseringsfonder och ersättningsfonder
            vid utflyttning
          </note>
          <note>
            Skatteutskottets betänkande 2019/20:SkU10
          </note>
          <note>
            (Beslut fattades under § 11.)
          </note>
          <note>
            § 8 Nya regler om uppehållstillstånd för forskning och studier
            inom högre utbildning
          </note>
          <note>
            Socialförsäkringsutskottets betänkande 2019/20:SfU10
          </note>
          <note>
            Anf. 124 KATARINA BRÄNNSTRÖM (M)
          </note>
          <note>
            Anf. 126 CARINA OHLSSON (S)
          </note>
          <note>
            (Beslut fattades under § 11.)
          </note>
          <note>
            § 9 Ett socialt hållbart eget boende för asylsökande
          </note>
          <note>
            Socialförsäkringsutskottets betänkande 2019/20:SfU11
          </note>
          <note>
            Anf. 127 MARIA MALMER STENERGARD (M)
          </note>
          <note>
            Anf. 128 PAULA BIELER (SD)
          </note>
          <note>
            Anf. 129 CHRISTINA HÖJ LARSEN (V)
          </note>
          <note>
            Anf. 131 RIKARD LARSSON (S)
          </note>
          <note>
            Anf. 133 RIKARD LARSSON (S) replik
          </note>
          <note>
            Anf. 134 MARIA MALMER STENERGARD (M) replik
          </note>
          <note>
            Anf. 136 PAULA BIELER (SD) replik
          </note>
          <note>
            Anf. 137 RIKARD LARSSON (S) replik
          </note>
          <note>
            Anf. 138 PAULA BIELER (SD) replik
          </note>
          <note>
            Anf. 139 RIKARD LARSSON (S) replik
          </note>
          <note>
            Anf. 141 RIKARD LARSSON (S) replik
          </note>
          <note>
            Anf. 144 JONNY CATO (C)
          </note>
          <note>
            Anf. 145 ROBERT HANNAH (L)
          </note>
          <note>
            Anf. 146 RASMUS LING (MP)
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Återupptaget sammanträde
          </note>
          <note>
            § 10 Beslut om ärenden som slutdebatterats den 21 november
          </note>
          <note>
            UbU5 Behandling av personuppgifter vid hantering av oredlighet
            i forskning
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            FiU11 Höständringsbudget för 2019
          </note>
          <note>
            SkU10 Nya anståndsregler i vissa gränsöverskridande situationer
            samt ändring av reglerna om periodiseringsfonder och ersättningsfonder
            vid utflyttning
          </note>
          <note>
            § 12 Skydd av Sveriges säkerhet vid radioanvändning
          </note>
          <note>
            Trafikutskottets betänkande 2019/20:TU4
          </note>
          <note>
            Anf. 147 JENS HOLM (V)
          </note>
          <note>
            Anf. 148 DENIS BEGIC (S)
          </note>
          <note>
            Anf. 152 DENIS BEGIC (S) replik
          </note>
          <note>
            Anf. 153 JESSIKA ROSWALL (M)
          </note>
          <note>
            Anf. 154 MIKAEL LARSSON (C)
          </note>
          <note>
            Anf. 155 MAGNUS JACOBSSON (KD)
          </note>
          <note>
            Anf. 157 MAGNUS JACOBSSON (KD) replik
          </note>
          <note>
            Anf. 159 MAGNUS JACOBSSON (KD) replik
          </note>
          <note>
            Anf. 161 JIMMY STÅHL (SD)
          </note>
          <note>
            Anf. 162 HELENA GELLERMAN (L)
          </note>
          <note>
            (Beslut skulle fattas den 28 november.)
          </note>
          <note>
            § 13 Anmälan om interpellationer
          </note>
          <note>
            § 14 Anmälan om frågor för skriftliga svar
          </note>
          <note>
            § 15 Anmälan om skriftliga svar på frågor
          </note>
          <note>
            § 16 Kammaren åtskildes kl. 17.07.
          </note>
          <note>
            Tryck: Elanders Sverige AB, Vällingby 2019
          </note>
        </div>
      </body>
    </text>
  </TEI>
</teiCorpus>
