<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1998</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1998</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--29</head>
          <docDate when="1998-01-01">1998-01-01</docDate>
        </div>
      </front>
      <body>
        <div>
          <note>
            12.00 - 12.01
          </note>
          <note>
            Det justerade protokollet beräknas utkomma om 3 veckor
          </note>
          <note>
            -----------------------------------------------------------------------
          </note>
          <note>
            1 § Meddelande om frågestund
          </note>
          <note>
            Talmannen meddelade att vid frågestunden torsdagen den 10 december
            kl. 14.00 skulle följande statsråd närvara:
          </note>
          <note>
            Justitieminister Laila Freivalds, statsrådet Mona
          </note>
          <note>
            Sahlin, försvarsminister Björn von Sydow, utbildningsminister
            Thomas Östros, statsrådet Ulrica Messing, socialminister Lars
            Engqvist och miljöminister
          </note>
          <note>
            Kjell Larsson.
          </note>
          <note>
            2 § Anmälan om fördröjt svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1998/99:46
          </note>
          <note>
            Till riksdagen
          </note>
          <note>
            Interpellation 1998/99:46 av Kjell-Erik Karlsson om avvecklingen
            av taxfreeförsäljningen.
          </note>
          <note>
            Interpellationen kommer att besvaras måndagen den 7 december
            1998.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 30 november 1998
          </note>
          <note>
            Björn Rosengren
          </note>
          <note>
            Enligt uppdrag
          </note>
          <note>
            Dag Ekman
          </note>
          <note>
            Expeditionschef
          </note>
          <note>
            3 § Anmälan om inkommen faktapromemoria om förslag från den Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Förslag till rådsbeslut om närmare villkor för utövandet av kommissionens
            genomförandebefogenheter
          </note>
          <note>
            KOM (98) 380
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:22 till konstitutionsutskottet
          </note>
          <note>
            Skrivelse
          </note>
          <note>
            1998/99:40 till trafikutskottet
          </note>
          <note>
            5 § Beslut rörande utskottsbetänkande som slutdebatterats den
            3 december
          </note>
          <note>
            NU4 Vissa elmarknadsfrågor
          </note>
          <note>
            Mom. 2 (nätkoncession för utlandsförbindelser)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            Votering:
          </note>
          <note>
            166 för utskottet
          </note>
          <note>
            133 för res. 1
          </note>
          <note>
            50 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 33 v, 16 mp
          </note>
          <note>
            För res. 1: 73 m, 34 kd, 12 c, 14 fp
          </note>
          <note>
            Frånvarande: 14 s, 9 m, 10 v, 8 kd, 6 c, 3 fp
          </note>
          <note>
            Tredje vice talman Rose-Marie Frebran (kd) anmälde att hon avsett
            att rösta nej men markerats som frånvarande.
          </note>
          <note>
            Mom. 5 (förseningsavgift vid försenad eller felaktig årsrapport)
          </note>
          <note>
            1. utskottet
          </note>
          <note>
            2. res. 2 (m, kd, c, fp)
          </note>
          <note>
            Votering:
          </note>
          <note>
            166 för utskottet
          </note>
          <note>
            135 för res. 2
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 33 v, 15 mp
          </note>
          <note>
            För res. 2: 74 m, 34 kd, 13 c, 14 fp
          </note>
          <note>
            Frånvarande: 13 s, 8 m, 10 v, 8 kd, 5 c, 3 fp, 1 mp
          </note>
          <note>
            Tredje vice talman Rose-Marie Frebran (kd) anmälde att hon avsett
            att rösta nej men markerats som frånvarande.
          </note>
          <note>
            Mom. 10 (fasta avgifter)
          </note>
          <note>
            1. utskottet
          </note>
          <note>
            2. res. 3 (v, mp)
          </note>
          <note>
            Votering:
          </note>
          <note>
            252 för utskottet
          </note>
          <note>
            50 för res. 3
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 74 m, 34 kd, 13 c, 14 fp
          </note>
          <note>
            För res. 3: 34 v, 16 mp
          </note>
          <note>
            Frånvarande: 14 s, 8 m, 9 v, 8 kd, 5 c, 3 fp
          </note>
          <note>
            Tredje vice talman Rose-Marie Frebran (kd) anmälde att hon avsett
            att rösta ja men markerats som frånvarande.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            6 § Stärkt patientinflytande m.m.
          </note>
          <note>
            Föredrogs
          </note>
          <note>
            Socialutskottets betänkande 1998/99:SoU3
          </note>
          <note>
            Stärkt patientinflytande (prop. 1997/98:189, prop.
          </note>
          <note>
            1998/99:4)
          </note>
          <note type="speaker">
            Anf. 1 LEIF CARLSON (m):
          </note>
          <u who="leif_carlson_3e77f3" xml:id="i-293b0ad18260aa9f" next="cont">
            <seg>
              Fru talman! Vi matas närmast dagligen med motstridiga uppgifter
              om tillståndet i vården. Dels sägs att Sverige har en bra hälso-
              och sjukvård med bredd och kompetens, dels talas det om en närmast
              kollapsande vård med uppgiven personal, läkare som säger upp sig,
              vitesföreläggande för sjukhus efter sjukhus, förbud av Yrkesinspektionen
              och vreda patienter i hopplös väntan både på den akuta och på
              den planerade vården.
            </seg>
            <seg>
              Båda uppfattningarna äger sin riktighet. Där finns bredd och
              kompetens samtidigt som grava ledningsoch organisationsfel föreligger,
              som hindrar den inneboende kraften i vården att rätt komma till
              uttryck, fel som gjort att personal och patienter i förtvivlan
              reagerat. Det betyder inte att läkare, sjuksköterskor och undersköterskor
              gett upp, utan i stället att man är mer engagerad än någonsin.
              Det betyder inte att patienterna förtvivlat om vården, utan att
              man nu kräver inflytande och att vården organiseras så att kraften
              i vården kan frigöras och kompetensen komma patienterna till del
              när de behöver den.
            </seg>
            <seg>
              Fru talman! Vården kommer att leva med begränsade resurser även
              i framtiden. Medborgarna är i dag medvetna och krävande, något
              som kommer att bli alltmer påtagligt. Man kommer inte att finna
              sig i att vänta månader på något man vill ha hjälp med när man
              har behov. Man kommer inte att finna sig i att placeras i ett
              väntrum tills, efter timmar, någon anser sig ha tid med en.
            </seg>
            <seg>
              Lösningen på dilemmat är inte så enkel som bara pengar. Den måste
              bygga på flera förändringar:
            </seg>
            <seg>
              - På den tekniska utvecklingen, som i sin tur kommer att påverka
              organisationen.
            </seg>
            <seg>
              - På professionellt ledarskap, som kan ta till vara resurserna.
            </seg>
            <seg>
              - På att de anställda kan påverka sin arbetssituation på ett
              helt annat sätt än i dag.
            </seg>
            <seg>
              - På en fungerande arbetsmarknad med många arbetsgivare.
            </seg>
            <seg>
              - På konkurrens och belöning.
            </seg>
            <seg>
              I framtiden väljer man arbetsgivare, det blir inte arbetsgivaren
              som väljer.
            </seg>
            <seg>
              Allt detta kommer att påverka organisationen och kraven på förändringar
              av denna kommer att öka.
            </seg>
            <seg>
              Landstingen är föråldrade, för tungrodda, för långt från patienter
              och för långt från personal, helt enkelt för långt från patienternas
              och vårdens verklighet.
            </seg>
            <seg>
              Deras regionala monopol kväver kraften i vården. En helt ny sjukvårdsorganisation
              kommer att bli nödvändig. På väg mot detta, fru talman, är det
              här betänkandet om patientens inflytande, rätt och ställning ett
              litet men väsentligt steg. Mycket innebär förbättringar. Vården
              måste utgå från patientens behov och inte huvudmannens. Lagstiftningen
              måste samlas. Tyvärr har betänkandets, liksom den bakomliggande
              utredningens, förslag blivit försiktigare, återhållsammare och
              mer värnande om huvudmännens rättigheter än man kunde förvänta
              sig av det ibland rätt initierade resonemang som förs i bakgrundstexterna.
              Vi moderater menar att man mycket tydligare måste sätta ned foten
              på patientens sida. Vissa rättigheter för patienterna och skyldigheter
              för huvudmännen måste utvidgas och markeras kraftfullare.
            </seg>
            <seg>
              Enligt vår uppfattning bör en ny vårdgaranti införas. Det skall
              vara en garanti som klart och tydligt slår fast vad patienterna
              har rätt att förvänta sig av hälso- och sjukvården. Själva syftet
              med en sådan garanti är dels att ställa patienterna i centrum,
              dels att framtvinga organisatoriska och andra förändringar som
              krävs för att människor skall kunna få vård i tid.
            </seg>
            <seg>
              En utvidgad och kraftfull vårdgaranti måste bl.a.
            </seg>
          </u>
          <note>
            innehålla följande patienträttigheter:
          </note>
          <u who="leif_carlson_3e77f3" prev="cont">
            <seg>
              · Patienten skall för samtliga medicinskt motiverade diagnoser
              ha rätt till behandling inom tre månader från första undersökningstillfället
              då vårdbehovet konstaterades. Om vård inte kan ges inom angivna
              tidsgränser, skall det åligga sjukvårdshuvudmannen att se till
              att vården kan ges på annat sätt och att bekosta densamma.
            </seg>
            <seg>
              · Patienten skall ha valfrihet att välja såväl vårdgivare som
              adekvat behandlingsmetod.
            </seg>
            <seg>
              · Patienten skall ha rätt att välja sjukhus i hela landet.
            </seg>
            <seg>
              · Patienten skall ha rätt till en s.k. second opinion, dvs. rätt
              att inhämta en kompletterande bedömning från en annan läkare.
            </seg>
            <seg>
              · Remisstvång skall inte få förekomma.
            </seg>
            <seg>
              Fru talman! Vårdgarantin säkrar patientens rätt till bra vård
              i tid. Men det handlar inte bara om att avveckla köerna utan också
              om att säkra en sjukvård som respekterar både sjukvårdspersonalens
              kompetens och engagemang och patientens önskemål.
            </seg>
            <seg>
              Genom att prioritera sjukvårdande verksamhet samtidigt som man
              inför prestationsersättningar, ett ökat professionellt ledarskap
              och konkurrens kan vårdköerna minskas. I dag kan köerna variera
              kraftigt mellan olika sjukhus. Man får t.ex. vänta nästan ett
              år för en knäplastik vid Akademiska sjukhuset i Uppsala medan
              väntetiden några mil därifrån i Enköping är bara tre månader.
              I en konkurrensutsatt verksamhet skulle något sådant vara otänkbart.
            </seg>
            <seg>
              Det är en fråga om politisk vilja om man vill införa en vårdgaranti
              eller inte. I tre borgerligt styrda landsting och Gotlands landstingsfria
              kommun finns det.
            </seg>
            <seg>
              Vi anser som en självklarhet och en absolut nödvändighet för
              att bevara vårdens legitimitet som en solidariskt finansierad
              verksamhet, att var och en skall ha en utkrävbar rätt att välja
              läkare inom hela landet såväl inom primärvård som vid andra specialistmottagningar
              i öppenvård som är offentligt finansierade. Majoritetens begränsningar
              av denna rätt är helt ur takt med utvecklingen, som ju snarare
              pekar fram mot en rätt till val inom hela EU.
            </seg>
            <seg>
              Fru talman! Vi anser att rätten att välja läkare skall kunna
              bli föremål för rättslig prövning. En sådan rätt innebär en kraftfull
              markering av vikten av att respektera den enskildes önskemål.
              Risken minskas för att dagens missförhållanden med lokala regelverk
              som bryter mot rätten om ett fritt läkarval blir bestående.
            </seg>
            <seg>
              Lika självklart skall det vara att var och en skall kunna välja
              mottagning eller sjukhus över hela landet.
            </seg>
            <seg>
              På så sätt löses också problemen för de små sjukdomsgrupperna.
            </seg>
            <seg>
              Fru talman! Det finns inget som tyder på att remisskrav är resurssparande.
              Därför skall generella remisskrav inte få förekomma. Det är också
              orimligt att landstingen skall få bestämma över den privata verksamhet
              som faktiskt skall fungera som alternativ till den offentligt
              bedrivna vården. Regeringens förslag innebär att landstingen får
              ha kvar möjligheten att kräva remiss till privatpraktiserande
              specialister.
            </seg>
            <seg>
              Jag anser inte att detta stärker patienternas ställning, utan
              det minskar i stället kravet på sjukvårdshuvudmännen att förnya
              och anpassa sig. Därmed försinkas nödvändig utveckling.
            </seg>
            <seg>
              Det är också väsentligt att den enskilde patienten verkligen
              har en reell möjlighet att välja mellan olika behandlingsalternativ.
              Det innebär att även om landstinget kan erbjuda ett eller flera
              behandlingsalternativ som uppfyller kraven på att vara till nytta
              för patienten med hänsyn till den aktuella sjukdomen eller skadan,
              skall patienten ändå ha rätt att välja behandling på annat håll.
              Att på detta sätt ge patienten en rätt till fritt val mellan olika
              behandlingsalternativ är ett av de bästa sätten att stärka patientens
              ställning.
            </seg>
            <seg>
              När patienten råkar ut för det sällsynta att man inte vill tillmötesgå
              hans önskan att få en annan läkares bedömning, second opinion,
              dvs. när en förtroendekris uppstår, behövs ett lagstöd. En förnyad
              medicinsk bedömning skall därför vara en rättighet som kan utkrävas.
              Det faktum att patienten kan få sin rätt prövad i domstol kommer
              att vara en tydlig normgivande signal som kommer att ha en preventiv
              inverkan.
            </seg>
            <seg>
              Vetskapen om att patienten har rätt till en andra bedömning bör
              ytterligare medverka till att vården vinner människornas långsiktiga
              förtroende, och därmed underlättas ett effektivt resursutnyttjande.
            </seg>
            <seg>
              Rätten till förnyad medicinsk bedömning skall omfatta alla patienter.
              Vad majoriteten föreslår är inte en generell rättighet.
            </seg>
            <seg>
              Fru talman! Dessa förändringar kommer att påskynda nödvändiga
              organisationsförändringar och driva på mot en bättre sjukvård.
              Det skall vara en sjukvård för framtiden, en sjukvård som i samverkan
              med industrin blir en kraft som skapar nya jobb och tillväxt,
              som ger exportvinster och blir en motor i en avancerad högteknologisk
              forskning och utveckling.
            </seg>
            <seg>
              Jag har sagt tidigare att vården är ett komplext system, vars
              problem ingen kan göra anspråk på att ha en självklar riktig lösning
              på. Alltfler pekar nu på att landstingen är en del av problemet
              och inte en del av lösningen. Staten bör ta över finansieringen,
              styra med avgifter, acceptera konkurrens. Där skall vara en mångfald
              av arbetsgivare, och politikernas roll begränsas och tydliggörs
              till mål, resursfördelning och styrning. Produktionen skall skiljas
              från finansieringen och den politiska styrningen. Pengarna skall
              följa patienten, och därigenom ges patienten en reellt starkare
              ställning än någon lag ger.
            </seg>
            <seg>
              Vi moderater har länge föreslagit lösningar med en sådan inriktning.
              Liksom tidigare står vi öppna för en diskussion med alla dem som
              vill förnya och förbättra vården och diskutera rollfördelningen
              inom vården och hur den skall se ut i framtiden. Vi vill diskutera
              marknadslösningar, större valfrihet och inflytande för patienten.
            </seg>
            <seg>
              Med detta, fru talman, yrkar jag bifall till reservation 2 under
              mom. 2. Självfallet står vi också bakom alla våra övriga reservationer.
            </seg>
          </u>
          <note type="speaker">
            Anf. 2 ROLF OLSSON (v):
          </note>
          <u who="rolf_olsson_499702" xml:id="i-5d695e5a769e7372">
            <seg>
              Fru talman! De två propositioner som ligger till grund för betänkandet
              innebär på flera väsentliga punkter att patienternas ställning
              förbättras och att patienträtten stärks. Förslagen är, anser vi
              i Vänstern, i flertalet fall bra och välkomna.
            </seg>
            <seg>
              Vänsterpartiet har en längre tid via motioner och på andra sätt
              drivit kraven på förbättringar av patienträtten. Vi ställer oss
              därför i huvudsak bakom betänkandet. Men vi menar att det behövs
              ytterligare några konkreta åtgärder för att stärka patienternas
              ställning och rätt. Jag skall strax utveckla detta.
            </seg>
            <seg>
              Först vill jag kommentera möjligheterna till förnyad medicinsk
              bedömning, second opinion. I den frågan har vi från Vänstern inte
              reserverat oss men lämnat ett särskilt yttrande. Skyldigheten
              för sjukvården att medverka införs i vissa situationer, som när
              det är fråga om livshotande eller särskilt allvarlig sjukdom eller
              skada, när någon står inför valet att utsätta sig för särskilt
              riskfyllda behandlingar eller om valet har stor betydelse för
              den framtida livskvaliteten.
            </seg>
            <seg>
              Vänsterpartiet anser att införandet av dessa regler innebär ett
              stort framsteg i strävan att förbättra patienternas ställning
              och rätt. Vi är också mycket positiva till att Socialstyrelsen
              ges i uppdrag att utvärdera effekterna av dessa föreslagna förändringar.
              Vi vill dock betona att om det vid den utvärdering som skall göras
              framkommer att kriterierna är väl snävt tilltagna, vilket vi inte
              utesluter, kommer vi att återkomma i frågan om att utvidga kriterierna.
            </seg>
            <seg>
              Fru talman! På den andra punkten är vi mer kritiska och har reserverat
              oss. Det rör Vänsterns motion om att inrätta en patientombudsman
              och förstärkning av patientinformationen.
            </seg>
            <seg>
              Det nu föreliggande utskottsbetänkandet tillstyrker ju inrättandet
              av patientnämnder, vars arbetsområde skall vidgas till att omfatta
              all offentligt finansierad hälso- och sjukvård samt vissa socialtjänstfrågor
              inom äldreomsorgen. Detta är alldeles utmärkt. Men vi menar att
              patienternas inflytande skulle stärkas ytterligare av ett inrättande
              av en patientombudsman.
            </seg>
            <seg>
              Vi har motionerat om att frågan om ett inrättande av en patientombudsman
              bör utredas.
            </seg>
            <seg>
              I vilka situationer skulle en patientombudsman vara bra för patienterna?
              Vad tillför en sådan utöver de medel som i dag står patienterna
              till buds?
            </seg>
            <seg>
              Några exempel: Det förekommer inte alltför sällan att patienter
              nekas vård eller behandling av olika skäl. Det kan ibland vara
              tydligt motiverat, men andra gånger är motiven mer otydliga. Den
              enskilde har då ingen instans att vända sig till. En patientombudsman
              skulle här kunna hjälpa till så att den enskilde får sin sak prövad.
            </seg>
            <seg>
              Ett annat angeläget område är bedömningar av om det är befogat
              att driva avslagsärenden från patientförsäkringen vidare som civilmål.
              Det kan t.ex. gälla behandlingsskador som bedömts som komplikationer
              som inte kunnat undvikas eftersom behandlingen i sig varit medicinskt
              motiverad. Där är det inte lönt att gå vidare till Patientskadenämnden,
              och ytterst få orkar driva en civil process.
            </seg>
            <seg>
              Ytterligare uppgifter kan bestå i att initiera utredningar, t.ex.
              då det finns misstanke om att man från sjukvårdens sida underlåtit
              att anmäla felbehandlingar eller allvarliga incidenter.
            </seg>
            <seg>
              Detta är några av patientombudsmannens möjliga arbetsområden.
            </seg>
            <seg>
              Det andra området som vi trycker på i reservationen gäller patientens
              rätt till information om rättigheter och skyldigheter när patienten
              kommer till sjukhus. I New York i USA får varje patient som kommer
              till sjukhus en informationsbroschyr i handen, där en mängd praktisk
              och konkret information ges. Vi anser i Vänstern att det inte
              finns någon anledning att vara sämre i Sverige. Vi tycker att
              det här skulle kunna vara ett mycket konkret sätt att stärka patientens
              ställning och föreslår därför att regeringen ger landstingen i
              uppdrag att utforma sådana broschyrer, som ges till varje patient.
              Vi menar att framtagandet av en sådan broschyr ryms inom varje
              landstingsbudget för patientinformation.
            </seg>
            <seg>
              Jag vill avslutningsvis också konstatera att frågor om patienträtt
              och patientens ställning till syvende och sist inte bara är en
              lagteknisk fråga utan också hänger samman med vilka resurser som
              sammantaget står till patienternas förfogande. Om man inte är
              beredd att ställa upp med tillräckliga resurser för en kvalificerad
              sjukvård från kommuner, landsting och stat menar jag att trovärdigheten
              för en utvidgad patienträtt kan komma att urholkas.
            </seg>
            <seg>
              Med detta, fru talman, vill jag yrka bifall till
            </seg>
          </u>
          <note>
            Vänsterpartiets reservation nr 19 till betänkandet.
          </note>
          <note type="speaker">
            Anf. 3 LEIF CARLSON (m) replik:
          </note>
          <u who="leif_carlson_3e77f3" xml:id="i-642c81de8bbd57c8">
            <seg>
              Fru talman! Jag skulle vara intresserad av att få en upplysning.
              Vänsterpartiet har i ett särskilt yttrande klargjort att man har
              en viss tveksamhet inför utformningen av rätten till en andra
              bedömning, second opinion, därför att man på något sätt antar
              att det inte är så bra som majoriteten föreslår. Jag undrar varför
              man inte går vidare.
            </seg>
            <seg>
              Jag skulle vilja fråga hur man från Vänstern har tänkt sig detta
              när förtroendet brister mellan läkare och patient. Om patienten
              tycker att han behöver en annan bedömning, hur skall det göras
              trovärdigt för patienten när läkaren säger att hans sjukdom inte
              är av så allvarligt slag att han behöver det? Om läkaren tycker
              att patientens livskvalitet inte blir så sänkt att han behöver
              en andra bedömning, hur skall man göra detta trovärdigt? Hur skall
              man kunna behålla legitimiteten i vården när just denna patient
              själv tycker att hans livskvalitet blir så dålig att han skulle
              vilja prata med en annan läkare också, och läkaren då säger att
              han inte tycker det? Det blir ju så. Hur skall man avgöra detta?
              På vilket sätt skall patienten kunna gå vidare och få rättelse
              när man gör en sådan begränsning? Hela legitimiteten av vården
              bygger ju på ett förtroende.
            </seg>
          </u>
          <note type="speaker">
            Anf. 4 ROLF OLSSON (v) replik:
          </note>
          <u who="rolf_olsson_499702" xml:id="i-eff1e16a97e1c62b">
            <seg>
              Fru talman! Vi har anslutit oss till den mening som utskottet
              har kommit fram till, dvs. att Socialstyrelsen skall noga följa
              den här frågan och lämna en utvärdering kring second opinion i
              den nuvarande utformningen. Vi tycker att det är viktigt att en
              sådan utvärdering görs, och i den händelse kriterierna visar sig
              snävt tilltagna är vi öppna för att återkomma i frågan.
            </seg>
            <seg>
              Vi tycker att det är viktigt att den här belysningen görs, så
              att vi får en mer grundad uppfattning om det är tillräckligt med
              de diagnoser som faller under nuvarande second opinion eller om
              de behöver utvidgas.
            </seg>
          </u>
          <note type="speaker">
            Anf. 5 LEIF CARLSON (m) replik:
          </note>
          <u who="leif_carlson_3e77f3" xml:id="i-24ca001ee2a1c9ef">
            <seg>
              Fru talman! Jag undrar vilka diagnoser som faller under nuvarande
              second opinion - det finns inga redogörelser för det. Det finns
              inga redogörelser för hur dålig man skall tycka sin livskvalitet
              vara - det är inte ens ett subjektivt mått - och hur illa man
              tycker att man far. Skall det föras in i någon form av standardiserade
              scheman, så att man sitter och slår i en tabell och ser att patienten
              inte far så illa och därför inte får någon second opinion, eller
              att patienten far tillräckligt illa? Det är en omöjlighet. Det
              är absurt att tolka detta för läkare. Relationen med patienten
              kommer att bli ansträngd och mycket påverkad. Det är ett mycket
              svagt förslag.
            </seg>
            <seg>
              Anledningen till att Socialstyrelsen skall följa frågan är nog
              närmast att majoriteten tror att det här kostar mycket pengar.
              Det beror på att man inte tycker att patienterna skall få välja
              läkare fullt ut. Om de får göra det, om de får tilltro till den
              som de väljer, blir second opinion en sällsynthet, därför att
              då har de verkligen valt någon som de vill ha. Men när patienterna
              blir hänvisade till någon som de kanske inte vill ha uppstår ett
              större behov av second opinion.
            </seg>
          </u>
          <note type="speaker">
            Anf. 6 ROLF OLSSON (v) replik:
          </note>
          <u who="rolf_olsson_499702" xml:id="i-59f3dd17ca727fb4">
            <seg>
              Fru talman! När man lyssnar på Leif Carlson kan man få intrycket
              att det här är en försämring av patienternas rätt. Möjligheten
              till second opinion är tvärtom en klar förbättring av patientens
              ställning och rätt.
            </seg>
            <seg>
              Vi är många som har krävt detta under många år, och nu tar vi
              första steget. Sedan får det utvärderas, och vi får se om vi har
              anledning att återkomma med en utvidgning av denna rättighet.
            </seg>
          </u>
          <note type="speaker">
            Anf. 7 LARS GUSTAFSSON (kd):
          </note>
          <u who="lars_gustafsson_fba4f0" xml:id="i-c1c9194f2fbc4602">
            <seg>
              Fru talman! Det är första gången jag står i den här talarstolen.
              Det skall bli intressant, om jag får stå här fler gånger.
            </seg>
            <seg>
              Av debatten här är det uppenbart att man kan närma sig de här
              frågorna från helt olika håll.
            </seg>
            <seg>
              Synen på patientens ställning och inflytande bottnar djupast
              i synen på människan. De slutsatser som man kommer till i sakfrågor
              emanerar från vilken grundsyn man har på den enskilda människan.
            </seg>
            <seg>
              Vi kristdemokrater hävdar varje människas unika värde oavsett
              ålder, kön eller övrig status. Detta innebär att vi fäster stor
              vikt vid respekten för den enskilda människan och hennes behov
              - därav vår uppfattning i frågor som rör patientens inflytande
              och ställning. Patienten måste stå i centrum för varje beslut.
            </seg>
            <seg>
              Patientens vilja skall ha en central roll, så att denna i möjligaste
              mån får vara med och bestämma om utformningen av vården. Respekten
              för den enskilde skall genomsyra beslutsfattandet kring patientens
              ställning och inflytande.
            </seg>
            <seg>
              Vi anser att det behövs en förändring av vårdperspektivet så
              att vården utformas efter människans behov, inte organisationen
              eller huvudmannen. Sjukvården är till för människan och inte tvärtom,
              som man lätt kan tro. Hänsyn måste tas till den enskildes önskemål
              vad gäller både vård och behandling samt var man skall bo under
              behandlingstiden. Vid val av läkare i primärvården skall man ha
              rätt att själv välja, även om läkaren finns utanför det egna hemlänet.
              När man blir sjuk är det synnerligen viktigt att kunna vända sig
              till någon som man har fullt förtroende för.
            </seg>
            <seg>
              En familj skall kunna ha en och samma läkare i privat eller offentlig
              regi.
            </seg>
            <seg>
              Vid vissa tillfällen uppstår en låsning i kontakten mellan patient
              och läkare. En brist på förtroende kan utvecklas. En förnyad bedömning
              är därför en rättighet som kan hjälpa patienten att komma vidare.
              Vi delar inte regeringens uppfattning om nödvändigheten av begränsningar
              på detta område. Det finns ingen anledning att behålla remisstvånget,
              även för en patient som vill söka vård på en privat specialistmottagning.
            </seg>
            <seg>
              Det är viktigt att förslaget om patientnämnder genomförs, vilket
              vi också har motionerat om. Avgörande för förtroendet för nämnderna
              blir hur dessa kommer att utformas. Detta ansvar kommer nu att
              åläggas kommuner och landsting, så att nämndernas oberoende ställning
              inte blir ifrågasatt.
            </seg>
            <seg>
              Det finns inga vinnare i vårdköer, bara förlorare.
            </seg>
            <seg>
              Sedan den tidigare vårdgarantin avskaffades har vårdköerna kraftigt
              ökat. På flera håll i landet är väntetiden för tämligen enkla
              operationer upp till ett år, ibland ännu längre. Detta är inte
              acceptabelt.
            </seg>
            <seg>
              Det måste fastställas definierade mål i form av en ny vårdgaranti,
              som enligt vår uppfattning tar sin utgångspunkt i Prioriteringsutredningens
              allmänt omfattade slutsatser. Den för varje tillfälle aktuella
              kösituationen skall inte i sig avgöra inriktning och prioritering,
              utan det skall vårdbehoven. Patienter med störst vårdbehov skall
              inte behöva stå tillbaka för patienter med lätt diagnostiserade
              och behandlingsbara sjukdomar. Kortade vårdköer innebär en vinst
              för både samhället och individen, vilket ökar motivationen för
              en vårdgaranti.
            </seg>
            <seg>
              Diskussioner kring sjukvård fixeras ofta vid ekonomi och teknisk
              utrustning. De immateriella värdena hamnar lätt vid sidan om i
              debatten. Frågor som bemötande, kompetent personal, tid för patienten
              och anhörigvård har stor betydelse för den sjuke. Andra exempel
              är klara besked, information, tilltro och trygghet. I samtal kring
              patientens ställning och inflytande bör dessa frågor lyftas fram
              tydligare. Anknytande frågor, som värdighetsgaranti och tillgänglighet,
              borde vävas in i sammanhanget som en naturlig del. Vårdpersonalen
              har här en nyckelroll som inte kan överskattas.
            </seg>
            <seg>
              För att bedriva sjukvård i nivå med de ökade behoven fordras
              resurser. Tillräckliga resurser till kommuner och landsting är
              en förutsättning för stärkandet av patientens ställning, så att
              valet av behandlingsform verkligen kan bli en realitet. Under
              många år har flertalet landsting tvingats till neddragningar,
              bl.a. på grund av minskade statsbidrag och vikande skatteunderlag,
              vilket i sin tur har drabbat patienterna.
            </seg>
            <seg>
              Detta gäller både akut- och långtidsvård. Detta får inte fortsätta.
              De kommande åren kommer det ökande trycket av antalet äldre att
              medföra ett ökat antal äldre patienter med betydligt större vårdbehov.
              Till detta fordras ökade resurser. Det bör finnas en läkare med
              geriatrisk kompetens knuten till varje sjukhem och hemsjukvårdspatient.
            </seg>
            <seg>
              Vi kristdemokrater vill betona respekten för den enskilde och
              dennes vilja och behov. Det är utifrån detta vi har lagt fram
              våra förslag och ställt oss bakom de reservationer som finns.
            </seg>
            <seg>
              Slutligen, fru talman, vill jag yrka bifall till reservation
              3 under mom. 2. Vi står givetvis bakom våra övriga reservationer,
              men för tids vinnande avstår vi från bifallsyrkanden på dessa
              punkter.
            </seg>
          </u>
          <note type="speaker">
            Anf. 8 KENNETH JOHANSSON (c):
          </note>
          <u who="kenneth_johansson_6b4d79" xml:id="i-c3d085e6205e29f8">
            <seg>
              Fru talman! Centerpartiet välkomnar flera av de förslag som presenteras
              i betänkandet Stärkt patientinflytande m.m. På några mycket väsentliga
              områden redovisar vi från Centerpartiet ambitiösare och offensivare
              förslag än utskottsmajoritetens, allt i syfte att sätta den enskilda
              patienten i centrum.
            </seg>
            <seg>
              Sjukvård skall kännetecknas av närhet, trygghet och hög kvalitet.
              Det innebär bl.a. att vi måste korta köer och öka inflytandet
              för patienter och personal.
            </seg>
            <seg>
              En vårdgaranti skall införas och omfatta alla diagnoser. En tillgänglighetsgaranti
              skall borga för att ingen skall behöva vänta mer än fyra dagar
              för besök hos allmänläkare. Patienter skall bemötas med respekt
              och värdighet. Vi vill ha en sjukvård som är nära till och utan
              köer.
            </seg>
            <seg>
              Redan inledningsvis vill jag yrka bifall till Centerpartiets
              reservation nr 4. Självfallet står jag bakom även Centerpartiets
              övriga reservationer.
            </seg>
            <seg>
              Fru talman! För några veckor sedan fick jag ett brev i min hand,
              skrivet av en aktiv och klok ordförande i en handikapporganisation
              i Falun. Hon skriver bl.a.: "Köerna vid våra vårdcentraler har
              ökat, telefontiderna är ett problem, vilket innebär en allmän
              missnöjdhet hos våra brukare. Det kan inte vara rimligt att man
              som patient skall vänta i veckor, ibland i månader, på att träffa
              sin läkare."
            </seg>
            <seg>
              Detta är en röst, inte på något sätt unik. Situationen med ökande
              köer inom sjukvården innebär mycket lidande för enskilda människor
              och är av flera skäl otillständig. Vården och omsorgen skall utgå
              från den enskilda människans behov och utövas i enlighet med patientens
              önskemål och aktiva val. Människors förmåga att skaffa sig kunskap
              om och påverka sitt hälsotillstånd skall vara vägledande för organisationen
              av sjukvården. Alla skall ha möjlighet att utifrån sitt behov
              välja sin personliga kontakt, vårdinrättning och omsorgsform.
            </seg>
            <seg>
              Hälso- och sjukvården skall ta sin utgångspunkt i patientens
              situation och utgå från behov och önskemål. Patienten skall upplysas
              om och ha rätt att välja olika behandlingsalternativ, i fråga
              om både vårdinrättning och behandling. Patientens val skall vara
              avgörande när det finns flera tillgängliga behandlingsalternativ.
              Detta är några av Centerpartiets utgångspunkter.
            </seg>
            <seg>
              Den tidigare vårdgarantin med en tidsgräns på tre månader var
              tydlig och värdefull. Den gav en tydlig signal till vårdens organisation
              att människor inte skall behöva vänta om de inte själva önskar.
              Vårdgarantin satte press på organisationen och köerna kortades.
              Patientens ställning stärks om det finns tydliga tidsgränser.
            </seg>
            <seg>
              Centerpartiet föreslår nu en ny vårdgaranti som omfattar samtliga
              medicinskt motiverade diagnoser, inkluderande rätt att inom viss
              tid erhålla hörapparat.
            </seg>
            <seg>
              I det senare fallet är det inte rimligt vare sig att vänta länge
              på hörapparaten eller att för dyra pengar köpa sig hjälpen. Plånboken
              skall inte få avgöra om man kan höra och därigenom vara delaktig
              i samhället.
            </seg>
            <seg>
              Patienten skall ha rätt till behandling inom tre månader från
              första undersökningstillfället, då vårdbehovet konstaterats. Patienten
              skall ha frihet att välja såväl vårdgivare som adekvat behandlingsmetod.
            </seg>
            <seg>
              Denna valfrihet skall omfatta samtliga godkända vårdgivare i
              såväl offentlig som privat vård. Patienten skall ha rätt att välja
              sjukhus i hela landet.
            </seg>
            <seg>
              Centerpartiets förslag om en tillgänglighetsgaranti som innebär
              att ingen skall behöva vänta mer än fyra dagar för besök hos allmänläkare
              i primärvården är ytterligare ett exempel på att vi har en hög
              ambition, som skulle betyda mycket för alla som tröttnat på köerna
              och på att vänta i telefonväxeln.
            </seg>
            <seg>
              Vänstermajoriteten säger nej till vårt förslag om en vårdgaranti.
              Från Centerpartiet beklagar vi detta.
            </seg>
            <seg>
              Jag vill ställa frågan till Socialdemokraterna: Varför kan ni
              inte ställa upp på en vård- och tillgänglighetsgaranti för patienternas
              skull? Inser ni inte den orättvisa som ligger i att vissa människor
              har råd att köpa sig förbi vårdköerna, medan de som inte har råd
              vackert får vänta?
            </seg>
            <seg>
              Vårdköpolitiken innebär onödigt lidande, kostnader för samhället
              och orättvisa, och riskerar att urholka förtroendet för den gemensamt
              finansierade vården. Är det inte rimligt att man skall kunna nå
              sin läkare på vårdcentralen inom fyra dagar? Jag och
            </seg>
            <seg>
              Centerpartiet anser det. Jag är övertygad om att folk i gemen
              delar vår uppfattning.
            </seg>
            <seg>
              Vi centerpartister anser och föreslår att alla skall ha rätt
              till en kompletterande bedömning från en annan läkare, en second
              opinion. Socialdemokraternas förslag innebär ett så snävt erbjudande
              att ytterst få kommer i fråga. Jag tror att man själva inser det,
              med tanke på tillkännagivandet om en utvärdering. I
            </seg>
            <seg>
              dagsläget utnyttjar röststarka möjligheten att besöka andra läkare.
            </seg>
            <seg>
              För Centerpartiet är det viktigt att alla skall ha samma möjligheter.
              I ett TT-uttalande nyligen har socialministern angående patientens
              rättigheter sagt:
            </seg>
            <seg>
              "De egna önskemålen skall vara mer avgörande."
            </seg>
            <seg>
              Han kan tänka sig att utvidga rätten att få ett andra läkarutlåtande.
            </seg>
            <seg>
              Det skulle vara intressant att här och nu i kammaren få ett besked
              om vad det här uttalandet står för och vad det är värt. Det känns
              som om socialministerns uppfattning enligt TT-meddelandet, åtminstone
              i denna fråga, ligger närmare Centerpartiets än den egna regeringens.
              Socialdemokraterna i utskottet hänger på något sätt inte riktigt
              med i svängarna i den här delen.
            </seg>
            <seg>
              I likhet med vad socialministern uttalat vill Centerpartiet öka
              möjligheterna för patienterna att välja, och utifrån det skall
              vården formas. Patientens val skall vara avgörande när det finns
              flera behandlingsalternativ som bedöms vara till gagn för patienten
              med hänsyn till aktuell sjukdom eller skada.
            </seg>
            <seg>
              Det förekommer att patienter har önskemål om ett behandlingsalternativ
              som inte riktigt tillhör den
            </seg>
            <seg>
              "vanliga" sjukvården. Även här behöver vi en öppenhet när det
              gäller att hjälpa patienten att finna information om olika alternativ.
              Det är självfallet när patienten och doktorn tillsammans funnit
              lämplig och relevant behandling som det bästa resultatet uppnås.
            </seg>
            <seg>
              Till sist vill jag säga att Centerpartiet välkomnar regeringens
              förslag om patientnämnder. Nämndens arbetsmetoder, sammansättning
              och förhållningssätt bör tydligt markera att den är en kontaktlänk
              för medborgarna och att den skall ha en självständig roll, främja
              kontakterna mellan patienter och vårdpersonal och hjälpa och stödja
              enskilda patienter. Det är bra att nämndernas arbetsområde utvidgas
              till att omfatta all offentligt finansierad hälso- och sjukvård
              samt vissa socialtjänstfrågor inom äldreomsorgen.
            </seg>
            <seg>
              Fru talman! Detta var Centerpartiets förslag till hur man kan
              stärka patientinflytandet. Jag ser fram emot att få svar från
              socialdemokraterna på mina frågor om en vårdgaranti och en tillgänglighetsgaranti,
              och om vilket besked som vi skall lita till och ta fasta på när
              det gäller second opinion.
            </seg>
          </u>
          <note type="speaker">
            Anf. 9 LEIF CARLSON (m) replik:
          </note>
          <u who="leif_carlson_3e77f3" xml:id="i-72d9b3440159c7d6">
            <seg>
              Fru talman! Först vill jag välkomna stora delar av
            </seg>
            <seg>
              Centerns ställningstagande, som Kenneth Johansson här fört fram.
              Det är ett mycket långt steg Centern har tagit från de ställningstaganden
              man gjorde i utredningen. Det tycker jag känns bra. Men det är
              ett par saker jag skulle vilja ha förtydligade och förklarade.
            </seg>
            <seg>
              I dag finns det inget remisskrav, men landstingen har möjlighet
              att kräva remiss. Kräver de det till sina mottagningar gäller
              det också för privata mottagningar. På det sättet styr man patienterna
              mot de egna mottagningarna.
            </seg>
            <seg>
              Regeringen föreslår nu faktiskt en viss lättnad.
            </seg>
            <seg>
              Landstinget kan ha remisskrav för sina egna mottagningar, men
              det måste inte finnas för de privata. Det är faktiskt en viss
              förbättring för de privata.
            </seg>
            <seg>
              I reservation 11 talar Centern om att remisskrav som försvårar
              vårdutnyttjande och som begränsar för privata vårdgivare inte
              får förekomma. Det tycker jag är bra. Sedan säger man följande
              i reservation 4:
            </seg>
            <seg>
              "Råder remisskrav skall detta gälla för såväl landstingets läkare
              som privatläkare". Det är alltså precis som i dag. Centern föreslår
              ingen som helst förändring. Väljer landstinget att ha remisskrav
              för sina mottagningar gäller kravet också för privatläkare. Det
              är alltså ingen som helst förändring eller förbättring.
            </seg>
            <seg>
              Jag förstår inte riktigt hur det går ihop.
            </seg>
            <seg>
              Fru talman! Kenneth Johansson säger också att patienten skall
              ha valfrihet när det gäller att välja såväl vårdgivare som adekvat
              behandlingsmetod. Det är bra. Den skrivningen är identisk med
              vår. Men för oss faller adekvat behandlingsmetod som skall stödjas
              av offentliga medel inom vetenskap och beprövad erfarenhet. Jag
              trodde först att Centern menade detsamma. Men Centern skriver
              i reservation 14 att man skall kunna välja behandlingsalternativ
              som inte tillhör den vanliga sjukvården och som ligger utanför
              riktlinjerna för vetenskap och beprövad erfarenhet, bara det inte
              krockar med kvacksalverilagen.
            </seg>
            <seg>
              Är det inte lite mycket begärt att vi med skattemedel skall bekosta
              behandlingar som inte har något stöd i Evidence Based Medicine
              och som det inte finns någon form av erfarenhet av? Jag tycker
              att det känns som ett rätt så långt steg.
            </seg>
          </u>
          <note type="speaker">
            Anf. 10 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-cf15693527d7c300">
            <seg>
              Fru talman! Först och främst är jag glad för att
            </seg>
            <seg>
              Leif Carlson tycker att vi ligger ganska bra till när det gäller
              vår politik i denna del. Det är bättre ju fler som kan instämma
              i att vi behöver stärka patientens inflytande, att vi behöver
              införa en vårdgaranti och liknande. Det är positivt.
            </seg>
            <seg>
              När det sedan gäller remisskraven anser vi att det är upp till
              varje landsting att avgöra om man vill ha remisskrav eller inte.
              Det finns olika bedömningar av det. Det finns olika lokala förutsättningar,
              och det tycker vi att man avgör bäst lokalt. Men i de fall då
              ett landsting väljer att ha remisskrav skall detta inte missgynna
              privata vårdgivare. Det är det besked som jag har att ge.
            </seg>
            <seg>
              Jag ber att få återkomma till den sista frågan.
            </seg>
          </u>
          <note type="speaker">
            Anf. 11 LEIF CARLSON (m) replik:
          </note>
          <u who="leif_carlson_3e77f3" xml:id="i-fd0978899e9b4a71">
            <seg>
              Fru talman! Det sista var lite annorlunda än det som står i reservationen.
              Jag har förståelse för att man inte vill missgynna privata vårdgivare,
              men det står inte så. Det står så här: Gäller remisskrav skall
              det gälla för såväl landstingets läkare som privatläkare.
            </seg>
            <seg>
              Det är faktiskt exakt som det är i dag. Det är ingen som helst
              förändring. Landstingen bestämmer, men bestämmer de att remisskrav
              skall gälla för de egna mottagningarna skall detta också gälla
              för privata.
            </seg>
            <seg>
              Det är precis vad som gäller i dag. Framsteget är mindre än mikroskopiskt
              i sådana fall, måste jag säga.
            </seg>
            <seg>
              Jag tycker också att det vore bra med ett svar på frågan hur
              Centern kan motivera att man skall kunna välja alldeles fritt
              och att det inte skall finnas någon kostnadsspärr alls. Det skall
              vara alldeles fritt att välja vilken egenartad behandling som
              helst på skattebetalarnas bekostnad. Det innebär det när Centern
              säger att det skall vara öppet att välja sådant som inte har stöd
              i vetenskap och beprövad erfarenhet. Jag kan tycka att det vore
              jättetrevligt, men då skall man ha en oerhört stor plånbok.
            </seg>
          </u>
          <note type="speaker">
            Anf. 12 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-37b6493933940a64">
            <seg>
              Fru talman! I den sista delen sade jag i mitt anförande att det
              vi tycker är oerhört viktigt och angeläget är att det, för att
              man skall nå ett bra resultat mellan doktor och patient, skall
              finnas en öppenhet när det gäller att hjälpa patienten och finna
              information om vilka olika alternativ som finns. Då kan det i
              vissa lägen både för att hitta alternativa lösningar till den
              traditionella sjukvården och kanske också i vissa fall för att
              "varna" eller "rädda" patienten ifrån vissa behandlingar vara
              ett värde i att man har en ökad öppenhet och på det sättet når
              ett bra resultat.
            </seg>
          </u>
          <note type="speaker">
            Anf. 13 ROLF OLSSON (v) replik:
          </note>
          <u who="rolf_olsson_499702" xml:id="i-1c0af0dde751cb65">
            <seg>
              Fru talman! Kenneth Johansson anklagar utskottsmajoriteten för
              bristande satsningar och hänvisar till egna förslag om en vårdgaranti.
              Förbättringar av patientens ställning och i sjukvården över huvud
              taget är inte gratis, som bekant. Jag skulle vilja ställa en fråga
              till Kenneth Johansson. Hänger frågan om förbättringar och förstärkningar
              av patientens ställning ihop med frågan om vilka resurser som
              ställs till patienternas förfogande? Anser Kenneth Johansson detta?
              Om svaret från Kenneth Johansson är ja vill jag veta var Centerns
              extra satsningar, utöver den nuvarande majoritetens, är.
            </seg>
          </u>
          <note type="speaker">
            Anf. 14 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-6f0949f8f9841d4c">
            <seg>
              Fru talman! För det första vill jag rent allmänt säga att det
              i hög grad är Centerpartiet som har varit med och sett till att
              vi i dag har mera resurser att tilldela bl.a. vård och omsorg.
            </seg>
            <seg>
              För det andra vill jag säga att vårdgarantin är ett sätt att
              sätta press på en organisation, som gör att det i längden faktiskt
              blir effektivare och att vi får ut mera för insatta resurser.
              Utöver de fördelar det innebär för den enskilde får vi på sikt
              också en ekonomisk lönsamhet. Erfarenheter från 1992 visar att
              denna effekt uppnås.
            </seg>
          </u>
          <note type="speaker">
            Anf. 15 ROLF OLSSON (v) replik:
          </note>
          <u who="rolf_olsson_499702" xml:id="i-c2dab11418986ade">
            <seg>
              Fru talman! När Kenneth Johansson och andra från andra partier
              uttalar sig kan jag ibland tycka att ordet vårdgaranti är lite
              grand som "Sesam, öppna dig". Allting ordnar sig. Jag menar att
              det inte hjälper att uttala det ordet om man inte också ställer
              medel till förfogande.
            </seg>
          </u>
          <note type="speaker">
            Anf. 16 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-6d8ca442e5c798a7">
            <seg>
              Fru talman! Som jag sade har vi erfarenheter. Vi vet att väntetiderna
              sjönk rejält 1992. Vi vet att läget var oförändrat 1993, och sedan
              ökade köerna igen av flera orsaker. Men effekten var att man genom
              att rationalisera och sätta press på organisationen fick flera
              människor under vård. Det måste vara ett bra resultat. Det vill
              vi åter uppnå.
            </seg>
          </u>
          <note type="speaker">
            Anf. 17 KERSTIN HEINEMANN (fp):
          </note>
          <u who="kerstin_heinemann_596524" xml:id="i-53a6d22acdf9a638" next="cont">
            <seg>
              Fru talman! Från Folkpartiet välkomnar vi förslagen i regeringens
              båda propositioner om stärkt patientinflytande. Det är frågor
              som vi har tagit upp i motioner tidigare. I vissa avsnitt har
              vi dock andra förslag än utskottets majoritet.
            </seg>
            <seg>
              Sammantaget anser jag dock att vi nu tar ett första steg mot
              en helt annan syn på patienter, deras delaktighet och medbestämmande.
              Det här är beslut som gör att patienten sätts i fokus samt att
              rättigheterna skrivs in i en lag som också kommer att hållas samman
              och där det blir lättare att läsa ut vilka rättigheter och skyldigheter
              som finns.
            </seg>
            <seg>
              Från Folkpartiet stöder vi propositionens förslag om en sammanhållen
              lagstiftning. Vi delar också uppfattningen att det skall vara
              en skyldighetslagstiftning, men vi har en annan uppfattning om
              vad som skall ingå i lagen än utskottsmajoriteten. Bl.a. vill
              vi införa den tidigare husläkarlagens regler, rätt till rehabiliteringsplan,
              rätt till smärtlindring samt rätt till vård i hemmet i livets
              slutskede om det inte finns medicinska skäl mot detta.
            </seg>
            <seg>
              Vårt förslag innebär således att flera olika punkter skall skrivas
              in i lagen än vad som nu föreslås i betänkandet. Vi har inte fått
              stöd för detta. Vi kommer dock att fortsätta att driva dessa krav,
              speciellt mot bakgrund av att vi är övertygade om att det i framtiden
              kommer att krävas ytterligare klargöranden om patientens rättigheter.
            </seg>
            <seg>
              Fru talman! En rättighet som vi tycker är grundläggande är patientens
              rätt att få besked om när en operation eller behandling kan utföras.
              Vårdköerna innehåller nu konstant ca 60 000 människor. Många av
              dem är långtidssjukskrivna, med de kostnader det innebär. Andra
              är inte längre yrkesverksamma men i stort behov av att få sin
              operation för att klara av ett självständigt liv i stället för
              att vara beroende av anhöriga eller insatser från kommunernas
              alltmer minskande hemtjänst. Det är alltså inte bara så att människor
              lider på olika sätt i vårdköerna; det är också ett samhällsekonomiskt
              slöseri.
            </seg>
            <seg>
              Den tidigare vårdgarantin gav resultat. Köerna minskade. En vårdgaranti
              innebär också att alla parter får incitament att koncentrera sig
              på att kapa vårdköerna.
            </seg>
          </u>
          <note>
            Socialdemokraterna avskaffade vårdgarantin 1997
          </note>
          <u who="kerstin_heinemann_596524" prev="cont">
            <seg>
              och införde i stället en behandlingsgaranti som ingen egentligen
              förstod innebörden av. I Patienten har rätt, ett delbetänkande
              från HSU 2000, konstaterades om den nya garantin: "Den uppfattas
              emellertid inte som lika tydlig som den tidigare vårdgarantin
              eftersom den inte anger när patienten har rätt att få behandling.
              Enligt kommittén är det en uppenbar svaghet att dagens vårdgaranti
              är otydlig på denna punkt."
            </seg>
            <seg>
              Turerna kring en socialdemokratisk variant av vård- eller behandlingsgaranti
              har varit många, och det förslag som nu föreligger vet vi inte
              heller konsekvenserna av. Folkpartiet anser att det är dags att
              gå till beslut. Vi föreslår att staten och Landstingsförbundet
              omedelbart skall uppta förhandlingar så att man den 1 juli 1999
              kan införa den ursprungliga vårdgarantin, för att därefter skyndsamt
              utvidga den till att i princip omfatta samtliga diagnoser och
              behandlingar.
            </seg>
            <seg>
              Fru talman! Folkpartiet välkomnar i och för sig skärpningen i
              lagen om rätt att välja läkare i primärvården. Det som nu föreslås
              är i princip det som gällde när husläkarlagen infördes. Många
              är de rapporter som kommer från olika håll i landet om att man
              där med olika tricks vill styra patienter till ett visst område,
              helst också till en viss läkare. Det var bl.a. dessa exempel som
              fick HSU 2000 att föreslå en skärpning av lagen.
            </seg>
            <seg>
              Folkpartiet vill dock på denna punkt gå ännu längre i och med
              att vi vill att husläkarlagen skall återinföras. Husläkarlagen
              var i grunden en lag för att stärka patientens ställning. Att
              fritt kunna välja sin läkare, att få ha en förtroendefull och
              kontinuerlig kontakt med läkare och ofta även övrig personal i
              primärvården, anser vi vara en mycket viktig del i sjukvården
              och när det gäller att stärka patienten.
            </seg>
            <seg>
              Husläkarlagen höjde dessutom allmänläkarnas status och gjorde
              det möjligt att rekrytera läkare till primärvården. Inte minst
              gjorde den fria etableringsrätten det mer intressant att vara
              allmänläkare. Sedan husläkarlagen avskaffades har antalet allmänläkare
              minskat drastiskt, och i dag är det på många håll i landet kris
              inom primärvården. Väntetiderna ökar, personalen är utarbetad
              och patienterna vänder sig på grund av de långa väntetiderna till
              sjukhusens akutmottagningar i stället.
            </seg>
            <seg>
              Primärvården riskerar att mista sin roll som basen i sjukvården
              om inte något görs. Primärvårdens kris är ett hot mot all övrig
              sjukvård. Folkpartiet föreslår därför att husläkarlagen återinförs.
              Ett mål bör vara att husläkaren inom en snar framtid inte skall
              ansvara för fler än 1 500 patienter mot dagens rekommenderade
              2 000. Detta är inte minst viktigt när det gäller att klara äldrevårdens
              behov av ökade läkarinsatser.
            </seg>
            <seg>
              Fru talman! I HSU 2000-betänkandet Patienten har rätt sägs att
              kommittén har en mycket skeptisk inställning till generella remisskrav
              i hälso- och sjukvården, både av legitimitets- och av kostnadseffektivitetsskäl.
              Kommitténs majoritet hade dock inte modet att fullt ut avskaffa
              remisstvånget. Från Folkpartiet anser vi att det inte behöver
              finnas något generellt remisstvång till specialistvården. Vi har
              en stark tilltro till att patienterna själva kan bedöma om de
              skall gå till sin husläkare eller söka sig till någon specialist.
            </seg>
            <seg>
              Remisser har egentligen en enda viktig funktion, och det är som
              kunskapsunderlag från en läkare till en annan samt för att man
              i tillfälliga bristsituationer skall kunna se till att den som
              först behöver få vård får det. Remisserna används i flera landsting
              också som ett regelrätt hinder mot att patienter skall kunna söka
              sig till privatpraktiserande läkare. Därför behöver remisstvånget
              tas bort.
            </seg>
            <seg>
              Fru talman! Vad gäller second opinion eller rätten till förnyad
              bedömning stöder vi utskottsmajoritetens förslag att den i ett
              första skede skall gälla om patienten har livshotande eller särskilt
              allvarlig sjukdom eller skada, om patienten står inför valet att
              utsätta sig för särskilt riskfyllda behandlingar eller om valet
              har stor betydelse för framtida livskvalitet.
            </seg>
            <seg>
              Sjukvårdens resurser är tyvärr begränsade, och vi anser att det
              skulle vara olyckligt om resurserna användes på ett sätt som gör
              att väntetiderna ökar. Med en allmän utkrävbar rätt till förnyad
              prövning riskeras att patienter utan egentliga skäl kräver förnyad
              bedömning. Vi anser dock att det är bra att utskottet vill att
              Socialstyrelsen får i uppdrag att följa frågan och eventuellt
              återkomma om det behövs.
            </seg>
            <seg>
              Fungerar inte rätten till second opinion på ett bra sätt är vi
              beredda att skärpa möjligheten. Vi har ändå ganska stora förhoppningar
              om att det skall kunna fungera, inte minst mot bakgrund av att
              både Läkarförbundet och Landstingsförbundet har rekommenderat
              sina medlemmar att verka för att patienternas önskemål om en förnyad
              medicinsk bedömning skall respekteras.
            </seg>
            <seg>
              Det vi däremot har invändningar emot är att det i propositionen
              står att en förnyad bedömning skall ske hos en vårdgivare med
              offentlig finansiering, visserligen var som helst i landet. Att
              en förnyad bedömning endast skulle kunna göras hos vårdgivare
              med offentlig finansiering följer emellertid inte av den föreslagna
              lagtexten. Uttalandet i propositionen står alltså inte i överensstämmelse
              med lagtexten. Vi anser att det är väsentligt att det inte föreligger
              någon oklarhet i denna fråga. Utskottet borde ha klargjort detta
              i betänkandet.
            </seg>
            <seg>
              Fru talman! Vad gäller patientnämnderna har vi samma uppfattning
              som utskottsmajoriteten och tycker att det är bra att utskottet
              har skärpt skrivningen beträffande deras oberoende. Det får inte
              råda någon tvekan om att patientnämnderna är självständiga i förhållande
              till dem som beslutar om hälso- och sjukvården. Från Folkpartiet
              hade vi gärna sett att det varit möjligt att få in samma skrivning
              som gäller för revisorerna, men det har visat sig praktiskt omöjligt.
            </seg>
            <seg>
              Jag hoppas att man med den här mycket skarpa skrivningen ändå
              kommer att beakta detta ute i kommuner och landsting.
            </seg>
            <seg>
              Fru talman! Jag står bakom samtliga reservationer från Folkpartiet
              men yrkar här bifall endast till reservation 8 under mom. 4.
            </seg>
          </u>
          <note type="speaker">
            Anf. 18 THOMAS JULIN (mp):
          </note>
          <u who="thomas_julin_7ec2b8" xml:id="i-5e1826303a7fcd3e" next="cont">
            <seg>
              Fru talman! Sedan början av 90-talet har vi otaliga gånger hört
              och läst om besparingar i vården - om minskat antal vårdplatser,
              om minskning av vårdpersonalen, om korridorvård och om att patienter
              inte alltid fått den vård de behöver. Med tanke på den här situationen
              är det viktigt att vi får ett stärkt patientinflytande och att
              patientens rätt att välja en fast läkarkontakt förbättras.
            </seg>
            <seg>
              Vi i Miljöpartiet tycker att det är bra att de föreslagna patientnämndernas
              arbetsområde utvidgas till att omfatta all offentligt finansierad
              hälso- och sjukvård. Även vi anser att det är viktigt att ledamöterna
              i dessa nämnder inte har uppdrag inom hälso- och sjukvårdens arbete.
              Nämnderna skulle i så fall kunna tappa i trovärdighet.
            </seg>
            <seg>
              Vi tycker att det är bra att vårdgivarna blir skyldiga att ta
              hänsyn till patientens val av behandling när det finns flera alternativ
              att välja bland. Vi tycker också att det är bra att vårdgivarna
              blir skyldiga att medverka till att patienten får möjlighet att
              diskutera sin sjukdom och behandling med ytterligare en läkare,
              att få en förnyad medicinsk bedömning.
            </seg>
            <seg>
              Här skiljer vi oss från utskottets majoritet. Vi vill gå längre.
              Vi anser att patienten bör ha rätt till förnyad medicinsk bedömning,
              en rättighet som skall kunna krävas, och rätten skall omfatta
              alla patienter. Ett par handikapporganisationer har också uttalat
              att en förnyad medicinsk bedömning bör vara en rättighet som skall
              kunna krävas.
            </seg>
            <seg>
              Den ståndpunkten överensstämmer också med
            </seg>
            <seg>
              Miljöpartiets reservation i betänkandet Patienten har rätt. Det
              är med andra ord en ståndpunkt vi hävdat länge.
            </seg>
            <seg>
              Vi anser att regeringen borde ha tagit steget fullt ut och föreslagit
              en rättighetslagstiftning. Det är en mycket tydligare markering
              av hur viktigt vi anser det är att patienten har rätt till förnyad
              medicinsk bedömning.
            </seg>
            <seg>
              Fru talman! Vi delar inte den oro som finns om att en rättighetslagstiftning
              blir kostnadsdrivande. Jag är övertygad om att det finns många
              exempel på att det kan vara tvärtom. I vissa situationer blir
              det säkert fördyringar, och i andra situationer kommer det med
              all säkerhet att medföra besparingar. Det finns säkert många exempel
              som kan visa både på det ena och på det andra.
            </seg>
            <seg>
              Eftersom vi i de flesta fall, trots alla problem, har en bra
              vård - jag tänker på den medicinska bedömningen - och det finns
              ett stort förtroende för läkarkåren är vi övertygade om att det
              endast är ett fåtal patienter som kommer att begära en förnyad
              bedömning. Men för det fåtalet är det viktigt att kunna åberopa
              en rättighet i de fall där det av någon anledning saknas förtroende
              för vårdgivaren.
            </seg>
            <seg>
              Rättighetslagstiftningen är särskilt viktigt för de patienter
              som inte kan eller orkar slåss för den här möjligheten. Den starke
              patienten kommer alltid att lyckas få en förnyad medicinsk bedömning.
              Det får han säkerligen i dag också.
            </seg>
            <seg>
              Vi tror att många anmälningsärenden till patientnämnderna kommer
              att undvikas om patienten garanteras en förnyad medicinsk bedömning.
              Jag tror också att en del patienter kan få en ny diagnos om de
              får möta en ny läkare. Sådana exempel finns. En del av dem som
              klassas som inbillningssjuka kanske kan få en diagnos.
            </seg>
            <seg>
              När det gäller vårdgarantin anser vi att det är riktigt att avvakta
              den utredning som pågår om en behandlingsgaranti.
            </seg>
          </u>
          <note>
            Fru talman! Jag yrkar bifall till reservation 16 om utökad rätt
            till förnyad medicinsk bedömning. Jag ställer mig också bakom
            Vänsterpartiets reservation
          </note>
          <u who="thomas_julin_7ec2b8" prev="cont">
            <seg>
              19 där bl.a. en patientombudsman föreslås. I övrigt stöder jag
              betänkandet.
            </seg>
          </u>
          <note type="speaker">
            Anf. 19 CONNY ÖHMAN (s):
          </note>
          <u who="conny_ohman_1cc1ae" xml:id="i-cf41efc2e349d885">
            <seg>
              Fru talman! Självfallet har vårdens möjligheter att tillfredsställa
              patienternas krav ett samband med de resurser som står till vårdens
              förfogande. Om en dryg vecka skall vi ha en budgetdiskussion som
              säkert kommer att handla om bl.a. vårdens resurser. Därför tänker
              jag inte ta upp det temat i dag.
            </seg>
            <seg>
              I det här betänkandet är det lagstiftningsfrågor om patientens
              ställning som är det intressanta. Dessutom innehåller den ena
              propositionen en redogörelse för den överenskommelse som träffats
              mellan regeringen och Landstingsförbundet om s.k. Dagmarpengar
              för år 1999.
            </seg>
            <seg>
              Vi har alla hört berättelser om hur man förr behandlade patienter
              som objekt i vården. Inte minst inom psykiatrin fanns ett förhållningssätt
              som i dag känns helt främmande. I dag finns på många håll inom
              vården ett utvecklingsarbete som syftar till att uppnå en patientfokuserad
              och tillgänglig vård som tillgodoser människornas behov och möjliggör
              ett ökat individuellt inflytande över den egna vården. I
            </seg>
            <seg>
              dag presenteras dessutom många forskningsresultat som visar att
              tillfrisknandet underlättas av att patienten är aktiv och välinformerad
              om sin sjukdom. En välinformerad patient har lättare att följa
              givna ordinationer. Många sjukdomar, inte minst de kroniska, är
              av den karaktären att det krävs betydande egeninsatser från patienten
              för att behandlingsinsatsen skall bli bra. Diabetikern är ett
              bra exempel på detta. En välinformerad diabetiker har större förutsättningar
              att få bra livskvalitet än den som är dåligt informerad. Vid många
              sjukdomstillstånd finns dessutom i dag många olika behandlingsalternativ.
              De behandlingsalternativ som passar bäst in i patientens hela
              livssituation är självfallet bättre än ett alternativ som kanske
              delvis inkräktar på andra väsentliga delar av patientens liv.
            </seg>
            <seg>
              Samtidigt som mycket görs i dagens vård för att förbättra patientens
              situation kommer signaler om många problem som hänger samman med
              brister i bemötandet och kommunikation i vården. Låt mig ta ett
              exempel. Många studier kring läkemedelskonsumtion visar att många
              patienter inte tagit förskrivna läkemedel på det sätt som ordinerats,
              ibland beroende på att patienten är gammal och glömsk men tyvärr
              alltför ofta på grund av att patienten ej förstått ordinationen.
              Motiven för att stärka patientens ställning är alltså många. Dessutom
              talar enligt min mening mycket för att en välinformerad patient
              som aktivt tar del i sin behandling och rehabilitering är bra
              för hälso- och sjukvårdens ekonomi och därmed hela samhällsekonomin.
            </seg>
            <seg>
              Så några ord om Dagmaröverenskommelsen.
            </seg>
            <seg>
              Årets överenskommelse har träffats i god tid före ikraftträdandet.
              Det är glädjande. Vi har tidigare här i kammaren kunnat konstatera
              att så inte alltid varit fallet. Vidare har parterna enats om
              att landstingen skall se till att patienter med svåra och mycket
              ovanliga sjukdomstillstånd och skador som önskar vård i annat
              landsting också skall få det. Eftersom vi tidigare i utskottet
              och här i kammaren debatterat frågan flera gånger tycker jag att
              det finns anledning att med tillfredsställelse notera denna skrivning
              i överenskommelsen.
            </seg>
            <seg>
              Huvuddelen av medlen i årets Dagmaröverenskommelse, 804 miljoner
              kronor, skall användas för att stärka patientens ställning i vården
              bl.a. genom att vårdens tillgänglighet och patienternas inflytande
              och delaktighet ökas, dvs. att huvuddelen av medlen skall användas
              till att stödja de lagstiftningsförslag som utskottet i detta
              betänkande tillstyrker.
            </seg>
            <seg>
              De lagregler som reglerar patientens ställning och personalens
              skyldigheter återfinns i dag i flera olika lagar. Det är därför
              glädjande att regeringen i propositionen om patientens ställning
              deklarerar att man avser att tillsätta en utredning för att göra
              en samlad översyn över lagstiftningen. Det finns behov av en patientfokuserad
              lagstiftning som tydligt reglerar patientens ställning. Det finns
              också enligt mitt sätt att se på detta behov av miljöbalkstänkande
              på det här området, dvs. att de bestämmelser som har betydelse
              för patientens ställning bör samlas på ett ställe i lagstiftningen.
            </seg>
            <seg>
              De lagförslag som tillstyrks i betänkandet bör enligt min uppfattning
              ses som en etapp mot en samlad patientfokuserad vårdlagstiftning.
              Det är dock en viktig etapp eftersom i betänkandet tillstyrks
              lagreglering av vårdgivarens skyldighet att ge patienten individuellt
              anpassad information om sjukdomen, att ta hänsyn till patientens
              val av behandling och ge patienten i vissa fall möjlighet till
              s.k. second opinion.
            </seg>
            <seg>
              Beträffande den sistnämnda punkten önskar utskottet att uppdrag
              ges till Socialstyrelsen att följa tillämpningen av denna bestämmelse.
              När den redovisningen kommer får vi se vad utfallet har blivit.
            </seg>
            <seg>
              Förtroendenämnder har nu funnits ett antal år i varje landsting.
              Överlag är erfarenheterna av dessas arbete goda. Nu föreslås att
              de benämns patientnämnder, att arbetsuppgifterna preciseras och
              utvidgas.
            </seg>
            <seg>
              Utskottet vill understryka att det är viktigt att det inte placeras
              ledamöter i dessa nämnder som har sjukvårdspolitiska uppdrag i
              ansvarsställning inom landstingen. Förutsättningen att man inte
              blandar ihop rollerna stärker självfallet patientnämndernas ställning.
            </seg>
            <seg>
              Avslutningsvis några ord om ett par av de reservationer som har
              fogats till betänkandet.
            </seg>
            <seg>
              En av grunderna i svensk vårdpolitik är en skattefinansierad
              vård som anses förenlig med vetenskap och beprövad erfarenhet.
            </seg>
            <seg>
              Centerpartiet skriver i en reservation att man anser att även
              när patienten önskar behandlingsalternativ som inte uppfyller
              dessa krav skall rättigheten att välja behandlingsalternativ förbättras.
              Vidare skriver centerpartiet i en reservation att sjukvårdsorganisationen
              skall hjälpa patienter att finna information om metoder som inte
              har någon vetenskapligt erkänd verkan.
            </seg>
            <seg>
              Jag måste säga att skrivningen är lite konstig. Menar centerpartiet
              att vi i en ansträngd sjukvårdsekonomi skall använda skattepengar
              till detta? Skall man ställa krav på de befattningshavare som
              enligt annan lagstiftning har skyldighet att verka enligt vetenskap
              och beprövad erfarenhet att också syssla med dessa arbetsuppgifter?
              Det är första gången jag hör partiföreträdare aktivt uttala detta
              på det sätt som centerpartiet gör i en av reservationerna. Jag
              skulle gärna vilja ha en förklaring till varför centerpartiet
              i den här reservationen har gjort detta ställningstagande.
            </seg>
            <seg>
              Om jag inte minns fel ställde sig centerpartiet förra mandatperioden
              bakom de beslut om prioriteringar i vården som då fattades. Hur
              stämmer ett sådant här uttalande överens med det tidigare ställningstagandet
              i prioriteringsfrågorna? Det vore intressant att få ett svar på
              den frågan.
            </seg>
            <seg>
              Liksom Leif Carlson upplever jag att centerpartiet har ändrat
              uppfattning i fler av dessa frågor i förhållande till den utredning
              som har föregått dessa förslag och de ställningstaganden som man
              gör i dag i dessa frågor.
            </seg>
            <seg>
              Detta gäller också den skrivning som centerpartiet har om frågorna
              kring detta med remisser i vården.
            </seg>
            <seg>
              Jag har uppfattningen att remiss är någonting som man måste kunna
              använda sig av i vissa sammanhang. I de flesta landsting har man
              inom vissa specialiteter kanske bara ett par läkare. Skulle någon
              av dem flytta uppstår en situation där man inte omedelbart kan
              leva upp till patienternas krav. Under en tid måste man då ha
              något sätt att styra de patientflöden som uppkommer innan man
              kan bemanna på ett bra sätt igen. I det läget kan det väl inte
              vara något fel i att skriva på det sätt som föreslås i lagparagrafen,
              nämligen att ett landsting som villkor för att lämna läkarvårdsersättning
              enligt denna lag får kräva remiss för vård hos en privat verksam
              läkare med specialistkompetens under förutsättning att remisskrav
              gäller för motsvarande vård hos en specialist inom landstinget.
              Jag kan inte finna att detta skulle strida mot några rättighetsregler,
              att det skulle leda till illojal konkurrens eller någonting annat
              som har framförts i den här debatten.
            </seg>
            <seg>
              Fru talman! Jag vill slutligen konstatera att med dagens förslag
              till beslut tas viktiga steg för att stärka patientens ställning
              i vården.
            </seg>
          </u>
          <note>
            Jag yrkar bifall till hemställan i betänkandet och avslag på
            de reservationer som fogats till betänkandet.
          </note>
          <note type="speaker">
            Anf. 20 LEIF CARLSON (m) replik:
          </note>
          <u who="leif_carlson_3e77f3" xml:id="i-314e9e4df24810ec">
            <seg>
              Fru talman! Det som Conny Öhman säger är mycket vackra ord. Man
              frestas att tro att de betyder mer än vad de sedan visar sig göra.
              Förslaget är halvhjärtat, även om jag håller med om att det är
              ett steg framåt.
            </seg>
            <seg>
              När det gäller val av läkare skriver majoriteten att det är viktigt
              att värna om patientens rätt att välja läkare i primärvården.
              Det gäller tydligen inte i övrigt, men, okej, det är ändå ett
              framsteg. Vidare skall patienten ges möjlighet att välja läkare
              på annan mottagning än den som ligger närmast den egna bostaden.
              Den enskildes val får inte begränsas av ett visst geografiskt
              område. Så långt är ju allt väl, men sedan kommer det: inom landstinget.
              För en socialdemokrat kan det tydligen inte accepteras utanför
              landstinget, för där råder en djungel som den stackars enfaldige
              patienten inte kan betros att orientera sig i själv, utan det
              måste ske en styrning av välmenande politiker.
            </seg>
            <seg>
              Varför skall man göra sådana begränsningar? Varför kan man inte
              göra patienten myndig? Varför radar man upp mer eller mindre konstruerade
              administrativa problem som skall förhindra detta när det egentligen
              bara handlar om att bevara landstingspolitikernas makt att styra
              över patienten? Man tillåter val bara när det passar politikerna
              och inte när det passar patienten.
            </seg>
            <seg>
              Det är dags att socialdemokraterna tar steget fullt ut och gör
              patienten myndig. Kom i takt med tiden!
            </seg>
            <seg>
              Utvecklingen springer ju ifrån er. Ni springer efter vagnen i
              stället för att leda utvecklingen. Trots att ni är ett stort parti,
              är ni eftersläntrare som hela tiden får anpassa er till någonting
              som redan har hänt. Jag tycker att det vore bra för svensk sjukvård
              om ni grep tag i sjukvårdsutvecklingen och såg till att den moderniserades.
            </seg>
          </u>
          <note type="speaker">
            Anf. 21 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-949ce59d962b3108">
            <seg>
              Fru talman! Det första som Leif Carlson tar upp förstår jag inte
              riktigt vad han menar med. Det är väl ingen som hindrar någon
              att i dag välja mellan att gå till landstingets vårdcentral, att
              gå till någon vårdcentral som drivs via avtal eller att gå till
              en privatpraktiserande läkare. Såvitt jag vet finns det inga regler
              som inskränker den enskilde medborgarens möjlighet att välja mellan
              det utbud som finns.
            </seg>
            <seg>
              Jag förstår därför inte vad Leif Carlson menade med det som han
              inledde sitt inlägg med.
            </seg>
            <seg>
              Vad som är modern vårdpolitik eller inte, Leif
            </seg>
            <seg>
              Carlson, avgör faktiskt väljarna i val. Alla undersökningar som
              jag har sett hittills om väljarnas uppfattning om sjukvårdspolitik
              visar att det är den socialdemokratiska vårdpolitiken som ligger
              i topp. Det tror jag bl.a. beror på att vi faktiskt vågar säga
              att resurserna har stor betydelse för möjligheten att ge vård.
            </seg>
            <seg>
              Här i Stockholm har ju Leif Carlsons partivänner valt en annan
              linje när det gäller resurserna till vården. Om några år får väl
              väljarna återigen möjlighet att avgöra vem som för den modernaste
              och riktigaste vårdpolitiken.
            </seg>
          </u>
          <note type="speaker">
            Anf. 22 LEIF CARLSON (m) replik:
          </note>
          <u who="leif_carlson_3e77f3" xml:id="i-30fef686fb5993e3">
            <seg>
              Fru talman! Är det inte så att vad ni säger i betänkandet är
              att man inte skall hindra patienten att välja och att man inte
              skall upprätta hinder inom ett landstingsområde. Det står ingenting
              om Sverige i övrigt, utan det överlåts åt landstingen, åt huvudmannen,
              att vara generös eller inte. Men ni står inte bakom att patienten
              skall ges rätten att välja över hela landet, utan det står klart
              att det gäller inom ett landsting.
            </seg>
            <seg>
              Sedan skulle jag vilja ha ett förtydligande även av
            </seg>
            <seg>
              Conny Öhman vad gäller second opinion. Hur skall man kunna få
              regler som kan omfattas med förtroende av allmänheten när man
              anger att det bara gäller vissa allvarliga sjukdomar utan att
              ange vilka det är och att de skall leda till tillräckligt förstörd
              livskvalitet. Hur avgör man det med bibehållen legitimitet för
              vården? Hur avgör man det med bibehållet förtroende mellan patient
              och läkare? Är det inte mycket bättre även där att ta steget fullt
              ut och säga: Ni får välja läkare. Gör ni det med förtroende, så
              tycker vi att det är bra. Skulle det ändå klicka, så har ni rätt
              att få en andra bedömning. Om man i stället säger att ni får en
              andra bedömning om läkaren tycker att ni får så förstörd livskvalitet
              att det behövs, blir ju förhållandet ohållbart.
            </seg>
          </u>
          <note type="speaker">
            Anf. 23 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-346886ac2116b04d">
            <seg>
              Fru talman! Verkligheten är sådan, Leif Carlson, att så gott
              som alla landsting i dag har avtal med sina grannlandsting om
              ett fritt vårdsökande inom ramen för de olika sjukvårdsregionerna
              i landet. Erfarenheterna av att den möjligheten infördes är att
              det är utomordentligt få människor som använder sig av den. Merparten
              av patienterna i dag är gamla människor som har svårt att förflytta
              sig etc. Även om man skulle öppna denna möjlighet, tror jag inte
              att många människor skulle utnyttja den. All erfarenhet visar
              att de allra flesta människor vänder sig till de vårdgivare som
              har sin verksamhet närmast den egna bostaden.
            </seg>
            <seg>
              När det sedan gäller second opinion är det oenighet t.o.m. inom
              läkarkåren om vad som är bäst för patienten. Med det här steget
              öppnar vi möjligheten för människor att var som helst skaffa sig
              en second opinion.
            </seg>
            <seg>
              I övrigt tror jag att det förhåller sig så att om man går till
              en läkare som är osäker på vilken åtgärd som är bäst i det enskilda
              fallet, kommer läkaren att remittera till en kollega som har möjlighet
              att göra en bedömning. Så jag tror att det problem som Leif Carlson
              tar upp är nästintill icke-existerande.
            </seg>
          </u>
          <note type="speaker">
            Anf. 24 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-e85ed64a6a01030c">
            <seg>
              Fru talman! Jag ställde tre frågor till Conny Öhman i mitt inledningsanförande.
              Den första frågan handlade om just vårdgarantin. Min uppfattning
              är att den ytterst är någonting positivt för patienten. Det finns
              också erfarenheter som presenteras i Socialstyrelsens utvärdering
              som styrker detta.
            </seg>
            <seg>
              Den modell som Conny Öhman pläderar för om överenskommelse mellan
              landstingsförbund och stat visar tydligt att man inte har klarat
              uppgiften. Köerna ökar faktiskt. Då är åter min fråga: Varför
              kan vi inte hjälpas åt för att hitta instrument för att förkorta
              köerna?
            </seg>
            <seg>
              När det gäller vårt förslag om en tillgänglighetsgaranti konstaterar
              jag att vi har högre ambitioner att göra främst primärvården tillgängligare.
            </seg>
            <seg>
              Beträffande socialministerns uttalande om second opinion, vad
              är det som gäller? Har vi ytterligare förändringar i positiv riktning
              att vänta?
            </seg>
            <seg>
              Till sist ställde Conny Öhman några frågor till mig. Jag vill
              bara upprepa att vi har utvecklat vår politik genom stämmobeslut,
              och det kommer vi att fortsätta med. Det måste vara en pågående
              process.
            </seg>
            <seg>
              I remissfrågan anser vi att man utifrån lokala förutsättningar
              skall fälla avgörandet på lokal nivå.
            </seg>
            <seg>
              I fråga om öppenhet för alternativen är det för ett bra resultat
              väldigt viktigt att lyssna på patienten.
            </seg>
          </u>
          <note type="speaker">
            Anf. 25 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-dd8c2e84a600207b" next="cont">
            <seg>
              Fru talman! Jag beklagar, men jag deltar ju inte i era stämmor.
              Så det vore kanske intressant om Kenneth Johansson inför kammaren
              ville redogöra för vad som är bra med att använda de begränsade
              medel som står till vårdens förfogande på det sätt som han beskriver
              i sin reservation.
            </seg>
            <seg>
              I reservationen sägs det mycket tydligt att Kenneth Johansson
              är beredd att använda skattemedel för sådant som definitivt inte
              har någon erkänd verkan.
            </seg>
            <seg>
              Det innebär alltså att Kenneth Johansson är beredd att satsa
              skattemedel på sådant som inte är vetenskap och beprövad erfarenhet.
              Jag tror faktiskt inte att skattebetalare vill lägga sina pengar
              på den typen av användning.
            </seg>
            <seg>
              Jag önskar att Kenneth Johansson ville utveckla dessa tankar,
              inte bara för sin egen partistämma utan för hela kammaren. Detta
              är första gången som jag har hört någon partiföreträdare så klart
              säga just det som Kenneth Johansson säger i sin reservation.
            </seg>
            <seg>
              När det gäller ambitionerna på sjukvårdspolitikens område finns
              det en del partiföreträdare som älskar att säga: Vi har högre
              ambitioner än alla andra. Jag tror att alla som kallar sig för
              sjukvårdspolitiker har exakt samma ambition på den här punkten,
              nämligen att ingen människa skall behöva vänta. Men det är inte
              så enkelt, Kenneth Johansson, som att man kan peka ut en enskild
              åtgärd och säga att den är lösningen.
            </seg>
          </u>
          <note>
            I fråga om den tidigare vårdgarantin konstaterade
          </note>
          <u who="conny_ohman_1cc1ae" prev="cont">
            <seg>
              Prioriteringsutredningen att det var andra områden som försämrades
              under den tiden, inte minst vården i livets slutskede, som Prioriteringsutredningen
              därför ville sätta upp mycket högt på sin prioriteringslista.
            </seg>
            <seg>
              Det är inte så enkelt, Kenneth Johansson, som att en enskild
              åtgärd löser alla problem i vården.
            </seg>
          </u>
          <note type="speaker">
            Anf. 26 KENNETH JOHANSSON (c) replik:
          </note>
          <u who="kenneth_johansson_6b4d79" xml:id="i-be3dab7908532e09" next="cont">
            <seg>
              Fru talman! Det är anmärkningsvärt att jag från majoriteten inte
              får svar på någon av de frågor som jag har ställt. Jag konstaterar
              det.
            </seg>
          </u>
          <note>
            Conny Öhman är välkommen att vara med på centerstämman - den
            hålls i Jönköping i sommar -
          </note>
          <u who="kenneth_johansson_6b4d79" prev="cont">
            <seg>
              och utveckla vår politik. Vi har öppenhet i partiet.
            </seg>
            <seg>
              Jag upprepar bara det som jag sade i mitt anförande. Om man sätter
              patienten i centrum handlar det om att hitta det som är den bästa
              lösningen för den enskilde patienten. Då kan man ibland behöva
              ta till även alternativa lösningar i syfte att tillgodose både
              patientens önskemål och patientens informationsbehov. Då kan man
              se till att det blir en bra behandling ur alla parters synvinklar.
              Jag tycker att det är ett klart besked på den punkten.
            </seg>
          </u>
          <note type="speaker">
            Anf. 27 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-6aad583d5fe38426">
            <seg>
              Fru talman! Beträffande alternativ har Socialstyrelsen - som
              Kenneth Johansson känner till - fått ett uppdrag som skall redovisas
              i början av nästa år, ett uppdrag som innebär att man skall belysa
              alla de olika aspekter som kan finnas på en eventuell behandlingsgaranti.
              Det är inte bara fråga om någon enskild infallsvinkel på detta
              problem, utan det gäller alla möjliga tänkbara infallsvinklar.
            </seg>
            <seg>
              Jag tycker att det är väldigt bra att Socialstyrelsen har fått
              ett sådant uppdrag. Då kommer frågor om resurser, om prioriteringar
              i vården och om patientens rättigheter att ställas i den skärningspunkt
              där det är som allra mest intressant att diskutera vårdpolitiken.
            </seg>
            <seg>
              Innan vi har den belysningen tycker jag inte att något parti
              skall ta ställning på det tvärsäkra sättet som en del gör i den
              här frågan.
            </seg>
          </u>
          <note type="speaker">
            Anf. 28 KERSTIN HEINEMANN (fp) replik:
          </note>
          <u who="kerstin_heinemann_596524" xml:id="i-d9a56487df7f30f4">
            <seg>
              Fru talman! När Conny Öhman talade om remisser och eventuella
              remisskrav blev jag lite fundersam.
            </seg>
            <seg>
              Hans tolkning av vad vi egentligen skall besluta om här i dag
              är exakt det som Folkpartiet för fram i sin motion, att remisser
              behövs egentligen bara i bristsituationer. Men jag kan inte se
              att utskottsmajoritetens skrivningar i betänkandet stämmer överens
              med den tolkning som Conny Öhman gör.
            </seg>
            <seg>
              Enligt de remissvar som kom in på betänkandet
            </seg>
            <seg>
              Patienten har rätt vill man i många landsting kunna förfoga över
              rätten att skicka remisser till i princip varenda specialist,
              både inom och utanför landstinget.
            </seg>
            <seg>
              Jag måste fråga Conny Öhman: Vad är det som vi beslutar om i
              dag? Är det det som Folkpartiet har föreslagit, att remisser egentligen
              bara skall behövas vid tillfälliga bristsituationer? Eller är
              det det som står i betänkandet?
            </seg>
          </u>
          <note type="speaker">
            Anf. 29 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-0745e7b0a07a9d4c">
            <seg>
              Fru talman! Om man går igenom de regler som i dag tillämpas i
              fråga om remisser i de olika landstingen finner man att det är
              en ganska bred flora av regler. En del landsting har över huvud
              taget inga remissregler. En del tillämpar systemet rakt över.
            </seg>
            <seg>
              Det måste vara så att landstingen har möjlighet att ha detta
              instrument i sin hand. Men om man använder sig av det instrumentet,
              då skall man icke diskriminera någon vårdgivare. Det är det som
              är det viktiga.
            </seg>
          </u>
          <note type="speaker">
            Anf. 30 KERSTIN HEINEMANN (fp) replik:
          </note>
          <u who="kerstin_heinemann_596524" xml:id="i-b19e96a19563deef">
            <seg>
              Fru talman! Det var ett ganska klargörande besked. Jag hoppas
              att även socialdemokratiska landstingspolitiker resonerar som
              Conny Öhman när det gäller remisstvånget. Jag tror faktiskt inte
              att de kommer att göra det, därför att det i dag finns väldigt
              många olika regler, precis som Conny Öhman säger.
            </seg>
            <seg>
              Det finns också regler som politikerna inte har satt upp, utan
              det har de olika klinikerna gjort. Det är detta som är det bekymmersamma
              med remisserna, att man inte vet vad som gäller, och det gör det
              svårt för patienterna. Politikerna ger en signal, medan klinikerna
              ger en annan signal. Varför skall vi inte kunna ta bort remisstvånget
              och låta människor söka de läkare de vill? Alla undersökningar
              visar att det inte finns några som helst ekonomiska följder av
              remisstvånget. Man styr inte patienterna på det viset.
            </seg>
            <seg>
              Det finns andra sätt att styra patienterna till rätt vårdgivare,
              t.ex. genom att prata med dem och informera dem.
            </seg>
          </u>
          <note type="speaker">
            Anf. 31 CONNY ÖHMAN (s) replik:
          </note>
          <u who="conny_ohman_1cc1ae" xml:id="i-09d21c0b6c534b26">
            <seg>
              Fru talman! Jag har den uppfattningen att remisstvång skall användas
              med försiktighet. Men i vissa situationer är det faktiskt nödvändigt
              att använda sig av det.
            </seg>
            <seg>
              Det förhållande som Kerstin Heinemann beskriver, att politiker
              i ett landsting har beslutat om ett regelverk för remisser och
              klinikerna tillämpar ett annat, är självfallet totalt otillfredsställande.
              Det måste ju vara så att en landstingsledning anger vad som skall
              gälla i ett enskilt landsting och att man sedan skall rätta sig
              efter det.
            </seg>
            <seg>
              Det förhållande som Kerstin Heinemann tog upp har ju också observerats
              i utskottets text. Det finns mycket klart uttalat att det självfallet
              inte får vara så.
            </seg>
            <seg>
              Det förvirrar bara patienter och anställda.
            </seg>
          </u>
          <note type="speaker">
            Anf. 32 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-f4a4fe6e4b7edac9" next="cont">
            <seg>
              Fru talman! Jag kommer att koncentrera mig till frågan om rätt
              till förnyad medicinsk bedömning och tala för reservation nr 16.
            </seg>
          </u>
          <note>
            Rätten till förnyad medicinsk bedömning, s.k.
          </note>
          <u who="matz_hammarstrom_aaf1a2" prev="cont">
            <seg>
              second opinion, måste vara generell om den skall ha någon mening
              över huvud taget. Det majoritetsförslag som Socialdemokraterna,
              Vänsterpartiet och Folkpartiet står bakom inskränker rätten till
              förnyad bedömning så kraftigt att det är tveksamt om det över
              huvud taget är meningsfullt att säga att det föreligger en rätt
              till förnyad bedömning.
            </seg>
            <seg>
              Vänsterpartiets Rolf Olsson sade att detta är en klar förbättring,
              men jag tycker att problemet är att det här är en skenförbättring.
              Ytterst få kommer att få rätt till förnyad medicinsk bedömning,
              i synnerhet om utskottsmajoritetens tolkning av begränsningarna
              kommer att gälla.
            </seg>
            <seg>
              I det referat av propositionen som finns i utskottets betänkande
              anges det att minst ett av tre villkor skall vara uppfyllda för
              att patienten skall ha rätt till en s.k. second opinion. Antingen
              skall skadan vara allvarlig eller livshotande eller skall det
              saknas en klar och entydig vägledning för det medicinska ställningstagandet
              eller skall de åtgärder som föreslås innebära särskilda risker
              för patienten. Men i utskottets egen bedömning anges det att alla
              dessa villkor skall vara uppfyllda. Där står det inte "eller"
              mellan villkoren utan "vidare krävs" och "dessutom skall".
            </seg>
            <seg>
              Det är en avgörande skillnad i dessa båda tolkningar, och det
              vore därför bra att få till protokollet vilken tolkning socialdemokrater,
              vänsterpartister och folkpartister som står bakom beslutet menar
              är den rätta.
            </seg>
            <seg>
              Rolf Olsson vill ha ryggen fri och hänvisar till ett särskilt
              yttrande där det betonas att reglerna måste ändras om de visar
              sig vara för snävt tilltagna. Det hade kanske varit bättre att
              införa en generell rätt till förnyad bedömning och sedan utvärdera
              det hela och göra förändringarna om det visar sig att reglerna
              är för generöst tilltagna.
            </seg>
            <seg>
              Fru talman! Om utskottsmajoritetens förslag också vinner majoritet
              i riksdagen får vi ingen rätt till förnyad medicinsk bedömning.
              Vi får en svårbedömd och begränsad skyldighet för hälso- och sjukvården
              att i vissa situationer medverka till att patienten får möjlighet
              till förnyad bedömning, och det är någonting helt annat och mycket
              fattigare.
            </seg>
          </u>
          <note type="speaker">
            Anf. 33 LEIF CARLSON (m):
          </note>
          <u who="leif_carlson_3e77f3" xml:id="i-2e8744c97a7c729b">
            <seg>
              Fru talman! Jag är väldigt glad, och vill tacka både Matz Hammarström
              och Thomas Julin för det ställningstagande som Miljöpartiet har
              gjort här och den tydlighet med vilken man har pekat på det lite
              absurda i den här frågan.
            </seg>
            <seg>
              Men jag är lite besviken på att Miljöpartiet som har haft så
              stora möjligheter att påverka regeringspartiet i höst inte i förhandlingarna
              har drivit denna fråga, som man ju omfattar med emfas, med större
              kraft. Då hade vi haft ett beslut som hade varit bra för patienterna.
              Det är synd, men det tycks inte som om
            </seg>
            <seg>
              Miljöpartiet riktigt nått fram där. Ni hade haft större möjligheter
              än vi har att påverka regeringspartiet just nu.
            </seg>
          </u>
          <note type="speaker">
            Anf. 34 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-5f719cb492b071d9">
            <seg>
              Fru talman! Moderaterna hade kanske kunnat ägna lite kraft åt
              att försöka påverka Folkpartiet. Det hade ju räckt i den här frågan.
              Det är fortfarande en gåta för mig att Folkpartiet inte står bakom
              en rätt till förnyad medicinsk bedömning.
            </seg>
          </u>
          <note type="speaker">
            Anf. 35 LEIF CARLSON (m):
          </note>
          <u who="leif_carlson_3e77f3" xml:id="i-b04ee9ae4f6f7b9b">
            <seg>
              Fru talman! Vi har nog försökt påverka även
            </seg>
            <seg>
              Folkpartiet, men jag tror att er möjlighet just nu var utomordentligt
              stor att kunna påverka avgörandet.
            </seg>
          </u>
          <note type="speaker">
            Anf. 36 MATZ HAMMARSTRÖM (mp):
          </note>
          <u who="matz_hammarstrom_aaf1a2" xml:id="i-b91f539da723bb6b" next="cont">
            <seg>
              Fru talman! Vi försökte, men tyvärr gick inte det.
            </seg>
          </u>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            SoU3 Stärkt patientinflytande m.m.
          </note>
          <note>
            Mom. 2 (vårdgaranti)
          </note>
          <note>
            1. utskottet
          </note>
          <note>
            2. res. 2 (m)
          </note>
          <note>
            3. res. 3 (kd)
          </note>
          <note>
            4. res. 4 (c)
          </note>
          <note>
            Förberedande votering 1:
          </note>
          <note>
            41 för res. 3
          </note>
          <note>
            17 för res. 4
          </note>
          <note>
            245 avstod
          </note>
          <note>
            46 frånvarande
          </note>
          <note>
            Kammaren biträdde res. 3.
          </note>
          <u who="matz_hammarstrom_aaf1a2" prev="cont">
            <seg>
              Harald Bergström (kd) anmälde att han avsett att avstå från rösta
              men markerats ha röstat ja.
            </seg>
            <seg>
              Harald Nordlund (fp) anmälde att han avsett att avstå från att
              rösta men markerats ha röstat ja.
            </seg>
            <seg>
              75 för res. 2
            </seg>
            <seg>
              20 avstod
            </seg>
            <seg>
              Återupptagna förhandlingar
            </seg>
            <seg>
              Tullverket
            </seg>
            <seg>
              1998/99:SkU5 Omstruktureringar och beskattning
            </seg>
            <seg>
              1998/99:SkU8 Beskattning av fordringar och skulder i utländsk
              valuta
            </seg>
            <seg>
              Master för mobiltelefoni
            </seg>
            <seg>
              Elöverkänslighet
            </seg>
            <seg>
              Tandvårdsförsäkringen
            </seg>
            <seg>
              Arbetsskadeförsäkringen
            </seg>
            <seg>
              Barnomsorg på kvällar och helger
            </seg>
            <seg>
              Regeringens regionalpolitik
            </seg>
            <seg>
              Ekonomiskt stöd till Munkedals kommun
            </seg>
          </u>
          <note>
            Förberedande votering 2:
          </note>
          <note>
            34 för res. 3
          </note>
          <note>
            192 avstod
          </note>
          <note>
            48 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            74 för res. 2
          </note>
          <note>
            61 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 34 v, 16 mp
          </note>
          <note>
            För res. 2: 73 m, 1 kd
          </note>
          <note>
            Avstod: 33 kd, 15 c, 13 fp
          </note>
          <note>
            Frånvarande: 15 s, 9 m, 9 v, 8 kd, 3 c, 4 fp
          </note>
          <note>
            Mom. 4 (återinförande av husläkarlagen)
          </note>
          <note>
            1. utskottet
          </note>
          <note>
            2. res. 8 (fp)
          </note>
          <note>
            Votering:
          </note>
          <note>
            289 för utskottet
          </note>
          <note>
            13 för res. 8
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 72 m, 35 v, 35 kd, 15 c, 16 mp
          </note>
          <note>
            För res. 8: 13 fp
          </note>
          <note>
            Frånvarande: 15 s, 10 m, 8 v, 7 kd, 3 c, 4 fp
          </note>
          <note>
            Mom. 12 (utökad rätt till förnyad bedömning)
          </note>
          <note>
            1. utskottet
          </note>
          <note>
            2. res. 16 (m, kd, mp)
          </note>
          <note>
            Votering:
          </note>
          <note>
            159 för utskottet
          </note>
          <note>
            124 för res. 16
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 35 v, 2 c, 6 fp
          </note>
          <note>
            För res. 16: 73 m, 35 kd, 16 mp
          </note>
          <note>
            Avstod: 13 c, 7 fp
          </note>
          <note>
            Frånvarande: 15 s, 9 m, 8 v, 7 kd, 3 c, 4 fp
          </note>
          <note>
            Mom. 16 (patientombudsman m.m.)
          </note>
          <note>
            1. utskottet
          </note>
          <note>
            2. res. 19 (v)
          </note>
          <note>
            Votering:
          </note>
          <note>
            249 för utskottet
          </note>
          <note>
            52 för res. 19
          </note>
          <note>
            2 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 35 kd, 15 c, 10 fp
          </note>
          <note>
            För res. 19: 35 v, 1 fp, 16 mp
          </note>
          <note>
            Avstod: 2 fp
          </note>
          <note>
            Frånvarande: 15 s, 9 m, 8 v, 7 kd, 3 c, 4 fp
          </note>
          <note>
            Ulf Nilson och Harald Nordlund (båda fp) anmälde att de avsett
            att rösta ja men markerats ha avstått från att rösta.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Ajournering
          </note>
          <note>
            Kammaren beslutade kl. 10.49 på förslag av talmannen att ajournera
            förhandlingarna till kl. 12.00 då de till dagens bordläggning
            aviserade ärendena väntades föreligga.
          </note>
          <note>
            Förhandlingarna återupptogs kl. 12.00.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Skatteutskottets betänkanden
          </note>
          <note>
            1998/99:SkU1 Anslag till Skatteförvaltningen och
          </note>
          <note>
            1998/99:SkU2 Koncernbeskattningsfrågor för ideella föreningar
            och stiftelser, m.m.
          </note>
          <note>
            1998/99:SkU4 Avdrag för vissa pensionskostnader, m.m.
          </note>
          <note>
            1998/99:SkU6 Vissa punktskatte- och tullfrågor
          </note>
          <note>
            1998/99:SkU7 Beskattning av råtallolja
          </note>
          <note>
            Kulturutskottets betänkande
          </note>
          <note>
            1998/99:KrU1 Utgiftsområde 17 Kultur, medier, trossamfund och
            fritid och Filmavtalet
          </note>
          <note>
            Bostadsutskottets betänkande
          </note>
          <note>
            1998/99:BoU1 Utgiftsområde 18 Samhällsplanering, bostadsförsörjning
            och byggande
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 4 december
          </note>
          <note>
            1998/99:72 av Marianne Andersson (c) till miljöministern
          </note>
          <note>
            1998/99:73 av Marianne Andersson (c) till socialministern
          </note>
          <note>
            1998/99:74 av Peter Pedersen (v) till näringsministern
          </note>
          <note>
            Utvecklingen i Degerfors m.fl. kommuner i Örebro län
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 8 december.
          </note>
          <note>
            9 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 4 december
          </note>
          <note>
            1998/99:148 av Göran Lindblad (m) till socialministern
          </note>
          <note>
            1998/99:149 av Lena Sandlin (s) till statsrådet Maj-
          </note>
          <note>
            Inger Klingvall
          </note>
          <note>
            1998/99:150 av Lena Sandlin (s) till socialministern
          </note>
          <note>
            1998/99:151 av Hans Stenberg (s) till näringsministern
          </note>
          <note>
            1998/99:152 av Owe Hellberg (v) till statsrådet Lars-
          </note>
          <note>
            Erik Lövdén
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 december.
          </note>
          <note>
            10 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 3 december
          </note>
          <note>
            1998/99:123 av Carina Moberg (s) till statsrådet
          </note>
          <note>
            Lars-Erik Lövdén
          </note>
          <note>
            Haninge Bostäder
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 8 december.
          </note>
          <note>
            11 § Kammaren åtskildes kl. 12.01.
          </note>
          <note>
            Förhandlingarna leddes av talmannen från sammanträdets början
            t.o.m. ajourneringen kl. 10.49 och av tredje vice talmannen därefter
            till sammanträdets slut.
          </note>
        </div>
      </body>
    </text>
  </TEI>
</teiCorpus>
