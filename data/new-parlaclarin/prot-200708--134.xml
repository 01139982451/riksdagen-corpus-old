<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2007</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2007</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200708--134</head>
          <docDate when="2007-01-01">2007-01-01</docDate>
        </div>
      </front>
      <body>
        <div>
          <note xml:id="i-0964d1732e0dbe49-0">
            ﻿
          </note>
          <note xml:id="i-3ca0c5b7a48a886b-0">
            Riksdagens protokoll
          </note>
          <note xml:id="i-e4617cf7c567792a-0">
            2007/08:134
          </note>
          <note xml:id="i-b49dd8eddc1fe2f0-0">
            Måndagen den 23 juni
          </note>
          <note xml:id="i-9aa9ee16c8cec22e-0">
            Kl. 10:00 - 13:06
          </note>
          <note xml:id="i-f87ad59a7c02fd83-0">
            1 § Justering av protokoll
          </note>
          <note xml:id="i-0688f3059b0b7ef5-0">
            Justerades protokollet för den 16 juni.
          </note>
          <note xml:id="i-e91b5ca08074174b-0">
            2 § Svar på interpellation 2007/08:706 om stöd för introduktion
            och delaktighet
          </note>
          <note type="speaker" xml:id="i-9ed38e3a947b6426-0">
            Anf. 1 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-5d503e592d681a12-0">
            <seg xml:id="i-74af1dcdadc090e9-0">
              Herr talman! Eva-Lena Jansson har frågat mig om jag avser att
              vidta några åtgärder i syfte att introduktion och delaktighet
              i det svenska samhället inte ska förhindras av avsaknaden av ID-kort.
            </seg>
            <seg xml:id="i-ec99c6428c40d9a7-0">
              Jag instämmer med Eva-Lena Jansson om att tillgång till ID-kort
              är viktigt för människors möjlighet till introduktion och delaktighet
              i det svenska samhället. En särskild utredare har också lämnat
              förslag till lösning på hur personer som är folkbokförda i Sverige
              ska kunna få ett ID-kort (SOU 2007:100).
            </seg>
            <seg xml:id="i-942182c67f23ed5d-0">
              Utredaren föreslår att polisen ska ansvara för att utfärda sådana
              ID-kort. Justitieministern har emellertid, som Eva-Lena Jansson
              också nämner i sin interpellation, i ett skriftligt frågesvar
              förklarat att det under beredningen av utredarens förslag gjorts
              bedömningen att polisen inte bör anförtros uppgiften. Skälet till
              detta är att polismyndigheternas arbete bör koncentreras till
              det som ligger inom polisens kärnverksamhet.
            </seg>
            <seg xml:id="i-37be4a985bab0322-0">
              Inom Regeringskansliet arbetar vi nu vidare med beredningen av
              ärendet och kommer att redovisa regeringens ställningstagande
              i budgetpropositionen, och jag kan försäkra Eva-Lena Jansson att
              frågan har hög prioritet.
            </seg>
            <seg xml:id="i-403bb22eef4596f8-0">
              I avvaktan på att problemet får en lösning fortsätter jag att
              arbeta för att introduktionen för nyanlända flyktingar med flera
              ska bli så snabb och effektiv som möjligt.
            </seg>
          </u>
          <note type="speaker" xml:id="i-77ca5fcb349f1a97-0">
            Anf. 2 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-0">
            <seg xml:id="i-276efc364ce32ec2-0">
              Herr talman! Jag ska börja med att tacka för ett svar som knappt
              är något svar. Jag har ställt frågan med anledning av att jag
              har lyft fram frågan om ID-kort vid ett flertal tillfällen.
            </seg>
            <seg xml:id="i-c1a72d7b9bdaf588-0">
              Det första tillfället som jag lyfte fram frågan var i en motion
              hösten 2006. I februari 2007 lämnade jag in en interpellation
              till Åsa Torstensson i frågan om ID-kort. Interpellationen besvarades
              i mars 2007 av integrationsminister Nyamko Sabuni. Hon utlovade
              då en skyndsam utredning för att åstadkomma en tillfredsställande
              lösning på problemet att många människor nekas att få ID-kort.
              Sedan dess har Svensk Kassaservice slutat att över huvud taget
              utfärda ID-kort. Det fanns också stora svårigheter. Nu hänvisas
              människor till bankväsendet.
            </seg>
            <seg xml:id="i-fc5d0da5f4a15944-0">
              Jag har blivit kontaktad av studentföreningar som berättar att
              utländska studenter inte kan få ID-kort. Jag har också blivit
              kontaktad av personer som beskriver att det även blir problem
              med den fria rörligheten inom EU med arbetskraft som verkar i
              Sverige därför att man inte kan få ID-kort.
            </seg>
            <seg xml:id="i-3993764f65f2bf06-0">
              Att utländska studenters studier nu ska försvåras genom att man
              ökar avgiften för dem är inte ett sätt att lösa problemet med
              ID-korten. Vad jag skulle vilja veta är vad man gör från regeringens
              sida.
            </seg>
            <seg xml:id="i-acb0592705482925-0">
              I svaret från ministern står det att polismyndigheternas arbete
              bör koncentreras till det som ligger inom polisens kärnverksamhet.
              Då måste jag fråga ministern om pass är en kärnverksamhet, för
              i dag är det ju polisen som utfärdar pass. Eftersom utredaren
              ansåg att polisen är särskilt lämplig för den här uppgiften blir
              min fråga: Varför tycker inte regeringen det? Om jag har förstått
              det rätt är det polisstyrelsen som anser att man inte bör utfärda
              ID-kort. Men regeringen har ju haft för vana tidigare att köra
              över remissinstanser och inte lyssna på dem, och i det här fallet
              var utredaren väldigt noga med att påpeka att lämpligheten hos
              polismyndigheten är god.
            </seg>
            <seg xml:id="i-cf82139e639f4cdf-0">
              Det som jag utlovades i mars 2007 var att det skulle ske en skyndsam
              hantering. I svaret som jag har fått från Nyamko Sabuni hänvisas
              det till budgetpropositionen. Då blir frågan: När kommer ett resultat?
              Justitieministern säger ju i sitt svar att hon inte kan utlova
              en lösning 2008. Det betyder att det blir tidigast 2009. Då är
              det alltså två år sedan jag ställde min första interpellation
              i ärendet. Därför tycker inte jag att frågan har högsta prioritet,
              som ministern säger i svaret här i kammaren.
            </seg>
            <seg xml:id="i-bfe4fffd9d4ddb5b-0">
              Problemet med introduktion och delaktighet är, och jag har försökt
              rada upp ett antal problem, att människor har svårt att söka jobb
              då de inte kan identifiera sig, kan inte hyra film, kommer inte
              in på krogen, kan bli nekade att handla på Systembolaget. Det
              här gäller utländska medborgare från olika länder som inte får
              tag i ID-kort.
            </seg>
            <seg xml:id="i-701b6344dc7b7f1d-0">
              Då frågar jag vad regeringen avser att vidta för åtgärder för
              att introduktion och delaktighet i det svenska samhället inte
              ska förhindras, och svaret är: Inget. Ministern svarar: Jag fortsätter
              att arbeta för att introduktionen för nyanlända flyktingar med
              flera ska bli så snabb och effektiv som möjligt. Men hon har ingen
              konkret åtgärd.
            </seg>
            <seg xml:id="i-e13f58af995ce33e-0">
              Därför, herr talman, kvarstår min fråga: Vad tänker regeringen
              göra? Och hur kan man tycka att det är en skyndsam hantering när
              frågan har dragits i långbänk i snart två års tid? Det är obegripligt
              för mig.
            </seg>
          </u>
          <note type="speaker" xml:id="i-099b84a34b4a43f4-0">
            Anf. 3 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-5d503e592d681a12-1">
            <seg xml:id="i-3d66375e53e4cdcd-0">
              Herr talman! Som Eva-Lena Jansson säger ställde hon en interpellation
              till regeringen i februari. Hon fick svar i mars. I april tillsattes
              en utredning som skulle lägga fram förslag på vem som skulle utfärda
              ID-korten för att personer som är bosatta i Sverige men som inte
              kan identifiera sig ska kunna få ID-kort på ett rättssäkert sätt.
            </seg>
            <seg xml:id="i-354e2378f7d0e5be-0">
              Utredaren har lagt fram ett antal olika förslag. Bland annat
              nämns polismyndigheten, Skatteverket och Migrationsverket. Nu
              bereder regeringen förslaget inom Regeringskansliet. Vi har fattat
              beslut om att polismyndigheten inte är den rätta myndigheten för
              detta. Även om de utfärdar pass betyder det inte att vi kan ålägga
              dem hur många andra uppgifter som helst, för syftet är att de
              ska kunna renodla sina uppgifter så långt möjligt.
            </seg>
            <seg xml:id="i-49cf90ec42606c7f-0">
              Vi återkommer i budgetpropositionen med alla svar som Eva-Lena
              Jansson vill ha. Under tiden bereds frågan i Regeringskansliet.
              Det var som sagt i december som utredningen lades fram för regeringen,
              och i dag är det juni. Det är inte ovanligt att den här typen
              av frågor tar lite längre tid att bereda än vad Eva-Lena Jansson
              vill göra gällande här.
            </seg>
            <seg xml:id="i-7494d170268d5d08-0">
              Återigen vill jag påpeka att det handlar om människor som inte
              kan identifiera sig. Därför måste vi hitta ett rättssäkert sätt
              att göra detta, och då kan vi inte hålla på med tillfälliga lösningar.
              Jag förstår att det är många människor där ute som har svårt att
              uträtta sina vardagliga ärenden när de saknar ID-kort, men vi
              bereder detta skyndsamt och återkommer så fort som möjligt.
            </seg>
          </u>
          <note type="speaker" xml:id="i-b4e5579ac2a6b3bb-0">
            Anf. 4 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-1">
            <seg xml:id="i-5d55e10117838179-0">
              Herr talman! Problemet är att det inte händer någonting. Som
              jag noggrant påpekade hade jag så sent som den 20 april fortfarande
              inte kunnat se på regeringens hemsida att man hade tillsatt någon
              utredning. Sedan fick jag svaret att det hade tillsatts en utredning
              den 19 april. Jag har sedan legat på i den här frågan, och man
              har återkommit och sagt att det ska komma ett konkret svar från
              utredaren och att frågan ska lösas.
            </seg>
            <seg xml:id="i-3ccd8fd58e7b0011-0">
              De här människorna som befinner sig i Sverige är inte en liten
              grupp. Vi pratar om utländska studenter, vi pratar om gästprofessorer
              och vi pratar om människor som är anställda på företag och verkar
              i Sverige som inte är gifta med en svensk medborgare och därmed
              inte kan skaffa sig ett svenskt ID-kort. Det är en jättestor grupp.
              Svenska medborgare som inte har en anhörig och inte kan verifiera
              vem de är har inte heller möjlighet att skaffa sig ID-kort. Det
              kan handla om en så enkel sak som att kunna ta ut pengar. Nu är
              det många som har betalkort. Men det är inte alla som har den
              möjligheten, framför allt inte de människor som nyligen har anlänt
              till Sverige och som inte kan få ett konto. Den här frågan måste
              komma till en lösning.
            </seg>
            <seg xml:id="i-dc916e5f5da6404f-0">
              Nyamko Sabuni hänvisar till budgetpropositionen. Med all respekt
              för att regeringen säkert har massor av bra idéer, vilket jag
              i och för sig inte riktigt tror på, och återkommer till frågan
              i budgetpropositionen, så kommer det att ta lång tid. Jag förstår
              inte hur frågan kan höra hemma där. Det här är en sak som måste
              lösas. Om polisen inte ansågs vara en lämplig myndighet, finns
              det då inte någon annan myndighet som Migrationsverket eller skattemyndigheterna?
              Det finns ju flera myndigheter. Min fråga är då: Är det därför
              att polisen anser att det här inte ingår i deras kärnverksamhet
              och att man behöver pengar för detta som man har sagt nej? Kan
              man hävda att pass är en kärnverksamhet är steget inte långt till
              att utfärda ID-kort. Därför kan jag fortfarande inte förstå svaret
              från Nyamko Sabuni.
            </seg>
            <seg xml:id="i-91c9b725e081eabe-0">
              Jag kan inte heller förstå hur man ska jobba för att introduktionen
              för nyanlända flyktingar ska bli så snabb och effektiv som möjligt
              när det gäller delaktighet i det svenska samhället om man inte
              kan få ID-kort. Det försvårar omständigheterna för människor.
              Diskussionen och debatten om papperslösa visar människor som lever
              på skuggsidan, men nu talar vi om människor som är här legalt.
              Det är människor som genom EU:s fria rörlighet är här och arbetar
              och verkar men som inte kan få ett ID-kort. Det handlar också
              om svenska medborgare, men problematiken gäller nu de utländska
              medborgare som har kommit till Sverige, fått uppehållstillstånd
              och verkar här utan att kunna få ett ID-kort.
            </seg>
            <seg xml:id="i-3375f08f998e2fd4-0">
              Man borde därför försöka snabbutreda vem som ska göra det och
              inte hänvisa till en budgetproposition. Med all säkerhet kommer
              den att dra ut på tiden. Vi kanske inte får ett resultat förrän
              sommaren 2009. Om den myndighet som regeringen då föreslår inte
              vill ha det säger regeringen att man måste utreda det vidare.
              Vad ska dessa människor göra under tiden? Vad är svaret från integrationsministern?
              Hur ska de kunna identifiera sig under tiden? Hur ska de försöka
              verka och leva? Hur ska de kunna bli delaktiga?
            </seg>
            <seg xml:id="i-1106f42741a9d499-0">
              Vid EU-valet sommaren 2009 kommer de som är EU-medborgare att
              krävas på legitimation när de ska rösta. Då kan de inte identifiera
              sig med ett ID-kort och hindras från att rösta.
            </seg>
            <seg xml:id="i-72b8294e5c5263f7-0">
              Jag har inte fått ett svar, herr talman. Jag vill gärna ha ett
              svar. Jag upprepar mina frågor till integrationsministern.
            </seg>
          </u>
          <note type="speaker" xml:id="i-a897c71f21501b39-0">
            Anf. 5 Integrations- och jämställdhetsminister NYAMKO SABUNI
            (fp):
          </note>
          <u who="unknown" xml:id="i-5d503e592d681a12-2">
            <seg xml:id="i-4a7b27a6505a56cf-0">
              Herr talman! Jag håller med Eva-Lena Jansson om att det är ett
              problem. Mitt svar är att frågan bereds inom Regeringskansliet.
              Vi återkommer till frågan i budgetpropositionen. Vi ska se till
              att dessa människor kan rösta i EU-valet 2009; det kan jag lova
              dig. Frågan bereds i vanlig ordning. Vi kan i dag inte ge en tidpunkt
              för när det ska bli möjligt att utfärda ID-korten, men vi återkommer
              till frågan i budgetpropositionen.
            </seg>
            <seg xml:id="i-30f3060319d943ac-0">
              Eva-Lena Jansson kan väl inte tro att bara för att vi säger att
              vi ska återkomma i budgetpropositionen så jobbar vi inte med frågan
              i Regeringskansliet? Frågan bereds. Vi återkommer med detaljerade
              svar till Eva-Lena Jansson och resten av riksdagen i budgetpropositionen
              till hösten.
            </seg>
          </u>
          <note type="speaker" xml:id="i-161467017e1d0048-0">
            Anf. 6 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-2">
            <seg xml:id="i-a12c6199e961843e-0">
              Herr talman! I december 2007 fick vi svaret att polisen skulle
              ta hand om frågan. Nu i juni 2008 får vi reda på att regeringen
              bereder frågan och återkommer i budgetpropositionen. Vi får alltså
              kanske ett svar i december 2008 på samma fråga: Vem ska utfärda
              ID-korten?
            </seg>
            <seg xml:id="i-ed606b06cc824e0e-0">
              Jag har påpekat flera gånger att jag tycker att regeringens hantering
              av frågan är ovanligt saktfärdig. Jag önskar för alla de människor
              som upplever problem med ID-kort att frågan får en mycket skyndsammare
              hantering och att vi slipper vänta ända till hösten 2008.
            </seg>
          </u>
          <note xml:id="i-f91683520ba9ce7f-0">
            Överläggningen var härmed avslutad.
          </note>
          <note xml:id="i-c7447fa926bc35b7-0">
            3 § Svar på interpellationerna 2007/08:650, 654, 655 och 660
            om fastighetsskattens effekter
          </note>
          <note type="speaker" xml:id="i-5f213c60ad339354-0">
            Anf. 7 Finansminister ANDERS BORG (m):
          </note>
          <u who="unknown" xml:id="i-5d503e592d681a12-3">
            <seg xml:id="i-ddfcecbd09c413b0-0">
              Herr talman! Monica Green, Karin Åström, Gunnar Sandberg och
              Hans Stenberg har interpellerat i frågor som samtliga är ställda
              mot bakgrund av att Villaägarnas Riksförbund låtit SCB göra en
              prognos av utfallet av 2009 års fastighetstaxering för småhus.
              Enligt denna prognos kommer taxeringsvärdena att öka. Jag väljer
              att avge ett gemensamt svar på interpellationerna.
            </seg>
            <seg xml:id="i-05fb17c46b7070d4-0">
              Den statliga fastighetsskatten på bostäder är från och med i
              år ersatt av en kommunal fastighetsavgift. Utöver den av regeringen
              utlovade begränsningen av fastighetsavgift för pensionärer har
              jag för närvarande inte för avsikt att vidta någon annan förändring
              av boendebeskattningen.
            </seg>
            <seg xml:id="i-20aa8ce424bbc23c-0">
              Att den relativt begränsade fastighetsavgiften för 2008 i vissa
              fall kan bli högre för 2009 och senare år beror dels på höjda
              taxeringsvärden, dels på indexeringen av fastighetsavgiftens takbelopp.
              Dessa höjningar är sådana som kunnat förväntas, vilket framgår
              av propositionen om kommunal fastighetsavgift. Jag avser därför
              inte att vidta några särskilda åtgärder med anledning av detta.
              De pengar som tillkommer genom avgiftshöjningarna kommer kommunerna
              till godo utan att statsbidragen sänks.
            </seg>
            <seg xml:id="i-c56eb0669c9d7921-0">
              Jag vill framhålla att avgiftssatsen på 0,75 procent av taxeringsvärdet
              är lägre än fastighetsskattesatsen på 1 procent av taxeringsvärdet.
              Detta förhållande samt taket för fastighetsavgiften betyder att
              taxeringsvärdeshöjningar för småhus inte längre ger lika stora
              ökningar av beskattningen som var fallet med de tidigare fastighetsskattereglerna.
            </seg>
            <seg xml:id="i-af107489b04c0409-0">
              Hur den kommunala avgiften fördelas över landet kommer att kunna
              besvaras först när det faktiska utfallet är känt.
            </seg>
          </u>
          <note xml:id="i-81ae52b747f8e275-0">
            Då Karin Åström, som framställt interpellation 2007/08:654, anmält
            att hon var förhindrad att närvara vid sammanträdet medgav talmannen
            att Lars U Granberg i stället fick delta i överläggningen.
          </note>
          <note xml:id="i-1f46ff35aac467ac-0">
            Talmannen konstaterade att Monica Green, som framställt interpellation
            2007/08:650, inte var närvarande i kammaren.
          </note>
          <note type="speaker" xml:id="i-24b106de7dcacaec-0">
            Anf. 8 LARS U GRANBERG (s):
          </note>
          <u who="lars_u_granberg_5603e1" xml:id="i-3c9ead36b38cc316-0">
            <seg xml:id="i-9353b793d300e5fe-0">
              Herr talman! Interpellationen är skriven av Karin Åström och
              handlar om den beräkning som finansminister Anders Borg hänvisade
              till. Den visar att fastighetsavgiften kommer att slå hårt runt
              om i vårt land.
            </seg>
            <seg xml:id="i-d4946c3570846dbf-0">
              Jag vill börja med att visa en tidningsbild där en allianspartner
              till finansministern säger oj, oj, oj till att 84 procent av Kalmar
              läns småhusägare får höjd skatt.
            </seg>
            <seg xml:id="i-bb707525d5f2a1b4-0">
              Tittar vi på Norrbottens län, som jag kommer från, i samma beräkning
              som Chatrine Pålsson sade oj, oj, oj till är det åtta kommuner
              som får 100 procents höjning av fastighetsskatten och fyra kommuner
              får 99 procent. I min hemkommun Piteå får vi 95 procents höjning
              av den kommunala fastighetsavgiften. I Luleå får man 63 procent.
              Det ska jämföras med kommuner som Lidingö, Danderyd, Nacka och
              Täby som inte får höjd fastighetsskatt. Det är det som Karin Åströms
              interpellation bottnar i. Orättvisan är total.
            </seg>
            <seg xml:id="i-8b42e94475f08191-0">
              Svaret från Anders Borg är att det är för tidigt att dra några
              växlar; vi får vänta och se. Men låt oss leka med svaret lite
              grann, finansministern, och än en gång räkna upp: 100 procent
              i åtta kommuner i Norrbotten och ingenting i Täby, Nacka och Danderyd.
              Vad är finansministerns svar i det läget?
            </seg>
          </u>
          <note type="speaker" xml:id="i-a833f4bc3d9eb792-0">
            Anf. 9 GUNNAR SANDBERG (s):
          </note>
          <u who="gunnar_sandberg_84118c" xml:id="i-0b98eb28a3cc24b2-0">
            <seg xml:id="i-f3609de8b54bf94a-0">
              Herr talman! Jag tackar finansminister Anders Borg för svaret
              på min interpellation. Monica Green hälsar också och tackar, men
              hon liksom jag är inte riktigt nöjd med svaret.
            </seg>
            <seg xml:id="i-6770f33286f6335d-0">
              SCB och Villaägarnas beräkningar visar att mer än hälften av
              alla småhusägare i landet kommer att få höjd skatt nästa år. Hittills
              har de haft en låg fastighetsskatt men får nu skatten höjd till
              6 000 kronor om året. Sedan fortsätter höjningarna allteftersom
              index räknas upp.
            </seg>
            <seg xml:id="i-a1525caedf5c5f3d-0">
              För mitt hemlän Jämtlands län visar prognoserna att taxeringsvärdena
              stiger i samtliga av länets åtta kommuner. I sju av dem är det
              mellan 88 procent och 100 procent av husen som får en höjning.
              I Östersund, med de högst taxerade husen, är det drygt hälften
              som kan räkna med en höjd skatt.
            </seg>
            <seg xml:id="i-0682fdd1461aaed7-0">
              Det är minst sagt ett svek mot alla som trodde på de borgerliga
              partiernas löften om avskaffad fastighetsskatt. Regeringen har
              bytt namn på skatten, men den finns likväl kvar. Dessutom är den
              så kallade kommunala avgiften mer än dubbelt så hög mot vad som
              sades i valrörelsen. Undra på att protesterna är högljudda runt
              om i landet. Det som folk protesterar mot är inte bara de brutna
              vallöftena. Det handlar lika mycket om den stora orättvisa som
              gäller i dag. Husägarna i glesbygden betalar samma skatt för sina
              små egnahem som husägarna i Täby, Lidingö och Danderyd gör för
              sina hus. Där är villorna värderade till miljontals kronor. I
              Jämtland är värdet i bästa fall några hundratusen kronor. Värdet
              på villorna i Täby, Lidingö och Danderyd växer utan att ägarna
              behöver göra annat än att se på. Värdet på husen i Jämtlands län
              minskar oavsett hur väl man sköter dem. De höjda taxeringsvärdena
              är i första hand resultat av indexuppräkning.
            </seg>
            <seg xml:id="i-22a47612e6f2f701-0">
              Trots helt olika förutsättningar ska husen beskattas lika. Denna
              orättvisa blir särskilt tydlig i det exempel som jag skrev om
              i min interpellation.
            </seg>
            <seg xml:id="i-45ffc1460071fcc4-0">
              Det handlar om en kvinna som hittade ett trevligt hus i Strömsund
              som hon ville köpa. Utgifterna för lån och andra boendekostnader
              skulle inte bli högre än hyran för den lägenhet som hon bodde
              i. Därför skulle det inte vara något problem för henne att klara
              av utgifterna för sitt nya boende. Men banken gav inte lån till
              husköpet utan stoppade affären. Banken menade att husets värde
              inte borgade lånet eftersom man räknade med att värdet kommer
              att minska framöver.
            </seg>
            <seg xml:id="i-20487e3758229e91-0">
              I motsats till husen i huvudstadens välmående grannkommuner är
              inte ett husköp i Strömsund en lönande investering för framtiden.
              Det är en förlustaffär. Här köper man hus för att bo i, inte för
              att spekulera i kommande vinster, ändå kan inte alla förverkliga
              sin dröm om en liten röd stuga på landet.
            </seg>
            <seg xml:id="i-632bcfebbf2f3296-0">
              Trots detta anser alltså regeringen att boende i Strömsund och
              på andra mindre orter i landet ska betala samma skatt för sitt
              hus som villaägarna i tillväxtregioner. Det är inte rimligt utan
              i högsta grad orättvist.
            </seg>
            <seg xml:id="i-725c3b0b951cd8dd-0">
              Min fråga till finansministern kvarstår: Vad tänker finansministern
              göra för att husägarna i landet ska få mer rättvisa villkor för
              sitt boende?
            </seg>
          </u>
          <note type="speaker" xml:id="i-182148da84a08a08-0">
            Anf. 10 HANS STENBERG (s):
          </note>
          <u who="hans_stenberg_6f64dd" next="cont" xml:id="i-67438f1a9a274e6a-0">
            <seg xml:id="i-56937d64b9656472-0">
              Herr talman! Jag vill börja med att tacka finansministern för
              svaret på interpellationen, även om det är förbluffande att finansministern
              är så uppenbart nöjd med ett skattesystem som ger samma skatt
              för en lyxvilla som är värd flera miljoner som för ett ordinärt
              småhus som är värt 800 000 kronor. Det är en mycket märklig syn
              på rättvisa.
            </seg>
            <seg xml:id="i-95ce0ec0dae7346f-0">
              Det skattesystem som vi har när det gäller fastighetsskatten
              innebär, om vi tar mitt hemlän Västernorrland, att i stort sett
              alla fastighetsägare får höjd fastighetskatt när taxeringsvärdena
              höjs 2009. Det upplever man naturligtvis som väldigt orättvist
              eftersom man helt slipper höjning för dyra fastigheter som framför
              allt finns i storstadsregionerna men även i mitt hemlän. Dessutom
              har man tidigare fått en väldigt stor sänkning av skatten för
              de dyraste fastigheterna.
            </seg>
            <seg xml:id="i-b678d2387a4b6a65-0">
              Det fanns väljare som lyssnade på lockropen från de borgerliga
              partierna inför valet. Det var lite olika bud; en del ville avskaffa
              fastighetsskatten helt, en del ville sänka den ordentligt. Det
              talades om ett tak på 2 800 kronor. Det är ganska långt från de
              6 000 kronor vi har i dag.
            </seg>
            <seg xml:id="i-96b088479597998e-0">
              Om man dessutom är låginkomsttagare har man fått uppleva att
              man inte har fått del av de stora skattesänkningarna på dyra fastigheter.
              Man har blivit av med den begränsningsregel som tidigare fanns
              när det gällde skatten som innebar en begränsning av hur mycket
              fastighetsskatt man behövde betala i förhållande till inkomsten.
              Nu tänker regeringen återinföra en sådan begränsningsregel, men
              bara för pensionärer har jag förstått. Det upplevs som ännu mer
              orättvist.
            </seg>
            <seg xml:id="i-a91fa85a8ad2b252-0">
              Om man säljer sitt hus i framtiden får man dessutom vara med
              och betala den sänkta fastighetsskatten för de dyra fastigheterna
              i form av höjd reavinstskatt. De som sitter med låga inkomster
              i små billiga fastigheter får en höjd beskattning, medan de som
              äger de dyraste villorna får sänkt skatt. Det är ett oerhört bakvänt
              resonemang.
            </seg>
            <seg xml:id="i-c7ae81c5d2f5392f-0">
              Före valet pratades det om en gräns på 2 800 kronor. Jag har
              förståelse för att finansministern kom till slutsatsen att det
              inte går att sätta gränsen så lågt. Pengarna behövs för att finansiera
              den allmänna välfärden. Det är en riktig bedömning av finansministern.
              Pengarna behöver tas in. Men vad jag inte kan begripa är att man
              väljer att ta in dem på ett så fruktansvärt orättvist sätt. Det
              måste ju gå att ta in pengarna med en betydligt rättvisare fördelning.
            </seg>
            <seg xml:id="i-f78cf92741422bb3-0">
              Jag vill därför fråga finansministern om han verkligen inte är
              beredd att göra någonting åt den uppenbart orättvisa utformning
              vi har av fastighetsskatten.
            </seg>
          </u>
          <note xml:id="i-ab01bab8bad45901-0">
            Anf. 11 GUNNAR ANDRÉN (fp):
          </note>
          <u who="hans_stenberg_6f64dd" prev="cont" xml:id="i-1b938014deba8bc3-0">
            <seg xml:id="i-0f58ec975e6e706f-0">
              Herr talman! Jag vill tacka interpellanterna för att vi får möjlighet
              att diskutera fastighetsskatten i denna härliga sommartid. Jag
              vill också tacka statsrådet för svaret.
            </seg>
            <seg xml:id="i-e889c8bb40738215-0">
              Frågan är: Hur ska fastigheter beskattas? Det är det grundläggande.
              Ska vi beskatta efter inkomst till exempel? Det är väl ingen här
              som tycker att man ska betala hyra i bostadsrätter eller hyresrätter
              efter hur hög inkomst man har. Det systemet har vi haft tidigare.
              Det har inte funnits något samband mellan inkomsten och den skatt
              man ska betala när man bor i villa.
            </seg>
            <seg xml:id="i-1578c5ab874263d5-0">
              Jag tycker att det viktigaste är att ta reda på vad Socialdemokraterna
              tycker. Vad tycker Socialdemokraterna, Vänsterpartiet och Miljöpartiet
              i den här frågan? Kan ni lova att återinföra det gamla systemet?
            </seg>
            <seg xml:id="i-02c6b231d5b60c47-0">
              De tidigare statsråden Östros och Pagrotsky ägnade sig ofta åt
              att diskutera alternativen. Interpellationsdebatter har just karaktären
              att man får granska vad de andra säger.
            </seg>
            <seg xml:id="i-1a82b862015e81e7-0">
              Hur vi än har granskat under de här två åren har vi inte sett
              något alternativ till den bostadsbeskattning som finns nu. Härförleden
              lade alliansen i skatteutskottet fram en beräkning, som jag har
              framför mig, om hur stor skillnad det var mellan det gamla systemet
              och det nya. Vice ordföranden i skatteutskottet Lars Johansson
              sade att han tyckte att det var fel att jämföra det nya systemet
              med det gamla. Han var här häromdagen och diskuterade detta. Han
              hade inget svar då heller.
            </seg>
            <seg xml:id="i-ea54a6dc283d8919-0">
              Herr talman! Jag är beredd att jämföra med vilket system som
              helst som Socialdemokraterna lägger fram, men det kommer inget
              system. I denna fina tid tycker jag att man ska åka hem och skriva
              debattartiklar.
            </seg>
            <seg xml:id="i-fc21823c8f300ec8-0">
              I Härjedalen till exempel, som Gunnar Sandberg kommer från, får
              8 369 hushåll sänkt fastighetsskatt med 1 185 kronor jämfört med
              om man hade haft det gamla systemet. Det är inte mycket, men något.
              Jag undrar om de säger nej till detta. I Östersund får man något
              mer, och de är något fler, 4 500. I Piteå får man 1 408 kronor.
              Det är hela 12 565 hushåll som får det. Det är dubbelt så mycket
              som Danderyd. Jag undrar om de säger nej till detta.
            </seg>
            <seg xml:id="i-46dff816d72ae465-0">
              Man kan gå vidare till Skövde till exempel. Nu är inte Monica
              Green med i debatten, men det är ändå intressant. Där får man
              3 281 kronor. Det är 9 128 hushåll.
            </seg>
            <seg xml:id="i-ede653f49e640844-0">
              Man kan diskutera om beräkningarna är exakta. Som Marie Engström
              har påpekat är det en brist att man inte har tagit hänsyn till
              4-procentsregeln. Man kan också diskutera hur höga skattepåläggen
              kommer att vara i varje enskild kommun. Det viktigaste är: Vad
              har vi att jämföra med när vi ska diskutera fastighetsskatten?
            </seg>
            <seg xml:id="i-26922b1b2018c9ab-0">
              Jag tror att det finns väldigt många hushåll här i landet som
              funderar på om Socialdemokraterna tillsammans med Vänsterpartiet
              och Miljöpartiet kommer att återinföra den helt absurda skatteregel
              som tidigare fanns på bostadsbeskattningens område.
            </seg>
          </u>
          <note type="speaker" xml:id="i-f30e6375178e33b0-0">
            Anf. 12 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-0">
            <seg xml:id="i-7cc19f15479e9d63-0">
              Herr talman! Först vill jag tacka interpellanterna som gör det
              möjligt för oss att en sådan här fin dag debattera fastighetsskatten.
            </seg>
            <seg xml:id="i-f2598ae36d1ed962-0">
              Lite grann tenderar det att här i dag bli hembygdens dag, har
              jag en känsla av. Också jag tänker tala om hur fastighetsskattenivåerna
              kommer att höjas i Värmlands län detta utifrån den undersökning
              som Villaägarnas Riksförbund har gjort med hjälp av SCB.
            </seg>
            <seg xml:id="i-14ed99e111eb519a-0">
              Jag tycker att det finns anledning att debattera frågan mot bakgrund
              av de utfästelser som regeringen trots allt har gjort när det
              gäller fastighetskatten att alla nu ska få mycket lägre fastighetsskatt.
              Men i till exempel Värmlandskommuner som Hagfors, Forshaga, Munkfors,
              Arvika och Sunne kommer 98100 procent av fastighetsägarna att
              få höjd fastighetsskatt. Jag tycker att detta är anmärkningsvärt.
            </seg>
            <seg xml:id="i-75728f30ea2d58b8-0">
              Jag vet att totalt sett tar den här regeringen ut mindre i fastighetsskatt
              i kronor räknat än den tidigare regeringen med hjälp av Vänsterpartiet
              och Miljöpartiet gjorde. Självklart vet jag det. Men uttaget fördelas
              på ett djupt orättvist sätt. Det visar den senaste fastighetstaxeringen.
              Ute i landet blir det höjd fastighetsskatt, medan man i kommuner
              i Helsingforssregionen inte alls drabbas på samma sätt.
            </seg>
            <seg xml:id="i-c702de460e70807c-0">
              Gunnar Andrén föregick mig lite grann. Han vet att jag är väldigt
              kritisk till de beräkningar som ni från alliansens sida i panik
              gjorde när ni fick se de här siffrorna. Ni menar att alla tjänar
              på era förslag. Ni har gjort listor som gäller alla kommuner och
              talar om hur bra alla fastighetsägare får det.
            </seg>
            <seg xml:id="i-b519dd30d1a68f5a-0">
              Men det är inte så. Ni ljuger med era siffror. Ni har inte tagit
              hänsyn till att vi tidigare hade en begränsningsregel som gällde
              alla och som innebar att ingen skulle behöva betala mer än 4 procent
              av hushållets inkomst i fastighetsskatt.
            </seg>
            <seg xml:id="i-485e6d817972f099-0">
              Inte heller tar ni upp att det fanns en dämpningsregel; i en
              liten fotnot skriver ni om det. Ni har alldeles glömt bort att
              ni faktiskt har höjt reavinstskatten till 22 procent för att finansiera
              det hela. Vilka får betala? Ja, naturligtvis är det de boende
              som får betala. Det är viktigt att också detta kommer fram i debatten.
              Jag tycker att ni ska vara ärliga.
            </seg>
            <seg xml:id="i-f007328b243c3fb3-0">
              Efter er fastighetsskatteomläggning är, vet vi också, Helsingforssregionen
              den enda region som betalar en mindre del av det totala fastighetsskatteuttaget
              jämfört med tidigare. Alla andra regioner betalar i dag en lika
              stor eller större del när det gäller fastighetsskatteuttaget.
              Detta är något att tänka på.
            </seg>
            <seg xml:id="i-e9aa73c21a97be24-0">
              Jag har också läst den kommentar som Finanspolitiska rådet hade
              när regeringens ekonomiska politik gicks igenom. De sade att sänkningen
              av fastighetsskatten ökar inkomstklyftorna och missgynnar näringsverksamhet
              intressant. De menar att utvecklingen gör att man hellre investerar
              i fastigheter än man investerar i företag.
            </seg>
            <seg xml:id="i-5ba3728c4912bef4-0">
              Misslyckad reform av fastighetsskatten var rubriken på ett pressmeddelande
              som fanns på Finanspolitiska rådets hemsida. Men detta är väl
              bara en randanmärkning. Egentligen har jag samma övergripande
              fråga som övriga debattörer här: Vari ligger det rättvisa i den
              här regeringens fastighetsskatt?
            </seg>
          </u>
          <note type="speaker" xml:id="i-a425d58e025d478c-0">
            Anf. 13 JAN LINDHOLM (mp):
          </note>
          <u who="jan_lindholm_ff5f4c" xml:id="i-713a94b481114cf6-0">
            <seg xml:id="i-f109de198d6ee9e9-0">
              Herr talman! Vi har hört flera debattörer här säga att man ska
              vara försiktig med siffror, så också jag får väl vara det. Därför
              säger jag att jag inte kan gå i god för att mina siffror är alldeles
              korrekta. I fastighetsskattedebatten, som jag har försökt att
              följa, har jag till exempel fått informationen att det är ca 250
              000 villaägare som har fått höjd fastighetsskatt nu kallad avgift.
            </seg>
            <seg xml:id="i-c19a3b108949d533-0">
              Det har förekommit exempel på fastigheter som fått sänkningar
              med både 50 000 och 60 000 kronor, medan andra har fått höjningar
              med ca 2 000 kronor. Naturligtvis är både fastigheter och betalningsförmågan
              olika. Jag tyckte att den begränsningsregel som vi förra mandatperioden
              införde vi sänkte ju till 4 procent var ett bra sätt att se till
              att de som hade liten betalningsförmåga ändå skulle kunna bo kvar
              i sina fastigheter. Den delen saknar jag här.
            </seg>
            <seg xml:id="i-7564328702565b92-0">
              Att man gör något speciellt riktat till pensionärer är naturligtvis
              bra. Men människor som bor i fastigheter och som tillfälligt,
              kanske under något eller några år, får försämrade försörjningsmöjligheter
              ska inte, tycker jag, tvingas ifrån sina fastigheter. Det är synd
              att ni inte tar den hänsynen. Det jag tyckte var mest besvärande
              var att den som hade stora inkomster men som ändå nolltaxerade
              och som hade en stor fastighet kunde slippa undan fastighetsskatten
              på grund av den inkomstrelaterade delen. Det hade varit intressant
              om ni hade försökt utveckla den delen mer.
            </seg>
            <seg xml:id="i-576cb6ee1574b05f-0">
              När man läser ministerns svar får man en känsla av att ministern
              trots allt är ganska nöjd. Han avser ju inte att göra några andra
              saker. Därför skulle jag vilja ställa frågan: Är ministern nöjd
              med förändringen av fastighetsskatten?
            </seg>
            <seg xml:id="i-dc58e00bfd3f4702-0">
              Sedan skulle jag vilja kasta en handske till Gunnar Andrén. Det
              här är intressant. Under några år behöver vi, när vi ser resultatet
              av den gjorda reformen, diskutera idéer om hur fastighetsskatten
              ska se ut. När det gäller skatter är det väldigt viktigt att tänka
              på att skattesystem ska utformas så att de inte stimulerar kriminalitet.
              Vi vet ju att många av våra skatter, såsom punktskatter, är viktiga
              som styrmedel och så. Men samtidigt ger de problem med smuggling,
              svartarbete och så vidare.
            </seg>
            <seg xml:id="i-1f4f83950ee2687a-0">
              Fastighetsskatten är en mycket gammal skatt som fungerat i samhällen
              i årtusenden. Det är väldigt svårt att flytta en fastighet till
              ett skatteparadis. Jag tycker att vi borde ha en fortsättning
              på den gröna skatteväxlingen att vi flyttar skatter mellan till
              exempel arbete och sådant som förorenar, förstör etcetera. Då
              kan man också lägga in det här med ett skattesystem som kostar
              mindre att upprätthålla och få att fungera. På så sätt kan en
              fastighetsskatt vara en växande skatt.
            </seg>
            <seg xml:id="i-dcfc41de7e0027b7-0">
              Jag har i princip väldigt svårt att förstå varför man är så negativt
              inställd till fastighetsskatten eftersom det handlar om väldigt
              stabila och trygga skattesubjekt. Men naturligtvis ska man inte
              höja utan att ge någonting tillbaka. Man ska inte i onödan, menar
              jag, öka skattenivån.
            </seg>
            <seg xml:id="i-de91155bdf8d56df-0">
              Från de andra debattörerna har det frågats var rättvisan i det
              här finns. Det är klart att också jag vill fråga om ministern
              anser att det är viktigt med rättvisa när det gäller fastighetsskatten.
              Eller är det en fråga som inte finns i fastighetsskattesammanhang?
            </seg>
            <seg xml:id="i-2e7dbc22976bb6bc-0">
              Om ministern hinner ministern har ju inte så mycket talartid
              skulle jag gärna vilja höra lite grann om vilka problem som fanns
              med takregeln och begränsningsregeln i det gamla systemet. Ministern
              var försiktigare i sitt språkbruk än Gunnar Andrén, så kanske
              är problembilden inte lika stark från ministerns sida.
            </seg>
          </u>
          <note type="speaker" xml:id="i-66344e292b58b768-0">
            Anf. 14 GÖRAN PETTERSSON (m):
          </note>
          <u who="goran_pettersson_9f8537" xml:id="i-3357447b9e9c027e-0">
            <seg xml:id="i-06a922170f79b9f7-0">
              Herr talman! Marie Engström sade att det i dag här känns som
              hembygdens dag. Jag tänker bidra med ett perspektiv från Roslagskommunen
              Norrtälje.
            </seg>
            <seg xml:id="i-51f0039fbf142d7d-0">
              Ett perspektiv som jag tycker kommer bort i debatten här i dag
              är vart dessa pengar tar vägen. De pengar som nu kommer in i form
              av den höjda kommunala fastighetsavgiften skickas inte bara in
              till Riksbanken för att eldas upp, utan de går till något.
            </seg>
            <seg xml:id="i-4a3645c40e04452b-0">
              De höjningar som nu sker innebär att pengarna kommer att gå till
              de kommuner som berörs. Ett svårmod har här i dag redovisats från
              ett antal kommuner när det gäller de här höjningarna. Men på resultaträkningen
              blir det en intäkt på samma sida.
            </seg>
            <seg xml:id="i-0698eb9aaad7d9cc-0">
              Jag kommer från Roslagskommunen Norrtälje. Där ser vi att omläggningen
              av fastighetsskatten och övergången från skatt till kommunal fastighetsavgift
              är en viktig rättvisereform. Om man tittar på hur det ser ut runt
              om i Helsingfors ser man att det börjar bli folktomt. Ni undrar
              kanske vart alla människor tagit vägen. Ja, väldigt många av dem
              har inte rest utomlands utan är kvar i Sverige. Väldigt många
              av dem är just i Roslagskommunen Norrtälje.
            </seg>
            <seg xml:id="i-51b64a91f42bcd2a-0">
              I kommunen finns 20 000 fritidshus. Men det ändrade boendemönstret
              gör att de som äger de här fritidshusen bor längre och längre
              tid av året i sina fritidshus. Regelverket är sådant att kommunen
              har ansvaret för kommunal service för alla som bor där. Med den
              här omläggningen till en kommunal fastighetsavgift får kommunerna
              en intäkt som utgår från antalet fastigheter i kommunen. Det gör
              att kommunerna får en stabil intäktsbas, och man får också ett
              rättvist system. Som det har varit har det kunnat leda till slitningar
              mellan fritidsboende och permanentboende därför att de fritidsboende
              kostar kommunen pengar i form av omsorg och annat. Men nu bidrar
              dessa till den gemensamma försörjningen med avgiften.
            </seg>
            <seg xml:id="i-1d6ac94768d54a2f-0">
              Ni som bara har sett problem i era kommuner med att den kommunala
              fastighetsavgiften går upp i och med den kommande taxeringen,
              läs resultaträkningen lite noggrannare, och ni kommer att se att
              ni har en lika stor intäkt i kommunen. Att de små kommunerna skulle
              få större intäkter kan väl inte vara det som ni socialdemokrater
              är mest rädda för.
            </seg>
          </u>
          <note type="speaker" xml:id="i-cf3fd7e2d5633989-0">
            Anf. 15 Finansminister ANDERS BORG (m):
          </note>
          <u who="unknown" xml:id="i-5d503e592d681a12-4">
            <seg xml:id="i-1e8ca584ae893ad5-0">
              Herr talman! Det finns naturligtvis goda skäl att diskutera fastighetsskatten.
              Det system som vi har i dag är mer förutsägbart och mer rättvist
              än det system som vi hade tidigare. Det socialdemokratiska alternativet
              är tills något annat har redovisats det gamla systemet. Det är
              alldeles uppenbart att för väldigt många av de kommuner som nämns
              här i debatten hade det gamla systemet gett väsentligt mycket
              högre fastighetsskatt.
            </seg>
            <seg xml:id="i-9d30aeaf2bdce740-0">
              Man kan ta några exempel. I Skövde kommun, där Monica Green är
              hemmahörande, hade fastighetsskatten ökat till 7 560 kronor för
              en genomsnittlig fastighet, strax under 1 500 kronor mer än med
              det nuvarande systemet. Skulle man inte ha tillämpat dämpningsregeln,
              som Marie Engström var angelägen om att man gör, skulle det ha
              handlat om 9 000 kronor.
            </seg>
            <seg xml:id="i-ef7937375c6c95f1-0">
              Vi kan ta exemplet Överkalix. Där handlar det om en fastighetsskatt
              på 1 210 kronor, en ökning från 1 180, det vill säga en rätt marginell
              förskjutning av beskattningen. Vi kan ta Östersund som exempel
              som hade fått betala en fastighetsskatt som hade varit nästan
              1 500 kronor högre än med det system som vi har i dag.
            </seg>
            <seg xml:id="i-f9ae8e7d744cb5fb-0">
              Så här kan vi fortsätta från kommun till kommun. Det är allra
              tydligast i Helsingforsskommunerna. I Botkyrka hade det till exempel
              handlat om en skatt som hade legat 8 000 kronor högre än med dagens
              system. Tommy Waidelich, som har återkallat sin interpellation,
              kommer från Sundbyberg. Där hade man haft en skatt som hade varit
              22 000 kronor högre än med det nuvarande systemet. Det hade rört
              sig om en skattehöjning på 3 000 kronor även om man tillämpat
              dämpningsregeln. När den under de närmaste åren hade fallit bort
              hade skatthöjningen gått upp till 10 000 kronor, och man hade
              betalat 35 000 kronor i fastighetsskatt för en normalvilla i Sundbyberg.
            </seg>
            <seg xml:id="i-30e792c7e3e9b4ac-0">
              Det här är naturligtvis det alternativ vi har att jämföra med,
              det alternativ som Socialdemokraterna administrerade och som de
              försvarade i debatt efter debatt. Statsråd efter statsråd och
              riksdagsmännen tog upp det i diskussionerna och försvarade ett
              system som i nästan alla fall hade gett en väsentligt högre skatt.
            </seg>
            <seg xml:id="i-f5fb2750c59e35db-0">
              Då kan man fråga: Vad är en rättvis skatt? En del i det är att
              den är rimligt förutsägbar. Det system som vi nu har infört har
              säkert många fel och brister, men det faktum att skattesatsen
              har sänkts, vilket gör att höjningarna blir mindre, och att vi
              har lagt ett tak på skatterna, gör att det inte blir några dramatiska
              effekter för hushållens ekonomi. Människorna i Sundbyberg eller
              i någon annan Helsingforsskommun hade råkat ut för att skatten
              på fastigheten hade höjts. Skatten för samma hus som de bodde
              i för fem eller tio år sedan hade helt plötsligt gått upp 10 000
              kronor. Den osäkerheten och oron är borta i det nuvarande systemet.
              Det är det som gör att det är mer förutsägbart.
            </seg>
            <seg xml:id="i-2af5d323bc65d9b7-0">
              Tittar vi på orimliga skatteeffekter handlar det här om att skatten
              för en normalvilla ute i en landsortskommun kanske går upp några
              hundralappar per år. Det är inte fråga om de 10 000 som Tommy
              Waidelichs väljare hade fått i skattehöjning. Därför är det inte
              heller några orimliga effekter.
            </seg>
            <seg xml:id="i-55bbfbca1ae6a424-0">
              Som Göran Pettersson påpekar tillför vi 1,9 miljarder till kommunerna,
              och fortsättningsvis kommer det här naturligtvis att ge mer pengar
              till kommunerna. Även det ökar legitimiteten för skatten. Det
              är det här som gör att det nya fastighetsskattesystemet, som inte
              är perfekt, är väsentligt mycket mer robust, väsentligt mycket
              mer populärt än det gamla systemet, som uppfattades som illegitimt
              och orättvist.
            </seg>
          </u>
          <note type="speaker" xml:id="i-a2bc2df4b6e2b922-0">
            Anf. 16 LARS U GRANBERG (s):
          </note>
          <u who="lars_u_granberg_5603e1" xml:id="i-3c9ead36b38cc316-1">
            <seg xml:id="i-aa61f765be19da14-0">
              Herr talman! Jag ska börja med någonting jag glömde att göra
              i den förra omgången, nämligen tacka finansministern för svaret.
              Gunnar Andrén var så gentil att han sade att det var härligt att
              debattera fastighetsskatten här och tackade interpellanterna för
              att vi får stå här i dag. Jag tror att man ska tacka finansministern.
              Jag tror att det är där det ligger. Det är en härlig dag, och
              jag reste klockan fyra från Norrbotten hit för att debattera hur
              skatten slår i de norrbottniska kommunerna.
            </seg>
            <seg xml:id="i-54f8cb7a5849aac6-0">
              Orättvisorna har vi berört, men jag vill stanna kvar där lite
              grann. Skatter ska användas som styrmedel, jag delar den uppfattningen.
              Jag tycker också att Gunnar Andrén förde fram en tanke som vi
              kan ta med oss. Låt oss ha en lång diskussion, precis som Jan
              Lindholm var inne på, om fastighetsskatten framöver. Vi kommer
              att se till att göra det från Socialdemokraterna i alla fall.
            </seg>
            <seg xml:id="i-d7fdd28aeace9d87-0">
              Vi har varit inne på den begränsningsregel som fanns i det förra
              systemet. Det är viktigt att se till att den finns kvar på något
              sätt.
            </seg>
            <seg xml:id="i-0b6ef70a840d1e21-0">
              Jag vill ändå ta upp en annan sak som Gunnar Andrén tog upp.
              12 565 fastighetsägare i Piteå skulle få sänkt fastighetsskatt
              av någonstans kring 40 000 boende. Vi har väldigt många småhus
              i Piteå. En klar majoritet, Gunnar Andrén, får höjd fastighetsskatt.
            </seg>
            <seg xml:id="i-396afa1deedf18fd-0">
              Så ser det ut, och jag drog det tidigare. Det är skillnad mellan
              det och ett län som jag nämnde tidigare och där det blir 84 procents
              höjning. Det var inte riktigt det som var den allmänna debatten
              i valrörelsen eller den allmänna debatten generellt, utan snarare
              att vi ska få sänkt fastighetsavgift.
            </seg>
            <seg xml:id="i-731448a8480f1a42-0">
              Om man går vidare från det orättvisa kan man fundera på: Är det
              något nytt? Är det någonting att höja ögonbrynen över, det som
              vi debatterar denna underbart vackra sommardag, som dagen var
              då jag lämnade hemmet i Piteå? Nej, egentligen inte. Det är inte
              så underligt att en moderat finansminister värnar de kommuner
              som jag räknade upp Lidingö, Danderyd, Nacka, Täby. Det är inte
              alls underligt, inget modernt politiskt skeende utan snarare traditionellt
              borgerligt, så orättvist, omodernt.
            </seg>
            <seg xml:id="i-72b5ec9c9d4cc602-0">
              Genom att finansministern har sagt att han inte har för avsikt
              att nu göra någonting återstår frågan: Om det som SCB har kommit
              fram till i sin undersökning visar sig vara sant fördelningsmässigt
              mellan kommunerna, hur har finansministern tänkt tillrättalägga
              de orättvisor som blir uppenbara?
            </seg>
          </u>
          <note type="speaker" xml:id="i-407e612f34ee276d-0">
            Anf. 17 GUNNAR SANDBERG (s):
          </note>
          <u who="gunnar_sandberg_84118c" xml:id="i-0b98eb28a3cc24b2-1">
            <seg xml:id="i-236d15f9f1fd5488-0">
              Herr talman! Debattartiklar kommer vi, Gunnar Andrén, givetvis
              att skriva. Vi har skrivit några hittills, och vi kommer att skriva
              fler.
            </seg>
            <seg xml:id="i-302c80fea39ca704-0">
              Jag kan tycka att ett slott borde beskattas mer än en koja. Så
              långt kan man väl gå med vad man tycker om fastighetsavgiften.
            </seg>
            <seg xml:id="i-d12046e926090da2-0">
              Göran Pettersson menade att många kommuner får mycket pengar
              genom fastighetsavgiften. Ja, fastighetsavgiften för 2009 i Bräcke
              kommun i Jämtland landar, enligt tjänstemännen som har räknat
              ut det, på plus 345 000 kronor.
            </seg>
            <seg xml:id="i-9feef3ef7939ab60-0">
              Nu har regeringen sagt att man inte kommer att räkna upp statsbidragen.
              Ett uppräknat statsbidrag för Bräcke kommun skulle ge 3,9 miljoner
              kronor för ett år. 345 000 för fastighetsavgifterna kan jämföras
              med ett statsbidrag på 3,9 miljoner. Nu vet jag inte var det landar
              för Roslagen, men det kanske Göran har någon siffra på.
            </seg>
            <seg xml:id="i-23b1ec8536a711fd-0">
              Så ser det ut. Det kanske ser lite bättre ut för Åre och Härjedalen,
              där många fritidshus i attraktiva fjällområden finns. Jag har
              inga siffror på det. Men annars är det stor skillnad mellan expansiva
              storstäder och glesbygdskommuner i skogslän. Jag vill försöka
              få finansminister Anders Borg att förstå att han måste göra någonting
              åt det här. Vi i glesbygdskommunerna är stora förlorare på er
              förda politik.
            </seg>
            <seg xml:id="i-85227655121c7e58-0">
              Vem nekas lån för renovering eller tillbyggnad på sin villa eller
              fastighet i Täby, Lidingö, Danderyd eller Roslagen? Finns det
              någon enda som skulle nekas ett lån från banken för en tillbyggnad
              på sin fastighet i dessa områden? Jag har personligen nekats ett
              lån på 100 000 för en renovering av ett fritidshus i Jämtland.
            </seg>
            <seg xml:id="i-d534e7f1d3257f8d-0">
              Vi har tillräckligt med problem i glesbygden redan i dag. Vi
              behöver inte fler. Vi får sämre vägar och järnvägar, och bensinmackar
              och lantaffärer tvingas lägga ned. Som hjälp från regeringen säger
              ni att det kanske finns stora företag som kan gå in med stödfinansiering.
              Men sådana finns inte i många av glesbygdskommunerna.
            </seg>
            <seg xml:id="i-c39f2b172c398959-0">
              Finansminister Anders Borg måste själv se utvecklingen, förstå
              problemet och göra något åt det. Om inte annat tycker jag att
              ni borde vara så ärliga att ni pekade ut de områden i Sverige
              som vi ska flytta till för att kunna räkna med lite stöd från
              staten. Där får ni bo, men inte där. Flytta dit, men bo inte kvar
              där.
            </seg>
          </u>
          <note type="speaker" xml:id="i-e1b45df780fae670-0">
            Anf. 18 HANS STENBERG (s):
          </note>
          <u who="hans_stenberg_6f64dd" next="cont" xml:id="i-67438f1a9a274e6a-1">
            <seg xml:id="i-82e02912d2bcd43c-0">
              Herr talman! Det är många som har kommenterat att det är en underbart
              vacker sommardag. Hemma i Sundsvall regnar det, så det passar
              rätt bra att vara här och debattera fastighetsskatt i dag.
            </seg>
            <seg xml:id="i-03918d24cbf3bbd4-0">
              Finansministern och övriga borgerliga riksdagsledamöter som har
              varit uppe i debatten jämför hela tiden utfallet av det här fastighetsskattesystemet
              med det gamla. Det är klart att man kan göra det, men då bortser
              man från några saker: dels att ni har höjt reavinstskatten ordentligt,
              dels att ni har tagit bort begränsningsregeln för vanliga inkomsttagare.
              Dessutom bortser ni från att vi socialdemokrater klart och tydligt
              har deklarerat att vi inte vill ta ut mer i fastighetsskatt totalt
              sett än vad som görs i dag. Men vi vill ha en betydligt rättvisare
              fördelning. Exakt hur det ska utformas kommer vi att ge besked
              om i god tid inför nästa val. Innan dess har vi ingen möjlighet
              att få igenom vår politik.
            </seg>
            <seg xml:id="i-c16f21cab596e23f-0">
              Debatten handlar i grunden om synen på rättvisa. Vi från oppositionen
              vill samfällt ha ett system som bygger på att man betalar skatt
              efter bärkraft. Höginkomsttagare och välbeställda ska betala lite
              mer i skatt för att upprätthålla välfärden för alla.
            </seg>
            <seg xml:id="i-37a62be4cc6ff698-0">
              Men det verkar mer och mer som att regeringen nu anammar idéer
              som tidigare har betraktats som närmast högerextrema om att man
              ska ha platt skatt. Åtminstone när det gäller fastighetsskatteområdet
              har man nu skapat ett system som i sin förlängning kommer att
              innebära att man betalar samma fastighetsskatt oavsett hur man
              bor. Det är till stora delar så i dag, men med tiden kommer det
              systemet att vara fulländat. Jag har väldigt svårt att anse att
              det skulle kunna vara ett rättvist system.
            </seg>
            <seg xml:id="i-8be3cb297d5db6e8-0">
              Margaret Thatcher i Storbritannien försökte på sin tid införa
              ett sådant system, poll tax . Det fick förödande konsekvenser
              för hennes parti, och jag hoppas att det får samma resultat för
              den borgerliga alliansen, som har genomfört det här.
            </seg>
            <seg xml:id="i-cbff57c561b2a543-0">
              Det har talats rätt mycket här från både finansministern och
              Göran Pettersson om att det ger ett tillskott till kommunerna
              när man nu döper om fastighetsskatten till kommunal fastighetsavgift.
              Det skulle vara lite mer imponerande om man inte samtidigt frös
              statsbidragen till kommunerna. Kommer man dessutom från min ända
              av landet, där man också har fått uppleva förändringar av skatteutjämningen,
              konstaterar man att det totalt sett för kommunerna ändå blir ett
              rejält minus, ett ordentligt minus.
            </seg>
            <seg xml:id="i-5177077a20048d92-0">
              Det är samma regel när det gäller den kommunala skatteutjämningen
              som när det gäller fastighetsskatten. Mer pengar och mest pengar
              till de rikaste kommunerna, minst pengar och mindre resurser till
              de fattiga kommunerna. Det är samma sak när det gäller kommuner
              som när det gäller människor. De som har det dåligt ställt får
              betala mer, de som har det bäst ställt får lättnader.
            </seg>
            <seg xml:id="i-c520ea7c09502ba1-0">
              Detta skattesystem är helt uppenbart orättvist. Jag vill än en
              gång fråga finansministern om han inte är beredd att ändra någonting.
              Anders Borg kan omöjligen vara så nöjd med detta ruttna skattesystem
              som han försöker få det att framstå.
            </seg>
          </u>
          <note xml:id="i-e0d853195faeef6d-0">
            Anf. 19 GUNNAR ANDRÉN (fp):
          </note>
          <u who="hans_stenberg_6f64dd" prev="cont" xml:id="i-1b938014deba8bc3-1">
            <seg xml:id="i-cc3074b3cf9efb9e-0">
              Herr talman! Här tas många viktiga frågor upp. Frågan vad som
              är rättvist är mycket svår. Jag upplevde själv när min granne,
              den passionerade försäkringstjänstemannen, på grund av oförutsägbara
              höjda fastighetsskatter var tvungen att flytta häromåret, omkring
              år 2000, att det inte var rättvist. Men det finns många aspekter
              på rättvisa.
            </seg>
            <seg xml:id="i-6afe6c4e1c3b3368-0">
              Jag tycker att debattörerna diskuterar väldigt viktiga frågor.
              Hans Stenberg säger nu en sak som jag uppfattar som en betydande
              nyhet, nämligen att Socialdemokraterna inte avser att ta ut högre
              fastighetsskatt än den nuvarande regeringen gör.
            </seg>
            <seg xml:id="i-8bfbbdc24c6bceae-0">
              Det innebär dock, måste man säga, jämfört med det system som
              rådde 2006, en sänkning av det totala uttaget med 8,2 miljarder,
              varav ungefär 1 ½ miljard faller på bostadsrättsföreningar. Därtill
              kommer att om ni ska fortsätta att ha sänkt fastighetsskatt jämfört
              med vad ni hade tidigare på flerbostadshus, där det var 0,5 den
              sänktes med 20 procent till 0,4 procent ska man komma ihåg att
              2007 års fastighetstaxering i flerbostadshus ökade fastighetsvärdet
              med 443 miljarder. Det är ungefär 2 miljarder i runda slängar
              2,1 miljarder. Det är alltså en betydande sänkning. Det handlar
              om 10 miljarder. Jag tycker att det ska bli intressant att se
              hur ni ska omfördela de 10 miljarder kronorna. Någon måste betala
              detta. Att driva ytterligare försäkringstjänstemän från deras
              hus tycker jag inte skulle vara rättvist.
            </seg>
          </u>
          <note type="speaker" xml:id="i-a8f01707a8644832-0">
            Anf. 20 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-1">
            <seg xml:id="i-c36967bfc3ed40ac-0">
              Herr talman! Det är intressant att höra Gunnar Andrén våndas
              över skattesänkningar. Han tillhör en majoritet som har sänkt
              skatter med 6080 miljarder kronor. Det var ett väldigt intressant
              inlägg, Gunnar Andrén.
            </seg>
            <seg xml:id="i-b57857c33a34cdd2-0">
              Debatten vittnar om att regeringen helt enkelt har kört fast.
              Man har fått mer ris än ros för sin fastighetsskatteomläggning,
              och man gör allt för att försöka försvara sig. Då gör man som
              finansministern och även andra: Man står i talarstolen och rabblar
              siffror i det oändliga. Jag tror att det är väldigt svårt för
              en åhörare om det eventuellt är någon som lyssnar på debatten
              att över huvud taget kunna följa med i sifferexercisen.
            </seg>
            <seg xml:id="i-0160f24a43f9f5aa-0">
              Dessutom hävdar jag ännu en gång att siffrorna inte är korrekta.
              Det är inte bara dämpningsregeln, Anders Borg, som ni har utelämnat.
              Det är också begränsningsregeln och det faktum att ni har höjt
              reavinstskatten. Jag tror att de två sista komponenterna har mycket
              större betydelse för de siffror du läste upp än dämpningsregeln.
            </seg>
            <seg xml:id="i-33329104e635cca2-0">
              Anders Borg sade att fastighetsskatteomläggningen inte är perfekt
              men mer robust. Jag kan tycka att det är lite sympatiskt att man
              trots allt tillstår att den inte är perfekt, för det är den inte.
              Jag kan i så fall tillstå att det tidigare systemet inte heller
              var prefekt.
            </seg>
            <seg xml:id="i-a5188ef59bc77ff5-0">
              Det den nuvarande regeringen har gjort med att man har tagit
              fram och skattat av uppskoven med reavinst tycker jag är helt
              okej. Om vi talar om hur vi för framtiden ska lägga om vårt fastighetsskattesystem
              ska det vara en viktig komponent för att på så sätt kunna sänka
              uttaget av fastighetsskatt.
            </seg>
          </u>
          <note type="speaker" xml:id="i-26a8eed43a290c60-0">
            Anf. 21 JAN LINDHOLM (mp):
          </note>
          <u who="jan_lindholm_ff5f4c" xml:id="i-713a94b481114cf6-1">
            <seg xml:id="i-519a64b767ce3377-0">
              Herr talman! I likhet med Marie Engström konstaterade jag att
              finansministern inte uttryckte att han var helt nöjd med systemet
              utan såg brister även i det nya systemet. Så tolkar i varje fall
              jag det. Det är ändå en grund för att vi kanske kan se förändringar.
            </seg>
            <seg xml:id="i-592a6fbf6a25c05e-0">
              Ministern avslutade sitt förra inlägg med att säga att det gamla
              systemet inte uppfattades som legitimt utan som orättvist. Jag
              tror att det beror på vem man frågar. Det framställdes som oförutsägbart
              och orättvist med exemplet med den pensionerade kvinna som bodde
              ensam i huset där familjen hade bott under många år och där rika
              stadsbor köpte hus i närheten till höga köpeskillingar. Då gick
              taxeringsvärdena upp kraftigt, och sedan användes det som ett
              exempel i debatten.
            </seg>
            <seg xml:id="i-5b7708114bf566aa-0">
              Genom att det exemplet fördes fram så kraftfullt framstod det
              som orättvist trots att kvinnan genom begränsningsregeln inte
              betalade särskilt mycket i fastighetsskatt. Det var i praktiken
              inte något särskilt stort problem för den personen att bo kvar
              som samtidigt blev väldigt förmögen på grund av fastighetsvärdestegringarna.
              Man kan tycka att den som drar en vinstlott på ett lotteri, som
              man faktiskt kan beskriva det som, kan delvis använda vinsten
              för att klara den högre boendekostnaden.
            </seg>
            <seg xml:id="i-0f64ba95f6ea12cf-0">
              Jag vill ända tala lite om solidaritet. Man säger att det gamla
              systemet uppfattades som orättvist och illegitimt. Om man ser
              till hur det är i dag uppfattar många det nya systemet, eller
              förändringen, som väldigt orättvist. De som tidigare betalade
              väldigt hög fastighetsskatt betalar nu väldigt liten avgift. Det
              har varit en av de kanske största förändringarna mellan dem med
              låga och höga taxeringsvärden och inkomster. Uppfattar inte ministern
              detta på något sätt som en minskad solidaritet i skatteuttaget?
            </seg>
          </u>
          <note type="speaker" xml:id="i-a8b20848a1793f59-0">
            Anf. 22 GÖRAN PETTERSSON (m):
          </note>
          <u who="goran_pettersson_9f8537" xml:id="i-3357447b9e9c027e-1">
            <seg xml:id="i-b30eb103fd463640-0">
              Herr talman! Hans Stenberg beklagade att det regnade hemma hos
              honom i morse. De regnade även hemma hos mig i Lohärad i morse.
              Men som boskapsägare måste jag säga att det gladde mig. Jag ser
              nu att det växer på betena. Denna jämförelse i synsätt på regnet
              präglar egentligen inställningen i hela den här frågan och interpellationsdebatten.
            </seg>
            <seg xml:id="i-d7dad096ee621d5d-0">
              Från oppositionen klagar man först över att den kommunala fastighetsavgiften
              har ökat i deras hembygder. Men när det därefter redovisas vart
              pengarna tar vägen och att de kommer att gå till kommunerna vänder
              man på kuttingen och är helt plötsligt missnöjd med storleken
              på fastighetsavgiften.
            </seg>
            <seg xml:id="i-55cfa938d4c94b05-0">
              Från Bräcke redovisar man att det bara är 345 000 kronor som
              kommer att komma till hela Bräcke kommun. Men det är ju samma
              pengar. Ökningen av den kommunala fastighetsavgiften är det som
              går till kommunerna. Här måste man bestämma sig. Är 345 000 kronor
              för hela Bräcke kommun en stor summa pengar eller inte? Den ärligheten
              tycker jag att man borde ha.
            </seg>
            <seg xml:id="i-9daf322c00855bc9-0">
              Frågan om säkerheter för lån är något som den som lånar ut pengar
              har att ta ställning till. Om man nu säger att det är höjningen
              på 345 000 kronor för hela Bräcke kommun som avgör detta kan jag
              svårligen tro det. Det beror på den riskvärdering som den har
              att göra som lånar ut pengar.
            </seg>
          </u>
          <note type="speaker" xml:id="i-6166dce04c26e1b8-0">
            Anf. 23 Finansminister ANDERS BORG (m):
          </note>
          <u who="unknown" xml:id="i-5d503e592d681a12-5">
            <seg xml:id="i-49ad5dbf801d35bf-0">
              Herr talman! Det är viktigt att vi får lite sans i den här diskussionen.
              Vi har diskuterat hur mycket fastighetsskatten nu höjs i olika
              kommuner.
            </seg>
            <seg xml:id="i-33f22ac1c2df5abc-0">
              Vi kan ta exemplet med Överkalix där den höjs från 885 kronor
              till 967 kronor, det vill säga med 82 kronor. Jag förstår att
              det känns viktigt att vi för en debatt om de 82 kronorna för Överkalix
              del. Men det är inte jämförbart med det problem vi hade med fastighetsskatten.
            </seg>
            <seg xml:id="i-98292822d5ce8dc5-0">
              Vi kan ta Waidelichs hemkommun där det vid fullt genomslag handlar
              om 30 000 kronor. Bräcke kommun nämndes här. Där blir det lite
              tydligt. Där hade motsvarande höjning delats ut på tio villor
              i Sundbyberg.
            </seg>
            <seg xml:id="i-d7d8a1a5b09709f7-0">
              Är det så svårt att förstå att människor i normala villor i Helsingforssområdet,
              vanliga radhus, ansåg att det var orimligt att deras skatter skulle
              höjas med tiotusentals kronor? Det är vad som har gjort att skatten
              har uppfattats som illegitim.
            </seg>
            <seg xml:id="i-d0e6dc375bfc7f3c-0">
              Det går inte att hitta någon annan jämförelsenorm än det gamla
              systemet. Vi måste få räkna på någonting. Politik måste ju handla
              om att man redovisar sina alternativ. Det finns inget alternativ
              som Miljöpartiet, Vänsterpartiet och Socialdemokraterna är överens
              om. I Socialdemokraternas fall finns det över huvud taget inget
              alternativ redovisat.
            </seg>
            <seg xml:id="i-d2ae07a50ab1e16d-0">
              Det handlar om att det i Örebro blir 3 500 kronor dyrare med
              det gamla systemet och i Karlstad 3 000 kronor dyrare. Man kan
              naturligtvis säga att vi inte har tagit hänsyn till begränsningsregeln.
              Men för de normala hushållen och människorna som bor i Örebro
              och Karlstad är det en relevant jämförelse. De minns det gamla
              systemet. De minns att deras skatter höjdes med tusentals kronor
              per år.
            </seg>
            <seg xml:id="i-74da70756e00d899-0">
              Låt oss ställa oss frågan som väljare: Hur kan ett vänsteralternativ
              se ut? Här får vi veta att det rimligen borde betyda att skattesatsen
              sänks kraftigt. Hur skulle det annars kunna bli ett minskat uttag
              av fastighetsskatt ens i de kommuner som man nu här värnar om?
            </seg>
            <seg xml:id="i-8d938bd3fa294c66-0">
              Eller är det socialdemokratiska och vänster- och miljöpartistiska
              alternativet att vi avskaffar fastighetstaxeringen? Är det vänsteralternativet?
              Om vi inte gör det kommer vi att ha ett genomslag för höjda taxeringsvärden.
            </seg>
            <seg xml:id="i-fc006636b01bb778-0">
              Eller är alternativet att vänstern avser att höja reavinstbeskattningen
              på fastigheter? Är det vad vi ska få reda på? Är det uppskovsräntan
              som ska avskaffas? Vad är vänsteralternativet som på något sätt
              skulle kunna göra att det blev mindre höjningar i dessa kommuner?
            </seg>
            <seg xml:id="i-10e6f03625fdade0-0">
              Det är möjligtvis så att Socialdemokraterna uppfattar sitt alternativ
              som mer rättvist för att Sundbyberg kommer att få uppleva dramatiskt
              mycket högre höjningar. Men hur skulle det kunna bli mindre fastighetsskattehöjningar
              med ett socialdemokratiskt alternativ i de kommuner som man säger
              sig värna om?
            </seg>
            <seg xml:id="i-a52f892ccf7ea22b-0">
              Varje gång man möter socialdemokrater, vänsterpartister eller
              miljöpartister berättar de om hur bra fastighetsskatten är som
              skattebas och hur logiskt det är att vi tar ut ökad skatt från
              dem vars taxeringsvärden ökat.
            </seg>
            <seg xml:id="i-1018569739f142b0-0">
              Om ni nu tycker att det är en så fantastisk skattebas, varför
              ska ni då inte höja den skatten? Varför kan ni inte redovisa det
              för väljarna? Vi vill ha taxeringsvärdesgenomslag. Vi vill ha
              in mer pengar. Det här är en bra skattebas.
            </seg>
            <seg xml:id="i-7bfb3684e8ef89ec-0">
              Det är därför att ni själva inte kan försvara att skatten i Sundbyberg
              skulle höjas med 30 000 kronor för ett normalhushåll. Nu får vi
              läsa i tidningarna att den socialdemokratiska valstrategin är
              att normalhushållen i storstäderna är den primära väljargruppen.
              Det ska bli väldigt roligt att följa den valrörelsen i Sundbyberg
              och Botkyrka.
            </seg>
            <seg xml:id="i-601c9fceed9822fd-0">
              Man ska gå runt i villaområdena och säga: Hej, hej, det här var
              Johan Andersson från Socialdemokraterna. Jag tänkte komma in och
              berätta lite om att ni ska ha 30 000 i skattehöjning på er villa.
              Det kommer naturligtvis också en kraftig höjning av era inkomstskatter
              och en del andra skatter som vi är för. Men vi vill här särskilt
              propagera för vår kraftigt höjda fastighetsskatt.
            </seg>
            <seg xml:id="i-26b1dd03087b5c1d-0">
              Detta kommer inte att inträffa. Därför är det bra att vi har
              den här debatten i sommar. Vi kommer inte att ha den nästa sommar,
              och vi lär definitivt inte ha den sommaren 2010. Då kommer Socialdemokraterna
              att desertera från fastighetsskattedebatten.
            </seg>
          </u>
          <note type="speaker" xml:id="i-7a08567b27e529e9-0">
            Anf. 24 LARS U GRANBERG (s):
          </note>
          <u who="lars_u_granberg_5603e1" xml:id="i-3c9ead36b38cc316-2">
            <seg xml:id="i-5ec5e8b08ae66df7-0">
              Herr talman! Nej, finansministern, jag tror inte att Socialdemokraterna
              kommer att abdikera från någon fastighetsskattedebatt. Jag tror
              tvärtom att det kommer att bli en ganska intressant debatt under
              de två år vi har kvar fram till valet.
            </seg>
            <seg xml:id="i-8744da0436092f63-0">
              Varför tror jag det? Vi har ställt en fråga till finansministern
              om de orättvisor som är synliga i SCB:s körning. Han säger i sitt
              svar att han inte har för avsikt att nu svara på det, utan det
              återkommer han till. Om det visar sig vara sant, finansminister
              Anders Borg, blir det en väldigt intressant debatt de två år som
              är kvar.
            </seg>
            <seg xml:id="i-f6848565cb263518-0">
              Låt mig ta vid där finansministern tar upp Överkalix. Det skulle
              Karin Åström självfallet ha svarat på om hon hade varit här. I
              Överkalix finns ingen stor efterfrågan på fastigheter. Därför
              var det låg fastighetsskatt med den gamla modellen i Överkalix.
              Därför blev det också ett gigantiskt stort genomslag i den nya
              modellen.
            </seg>
            <seg xml:id="i-cb3d39d659c1dfa6-0">
              Där ligger lite grann av ansvarighet. Det handlar om att hålla
              ihop landet. Jag förstår att man runt Helsingfors pratar om att
              man får pengar i kommuner som Överkalix, som Göran Pettersson
              från Moderaterna sade. Men jag tycker att Gunnar Sandberg har
              visat ganska tydligt att de pengarna inte räcker speciellt långt
              med frysta statsbidrag med mera.
            </seg>
            <seg xml:id="i-17091e1ec04a9089-0">
              Finansministern har själv sagt att kommunernas ekonomi är på
              väg att dala kraftigt. Efter budgeten var han till och med ute
              och sade att kommunerna ska inrikta sig på att börja spara. Men
              jag vet att det finns massor med kommuner Gunnar nämnde Bräcke
              uppe i Norrbotten som kommer att ha problem med att spara. De
              drabbas ytterligare av höjda avgifter och får svårt att få efterfrågan
              från människor som vill flytta in hos dem.
            </seg>
          </u>
          <note type="speaker" xml:id="i-da44888188960350-0">
            Anf. 25 GUNNAR SANDBERG (s):
          </note>
          <u who="gunnar_sandberg_84118c" xml:id="i-0b98eb28a3cc24b2-2">
            <seg xml:id="i-f94e2048490222be-0">
              Herr talman! Tycker finansminister Anders Borg att husägarna
              i glesbygden ska betala samma skatt för sina små egnahem som husägarna
              i Täby, Lidingö och Danderyd betalar för sina hus?
            </seg>
            <seg xml:id="i-c7214b18531851f4-0">
              Tycker finansministern att det är rättvist att värdet på villorna
              i Täby, Lidingö och Danderyd växer utan att ägarna behöver göra
              annat än att se på? Värdet på husen på vissa orter i Jämtlands
              län minskar oavsett hur väl man sköter dem. De höjda taxeringsvärdena
              är i första hand ett resultat av indexuppräkningen, kan man säga.
              Trots helt olika förutsättningar ska husen beskattas lika. Tycker
              finansminister Anders Borg att det är rättvist?
            </seg>
            <seg xml:id="i-43a888d1223e3573-0">
              Vi kan tänka oss en kvinna i Strömsund som med utgifter för lån
              och andra boendekostnader inte skulle ha högre kostnad i ett eget
              hus än vad hyran är för den lägenhet som hon bor i. Därför skulle
              det egentligen inte vara något problem för henne att klara av
              utgifterna för sitt nya boende. Men banken gav inte lån till husköpet,
              utan stoppade affären. Tycker du att det är rättvist, Anders Borg?
              Tycker du att det är rättvist att husets värde inte borgar för
              lånet eftersom man räknar med att husets värde kommer att minska?
              Så ser det ut i glesbygdslänen på fler och fler håll inte bara
              i Bräcke.
            </seg>
            <seg xml:id="i-6fba90fd713d4130-0">
              Trots detta anser regeringen att boende i glesbygden och på mindre
              orter i landet ska betala samma skatt för sina hus som villaägarna
              i tillväxtregioner. Vi socialdemokrater tycker att det är högsta
              grad av orättvisa. Frågan är om regeringen tycker det.
            </seg>
          </u>
          <note type="speaker" xml:id="i-72e5c5a15f7a9722-0">
            Anf. 26 HANS STENBERG (s):
          </note>
          <u who="hans_stenberg_6f64dd" xml:id="i-d1ddc2f6a716f1cb-0">
            <seg xml:id="i-b04c15d166bd2416-0">
              Herr talman! Jag har nu fått klart besked om att regeringen tycker
              att det är helt okej att fastighetsskatten stiger för i stort
              sett alla fastighetsägare i mitt hemlän.
            </seg>
            <seg xml:id="i-d0cd30d4158fe069-0">
              Finansministern tycker inte att det här är något att bråka om
              eftersom det är så lite pengar, och inte så mycket att diskutera.
              Diskussionen uppstår ändå eftersom människor, oavsett om de bor
              i Danderyd eller i Bräcke, tydligt uppfattade budskapet i den
              förra valrörelsen från de borgerliga partierna. Fastighetsskatten
              skulle avskaffas, sade vissa partier. Andra från den borgerliga
              sidan sade att den skulle sänkas kraftigt. Sedan har man fått
              se att skatten har sänkts oerhört kraftigt för folk i de mest
              välbeställda kommunerna. När man då själv får en skattehöjning
              låt vara att den kanske bara är någon tusenlapp blir man ursinnig.
              Det är inte så konstigt. Det är många människor som faktiskt trodde
              på vad ni sade före valet.
            </seg>
            <seg xml:id="i-3f87bb819c7cc4a7-0">
              Vi har också fått klart besked om att regeringen tycker att man
              ska betala samma skatt om man har en lyxvilla för många miljoner
              som om man har ett vanligt ordinärt enfamiljshus.
            </seg>
            <seg xml:id="i-624d6a64f5608509-0">
              Sammanfattningsvis blir regeringens syn på rättvisa att den som
              har det bäst ställt ska ha skattesänkningar och den som har det
              sämst ställt och den sämsta ekonomin ska ha skattehöjningar. Det
              är förbluffande besked, även om regeringen har visat prov på ett
              och annat tidigare. Det är dystert att behöva konstatera att det
              är så här.
            </seg>
          </u>
          <note type="speaker" xml:id="i-249c5f302eccc913-0">
            Anf. 27 Finansminister ANDERS BORG (m):
          </note>
          <u who="unknown" xml:id="i-5d503e592d681a12-6">
            <seg xml:id="i-57b5a20c06db43d7-0">
              Herr talman! Det här är en intressant diskussion, och jag tycker
              att det är roligt att vi kan föra den. Jag önskar att vi kan föra
              den vid fler tillfällen, för jag tror att den väl belyser den
              socialdemokratiska oppositionspopulismen.
            </seg>
            <seg xml:id="i-e86332c3708529b7-0">
              Jag roade mig inför debatten med att läsa alla interpellationssvar
              från Bosse Ringholm om fastighetsskatten. Det fanns inte ett enda
              interpellationssvar från honom eller Pär Nuder som antydde att
              man såg några problem med höjda taxeringsvärden. I interpellationer
              redovisades dramatiska höjningar av fastighetsskatten 10 000,
              15 000 och 20 000 kronor i höjda skatter. Vid varje tillfälle
              fick vi reda på att det var rimligt, rättvist och klokt. Det är
              naturligtvis så det kommer att bli om vi får en socialdemokratisk,
              vänsterpartistisk och miljöpartistisk regering. Då kommer vi att
              ha en finansminister som står i talarstolen och försvarar att
              taxeringsvärden slår igenom med tiotusentals kronor på människors
              villabeskattning.
            </seg>
            <seg xml:id="i-ce1aeaaf8ae21954-0">
              Ni får berätta lite grann. Är det skattesatsen som ska höjas?
              Är det gränsen som ska höjas? Vad är vänsteralternativet i diskussionen?
              Jag är övertygad om att det är en kombination av detta. Det betyder
              att för ett normalt hushåll i Karlstad blir det 2 0003 000 kronor
              i höjd skatt. Det kanske inte låter så upprörande. Men låt oss
              då gå till Botkyrka, som ska få någonstans runt 10 000 i höjd
              skatt. I Österåker blir det också runt 10 000 och i Huddinge 15
              000. I Sundbyberg får man 25 00030 000 i höjd skatt.
            </seg>
            <seg xml:id="i-f495c8d4452646dc-0">
              När ska Socialdemokraterna redovisa ett alternativ som gör att
              de som äger normala villor kommer att få reda på hur det blir?
              Det kommer vi inte att få höra. Det är därför jag tycker att debatten
              är välkommen nu. Den kommer nämligen att försvinna. Det kanske
              blir en sista dans nästa sommar, men sedan kommer Socialdemokraterna
              definitivt att fly fastighetsskattedebatten.
            </seg>
          </u>
          <note xml:id="i-f91683520ba9ce7f-1">
            Överläggningen var härmed avslutad.
          </note>
          <note xml:id="i-aaed9f2453d91e90-0">
            4 § Svar på interpellation 2007/08:652 om förhöjt grundavdrag
            i stödområde A
          </note>
          <note type="speaker" xml:id="i-57a9f7ca4ee69f86-0">
            Anf. 28 Finansminister ANDERS BORG (m):
          </note>
          <u who="unknown" xml:id="i-5d503e592d681a12-7">
            <seg xml:id="i-2c042df41001eab3-0">
              Herr talman! Lars U Granberg har frågat mig vilka åtgärder jag
              avser att vidta för att kompensera boende i stödområde A för ökade
              utgifter till följd av höjda energi- och miljöskatter.
            </seg>
            <seg xml:id="i-5c154fc6256ab773-0">
              Regeringen har i 2008 års ekonomiska vårproposition framhållit
              minskat utanförskap och fler människor i arbete som övergripande
              politiska mål. Regeringen har genomfört stora skattesänkningar
              på arbete i form av bland annat jobbskatteavdrag med 1 000 kronor
              i månaden för de flesta som arbetar heltid och nedsatta socialavgifter
              för ungdomar och äldre. Detta är en politik som gynnar hela landet,
              givetvis inklusive stödområde A. Som en delfinansiering har regeringen
              höjt vissa miljö- och energiskatter. Skattesänkningarna på arbete
              och på boende är dock mycket större än energi- och miljöskattehöjningarna.
            </seg>
            <seg xml:id="i-e54a55a435d99a8d-0">
              Som regeringen framhöll i budgetpropositionen för 2007 ska inte
              reglerna för inkomstbeskattningen i första hand anpassas efter
              levnadsomkostnaderna i olika delar av landet. Vidare gick det
              förhöjda grundavdraget i stödområde A inte att tillämpa för näringsidkare
              inom transportsektorn. Däremot sänkte regeringen vid årsskiftet
              elskatten med 3 öre per kilowattimme för hushålls- och servicesektorerna
              i norra Sverige. Elskatten är efter denna skattesänkning nedsatt
              med en tredjedel för norra Sverige.
            </seg>
            <seg xml:id="i-74f1dc0914e8dfed-0">
              Det är för närvarande inte aktuellt med några ytterligare åtgärder
              riktade speciellt till stödområde A för att kompensera för energi-
              och miljöskattehöjningar.
            </seg>
          </u>
          <note type="speaker" xml:id="i-022e4c35709782af-0">
            Anf. 29 LARS U GRANBERG (s):
          </note>
          <u who="lars_u_granberg_5603e1" xml:id="i-3c9ead36b38cc316-3">
            <seg xml:id="i-ff46b69a6cb42682-0">
              Herr talman! Jag tackar finansministern för svaret, men jag är,
              självfallet, inte nöjd med det svar som finansministern gett.
            </seg>
            <seg xml:id="i-badc5dde4b74bb0d-0">
              Glesbygdsavdrag i stödområde A är ett viktigt instrument; i den
              förra interpellationsdebatten talade vi om skattesystemet som
              ska vara ett verktyg, ett instrument. Glesbygdsavdraget var ett
              viktigt instrument. Det var tänkt att gå till de människor som
              bor i gles- och landsbygd med bristande kollektivtrafik, där man
              är tvungen att använda bilen för alla sina resor till arbete,
              skola, dagis, affär, liksom för resor till övrig samhällsservice.
              Många familjer är dessutom tvungna att ha två bilar. I dessa områden
              finns inga andra alternativ, och därför var glesbygdsstödet i
              område A en viktig kompensation.
            </seg>
            <seg xml:id="i-0302c7d6e7507ddb-0">
              Svaret från finansministern är att regeringen gjort mycket. Då
              måste jag kontra med att säga att det är ett Helsingforssperspektiv
              på den politik som förs. Nationellt är det lika överallt, utom
              möjligtvis vad gäller energiskattesänkningen, som finansministern
              tog upp. I allt övrigt är regler, lagstiftning och reformer lika
              för alla med perspektiv från Helsingfors.
            </seg>
            <seg xml:id="i-4f519d1639b46922-0">
              Jag tror att finansministern och människorna i Rosenbad har svårt
              att sätta sig in i hur det är. I den tidigare interpellationsdebatten,
              den om fastighetsskatten, sade jag att jag reste ned till Helsingfors
              i morse. Flygtaxin hämtade mig omkring klockan fem. Diskussionen
              från mitt hus i Piteå till Kallax flygplats handlade enbart om
              energibeskattningen och de höga priserna på drivmedel. Det är
              en vanlig diskussion i de trakter jag kommer från.
            </seg>
            <seg xml:id="i-4cb2783c4283f58a-0">
              Diskussionen nu gäller alltså grundavdrag och ytterligare något
              annat, och just därför undrar jag vilka andra åtgärder finansministern
              kan tänka sig att vidta i stället. Det finns ett skriande behov
              i regioner runt om i Sverige där inga andra alternativ finns än
              bilen när man ska ta sig till samhällsnyttig service som skola,
              dagis, affärer, apotek, skattemyndigheten.
            </seg>
            <seg xml:id="i-79c99682f62b2962-0">
              Återigen är svaret från finansministern att avdraget för närvarande
              inte är aktuellt. Därför blir frågan: Hur höga ska drivmedelspriserna
              behöva vara för att finansministern på nytt ska börja fundera
              på att införa någon form av avdrag? Det avdrag vi hade var träffsäkert
              och svårt att fiffla med, svårt att göra oegentligheter med. Vad
              är tanken bakom att det för närvarande inte är aktuellt att hjälpa
              de människor som finns i områden utan andra alternativ?
            </seg>
          </u>
          <note xml:id="i-f91683520ba9ce7f-2">
            Överläggningen var härmed avslutad.
          </note>
          <note xml:id="i-21314f66ba5d95ef-0">
            5 § Svar på interpellation 2007/08:680 om skattesubventioner
            för hushållsnära tjänster
          </note>
          <note type="speaker" xml:id="i-09711c93a8366a97-0">
            Anf. 30 Finansminister ANDERS BORG (m):
          </note>
          <u who="unknown" xml:id="i-5d503e592d681a12-8">
            <seg xml:id="i-d1c5967fa3fdb12b-0">
              Herr talman! Eva-Lena Jansson har frågat mig om jag avser att
              tillsätta en utredning för att se över om svarta jobb har blivit
              vita och om jag avser att vidta några särskilda åtgärder med hänvisning
              till att närmare hälften av alla skattesubventioner enligt interpellanten
              utnyttjas av höginkomsttagare.
            </seg>
            <seg xml:id="i-246495f9ad67c7f3-0">
              Systemet med skattelättnader för hushållstjänster har varit i
              kraft i mindre än ett år. De ansökningar som nu kommit in och
              som behandlas av Skatteverket avser endast det andra halvåret
              2007. Underlaget är alltså av naturliga skäl mycket begränsat.
            </seg>
            <seg xml:id="i-656689e09ba7fc70-0">
              Det finns dock mycket som tyder på att reformen redan har haft
              en hel del positiva effekter. Almega har nyligen publicerat en
              undersökning av Demoskop när det gäller attityder och fakta kring
              hushållstjänster. Undersökningen visar bland annat att det totala
              antalet anställda i branschen ökar. Samtidigt ökar andelen heltidsanställda
              och andelen deltidsanställda minskar. Ca 1 800 personer har nyanställts
              och av dessa var nästan tre fjärdedelar arbetslösa vid anställningstillfället.
              Undersökningen visar även att företagen upplever att antalet oseriösa
              aktörer i branschen minskar och att acceptansen till att köpa
              tjänsterna svart har minskat med nästan en tredjedel.
            </seg>
            <seg xml:id="i-3d38e2a67beffb88-0">
              Av den statistik som finns tillgänglig från Skatteverket framgår
              även att reformen utnyttjas av alla och inte bara av personer
              med höga inkomster. Exempelvis är mer än 40 procent av dem som
              har ansökt om skattereduktion låg- eller medelinkomsttagare. Ansökningarna
              är dessutom spridda över en stor del av landet.
            </seg>
            <seg xml:id="i-90ab0bd89d1bcafe-0">
              Mot bakgrund av att systemet varit i kraft under så kort tid
              är det svårt att i nuläget närmare analysera de olika effekterna.
              Jag kommer dock att följa den vidare utvecklingen på området noga.
            </seg>
          </u>
          <note type="speaker" xml:id="i-4837d22157d499a5-0">
            Anf. 31 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-3">
            <seg xml:id="i-fb03f9b726f455ff-0">
              Herr talman! Bakgrunden till min interpellation var LO-tidningens
              artikel om att skattesubventioner för hushållsnära tjänster mest
              utnyttjas av höginkomsttagare. Det framgick av artikeln att underlaget
              för den statistiken utgjordes av regeringens egen utredning. Nu
              vill finansministern inte göra någon utredning utan hänvisar till
              Almegas undersökning via ett opinionsinstitut, Demoskop, vilket
              jag inte tror är riktigt samma sak som att exempelvis låta riksdagens
              utredningstjänst granska frågan.
            </seg>
            <seg xml:id="i-86338c123246c15b-0">
              Jag tycker att det är viktigt att kontrollera huruvida regeringens
              argumentation, att de svarta jobben blivit vita, stämmer. Vi har
              kunnat följa mediedebatten om hur en hel del höginkomsttagare
              fuskat genom att köpa svarta tjänster. Trots att de uppenbarligen
              haft råd att betala för tjänsterna har de valt att köpa dem svart.
              Några av dem har nu gjort avdrag för hushållsnära tjänster, men
              fortfarande saknas flera av dem som det tidigare rapporterats
              om. Egentligen vet vi alltså inte om de svarta jobben blivit vita
              eller om det är fråga om vita jobb som numera skattesubventioneras.
              Anmärkningsvärt med systemet är att merparten av dem som gör avdrag
              har höga inkomster och att man alltså väljer att subventionera
              sådana tjänster som människor borde ha råd med.
            </seg>
            <seg xml:id="i-91aa7d36e3e60a0f-0">
              Därför är min fråga till finansministern: Varför är det så viktigt
              att skattesubventionera tjänster för dem som uppenbarligen har
              hög betalningsförmåga? Som jag förstått det hela har dessutom
              en ganska stor grupp av dem med lägre inkomster som gjort avdrag
              stor förmögenhet, vilket dock inte syns på själva löneinkomsten.
              De har alltså pengar.
            </seg>
            <seg xml:id="i-700eb0eb8b4087f9-0">
              Vi socialdemokrater har tyckt att det är viktigt med vardagstid
              med barnen och ansett att man i stället borde ha satsat på dem
              som har svårt att hinna med allt. Att däremot skattesubventionera
              just hushållsnära tjänster har inte varit vår ambition. Vi har
              också tyckt att det varit viktigt att satsa på människor i till
              exempel gruppen 80-plus. Det gjordes ett försök med detta i min
              hemkommun Örebro, som Anders Borg verkar vara väl bekant med.
              Äldreomsorg och service till dem som är i behov enligt biståndsbedömning
              är också viktigt.
            </seg>
            <seg xml:id="i-ee23907c81c45aa5-0">
              Jag skulle vilja veta varför finansministern inte tycker att
              det är viktigt att göra en utredning. Det borde väl vara av intresse
              att få veta om de svarta jobben verkligen blivit vita. Vi hade
              en ganska uppmärksammad affär i Helsingfors där två kända Helsingforsspolitiker
              köpte svarta tjänster, och de tillhör inte dem som rapporterats
              ha gjort några skatteavdrag. Frågan är därför om de fortfarande
              betalar svart. Det vore av intresse att få veta om alla dessa
              människor med höga inkomster verkligen slutat köpa svarta tjänster.
              Svarta tjänster är nämligen fortfarande billigare än vita. Även
              om man en gång bestämt sig för att man inte tycker sig har råd,
              trots att man har höga inkomster, eller inte tycker att tjänsten
              är värd att köpa till ett högre pris än den svarta arbetaren begär,
              borde det utredas om det verkligen blivit som finansministern
              tror.
            </seg>
            <seg xml:id="i-0c8785e1eed00d64-0">
              Det vore viktigt att se på åtgärderna med hänvisning till att
              närmare hälften av skattesubventionerna utnyttjas av höginkomsttagare.
              Om de 40 procent som tjänar mest också gör de största avdragen
              går inte bara 40 procent av skattesubventionerna till dem utan
              förmodligen ett ännu högre belopp. Det vore väl av intresse för
              en finansminister, som sagt att det är viktigt att fördela rättvist,
              att veta hur det förhåller sig även om man för en politik som
              i princip går ut på att gynna sådana som jag som tjänar mycket,
              bor i villa och därmed kan få skattesänkningar på både det ena
              det och andra sättet.
            </seg>
            <seg xml:id="i-97d1cf65075929f0-0">
              Jag skulle vilja ha svar på frågan varför det är så viktigt att
              skattesubventionera tjänster för dem som uppenbarligen har god
              betalningsförmåga.
            </seg>
          </u>
          <note type="speaker" xml:id="i-a85e84a5a0b059eb-0">
            Anf. 32 Finansminister ANDERS BORG (m):
          </note>
          <u who="unknown" xml:id="i-5d503e592d681a12-9">
            <seg xml:id="i-0916c6021b08b34a-0">
              Herr talman! Det grundläggande skälet till att vi har infört
              systemet med avdragsrätt för hushållstjänster är naturligtvis
              att vi hårt beskattar normalt arbete i Sverige men inte beskattar
              hemarbete. Skillnaden i de här två skattesatserna, skatt respektive
              frånvaron av skatt, gör att människor tenderar att arbeta mindre
              än vad de annars hade möjlighet att göra.
            </seg>
            <seg xml:id="i-20a15fda2dc8665b-0">
              Det här leder till massor av förluster.
            </seg>
            <seg xml:id="i-d341ef9b5f4474cc-0">
              Det leder till en tillväxtförlust. Det betyder att människor
              själva utför arbete i hemmet i stället för att hyra in tjänsterna,
              när marknadsvärdet av deras arbete skulle vara långt högre och
              naturligtvis också samhällsvärdet. Det är en produktivitetsförlust
              för samhällsekonomin.
            </seg>
            <seg xml:id="i-fa14540cd8fd56f2-0">
              Det är också en jämställdhetsförlust. Vi vet att vi i Sverige
              har en av Europas mest könssegregerade arbetsmarknader, och vi
              vet att hemarbetet är snett fördelat. När barnen kommer går man
              tillbaka till ett väldigt traditionellt könsmönster. Där har naturligtvis
              hushållstjänsterna en viktig roll för att också kvinnor ska kunna
              göra karriär och för att också kvinnor ska kunna ta ansvarsfulla
              positioner. Det är viktigt, som Kvinnomaktsutredningen visar,
              för att vi ska få jämställdhet på arbetsplatserna. Manliga chefer
              leder till en mer ojämlik lönesättning än kvinnliga chefer.
            </seg>
            <seg xml:id="i-f7505a0cfdfcee11-0">
              Det är naturligtvis också en legitimitetsförlust, som vi har
              i ett system där människor som normalt sett följer lagar och regler
              anser sig behöva handla dessa tjänster svart.
            </seg>
            <seg xml:id="i-10c456e2ca858c30-0">
              Logiken i de här förslagen kan Eva-Lena Jansson enkelt få utvecklad
              genom att tala med till exempel Mona Sahlin, som är partiledare
              för Socialdemokraterna. Hon har ju förordat systemet med hushållstjänster
              innan hon blev partiledare. Om Mona Sahlin inte klarar den uppgiften
              kanske man kan ta ett telefonsamtal med Göran Persson, tidigare
              socialdemokratisk partiledare. Han har också ansökt om dessa tjänster.
            </seg>
            <seg xml:id="i-a14f004618ce5234-0">
              Varför är det på det sättet? Jo, det här löser ett grundläggande
              samhällsproblem, att vi beskattar marknadsarbete men inte hemarbete,
              det underlättar människors vardag och det minskar svartarbete.
            </seg>
            <seg xml:id="i-fc1a61813c1eb14c-0">
              Jag tror att vi redan nu kan konstatera att det här systemet
              har fungerat väsentligt bättre än vad vi trodde. Det är många
              människor som har ansökt om det, och när vi nu är på väg att förändra
              det så att man inte behöver ansöka utan skattereduktionen kan
              tas i företagen är det sannolikt att fler kommer att använda systemet.
            </seg>
            <seg xml:id="i-e35ff70929aae22c-0">
              Det här kommer att skapa jobb. Det kommer att innebära att människor
              får chans att arbeta med kollektivavtal, ordentliga arbetsgivare
              och god ordning, i stället för som tidigare under de oreglerade
              förhållanden som alltid råder i svart sektor.
            </seg>
            <seg xml:id="i-481c5f8dfd5b9332-0">
              Förslaget om hushållstjänster är ett bra förslag, som leder till
              att vi får bättre tillväxt, att vi får mer jämställdhet och att
              vi får ett mer legitimt skattesystem. Därför är det ett förslag
              som jag tror att det finns all anledning att vårda och utveckla.
            </seg>
            <seg xml:id="i-4b3556c0a6e1edf6-0">
              Däremot ser jag ingen anledning att efter sex månader tillsätta
              en utvärderingsutredning. Det kan vi naturligtvis göra så småningom,
              när vi har några år med systemet, och se om det då finns skäl
              att utveckla det.
            </seg>
          </u>
          <note type="speaker" xml:id="i-9816e712bdeb38a8-0">
            Anf. 33 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-4">
            <seg xml:id="i-a48a75ea10ab2bc8-0">
              Herr talman! Jag förstod inte av argumentationen från finansministern
              varför det var så viktigt att skattesubventionera tjänster för
              dem som uppenbarligen har hög betalningsförmåga.
            </seg>
            <seg xml:id="i-359e470186b481dd-0">
              Nu har vi sett att arbetsmarknadsministern och handelsministern
              i den här regeringen har gjort de här avdragen. Vi har inte sett
              om finansministern har valt att göra det, trots att han tidigare
              har valt att köpa svarta tjänster. Vi har inte sett om andra statssekreterare
              till regeringen har valt att göra de här skatteavdragen för tjänster
              som man tidigare tydligen kunde köpa svart.
            </seg>
            <seg xml:id="i-afa117c3fa69ef03-0">
              Vad jag försöker peka på är att många av dem som tidigare köpt
              svart uppenbarligen har haft betalningsförmåga att köpa de här
              tjänsterna vitt, och då tycker jag att det är viktigt att man
              redovisar: Har de här svarta jobben blivit vita? Eller bor det
              fortfarande människor, papperslösa utländska arbetare, i välsituerade
              familjers hem och får lönen svart? Det är väl ganska viktigt att
              granska den verksamheten.
            </seg>
            <seg xml:id="i-9c343369d8589995-0">
              Dessutom visar Skatteverket att en väldigt stor andel av pengarna
              i samband med de avdrag som har redovisats har gått till att fixa
              gräsklippning. Det är orimligt, säger Skatteverket, att man kan
              klippa gräset för de här summorna.
            </seg>
            <seg xml:id="i-1072d65d991290ea-0">
              Då är det enkelt för finansministern att hänvisa både till nuvarande
              partiledare och vad hon har sagt tidigare och till den dåvarande
              partiledaren, som tydligen gör avdrag. Jag försöker säga att jag
              tror att vår tidigare partiledare hade råd att betala de här tjänsterna
              ändå.
            </seg>
            <seg xml:id="i-487ae0fdd65cefb5-0">
              Ni har infört ett system som vi tycker är orimligt, att människor
              som har en betalningsförmåga nu helt plötsligt ska få skatteavdrag.
              Ni tycker att det är viktigt. Varför tycker ni att det är viktigt?
              Redovisa det nu!
            </seg>
            <seg xml:id="i-02749faa81a4c05b-0">
              Om man hävdar att det här är en jämställdhetsreform, vilket jag
              tycker är oerhört märkligt, borde man angripa det problem som
              uppstår, nämligen att när människor skaffar barn är det till större
              delen kvinnor som tar ut föräldraledigheten, vilket gör att man
              cementerar gamla könsroller. När kvinnorna sedan börjar jobba
              igen kvarstår deras hemarbete inklusive det här. Då är er lösning
              inte att man ska hjälpas åt i hemmen utan att det ska komma någon
              annan, gärna en kvinna, och städa i hemmet.
            </seg>
            <seg xml:id="i-2744472ee311bbf2-0">
              Jag förstår inte logiken, hur det skulle kunna öka jämställdheten
              att ingen i familjen städar längre. Finansministern har säkert
              någon form av argumentation i frågan.
            </seg>
            <seg xml:id="i-c593711ce4c651ad-0">
              Jag tycker egentligen inte att man ska ta personliga exempel,
              men eftersom vi har en finansminister som väljer att lyfta fram
              partikamrater till mig kan inte jag låta bli att lyfta fram de
              personer som man känner till har köpt tjänster svart. Jag tycker
              att det är ett problem.
            </seg>
            <seg xml:id="i-3fb4c7a21b1fb0b4-0">
              Det uppstår ett problem när man säger så här: Eftersom folk bryter
              mot lagen måste vi förändra lagen och ta bort skatterna. Ni har
              stått och påstått att människor som är arbetslösa och sjuka fuskar,
              och då är resultatet att ni sänker ersättningen. Ni har en omvänd
              logik som inte jag kan begripa. För mig är ert sätt att argumentera
              i de här frågorna huvudlöst.
            </seg>
            <seg xml:id="i-559f64635c2acbad-0">
              Uppenbarligen tycker ni att den här skattesubventionen är viktig,
              men ni tycker inte att det är viktigt att redovisa huruvida de
              svarta jobben verkligen har blivit vita.
            </seg>
          </u>
          <note type="speaker" xml:id="i-7c8ccd6e672babac-0">
            Anf. 34 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-2">
            <seg xml:id="i-4590792d64ee411d-0">
              Herr talman! Jag hade inte tänkt vara med i den här debatten,
              men den började låta lite intressant så jag gick med här också.
              Jag tyckte att den sista frågan var spännande.
            </seg>
            <seg xml:id="i-5456ce2a1ec54440-0">
              Regeringen måste väl utvärdera huruvida man får bukt med svartarbete,
              för det var ju ett av de viktiga underlagen till den här reformen.
              Jag är övertygad om att detta kommer. Jag vet inte Anders Borg
              får svara på detta.
            </seg>
            <seg xml:id="i-3531b20dae7aa3b0-0">
              Det är uppseendeväckande att man trots allt har hittat nya sätt
              att komma undan skatt. Jag tänker på fakturan där gräsklippningen
              kostade 8 000 kronor och trädfällningen kostade 200 eller 300
              kronor. Regeringen kan väl då beklaga att reformen har gett upphov
              till ny uppfinningsrikedom. Dessutom är den behäftad med en del
              gränsdragningsproblem, som också kan vara besvärliga.
            </seg>
            <seg xml:id="i-1dbfbe0c690aabd5-0">
              Jag begärde ordet när finansministern sade att den här reformen
              löser jämställdhetsarbetet. Jag kan inte riktigt förstå det. Att
              ta hem en tredje person är väl inget sätt att komma till rätta
              med ojämställdhet. Jag tycker att det kräver en viss utveckling
              från finansministerns sida.
            </seg>
            <seg xml:id="i-47709b5f3a1ad3b0-0">
              För stöd i hemmet finns det en stor marknad, och jag tycker att
              man ska vända sig till dem som i första hand behöver detta, de
              äldre. Det har man möjlighet att göra i dag, inom ramen för kommunernas
              verksamhet. De äldre kan få stöd utan att det ska vara föremål
              för någon typ av biståndsbedömning. Det är väl jättebra. Jag tror
              att det är en marknad som kommer att växa, för här finns det verkligen
              ett behov.
            </seg>
            <seg xml:id="i-0d5a5a858146dfe1-0">
              Statens resurser är knappa resurser, och de ska sättas in där
              de verkligen behövs. Jag tycker inte att den statistik vi hittills
              har fått ta del av, som visar att det i första hand är människor
              med högre inkomster som nyttjar det här, är ett tecken på att
              pengarna används där de bäst behövs. Om man jämför med andra länder
              som har liknande system ser man samma tendens där, att subventioner
              i första hand används av människor med högre inkomster.
            </seg>
            <seg xml:id="i-afe1a637c76470a4-0">
              Jag ser att finansministern i svaret hänvisar till Almegas undersökning.
              Jag sätter alltid ett litet frågetecken efter Almegas pressmeddelanden
              och undersökningar. När Skatteverket säger att 40 00050 000 har
              sökt det här avdraget säger Almega att det är över 100 000. Jag
              tror att de i sin iver är lite för positiva.
            </seg>
          </u>
          <note type="speaker" xml:id="i-e0978bacf31e44bb-0">
            Anf. 35 Finansminister ANDERS BORG (m):
          </note>
          <u who="unknown" xml:id="i-5d503e592d681a12-10">
            <seg xml:id="i-718925ecb9f83ff5-0">
              Herr talman! Eva-Lena Jansson och Marie Engström vet naturligtvis
              att det är fullständigt omöjligt, gränsande till löjligt, att
              utvärdera ett system som har varit i gång i sex månader. Det är
              naturligtvis helt ogörligt.
            </seg>
            <seg xml:id="i-f8e7085eb75ad760-0">
              Vi måste låta systemet fungera ett antal år. Sedan får man utvärdera
              det. Då kommer det med stor sannolikhet att visa sig att det har
              blivit fler jobb som har blivit vita och att fler människor har
              fått jobb i den här sektorn och att det också har inneburit en
              förbättrad allmän tillväxt därför att det ger en bättre möjlighet
              för människor att arbeta på marknaden.
            </seg>
            <seg xml:id="i-a99285e1ef0927b2-0">
              Det är därför detta är ett viktigt förslag. Det finns en helt
              entydig ekonomisk logik, inte minst beskriven i Finanspolitiska
              rådets arbete.
            </seg>
            <seg xml:id="i-829571073c4ba127-0">
              I ett system där man beskattar marknadsarbete men inte beskattar
              hemarbete riskerar man att få en situation där människor arbetar
              för mycket hemma i stället för att utnyttja den utbildning de
              har fått och den roll de har i samhällsekonomin för att producera.
              Därför har ett sådant här förslag positiva effekter för tillväxten.
              Det är också alldeles uppenbart att det är bra för jämställdheten.
            </seg>
            <seg xml:id="i-c5324341674e829a-0">
              Det finns skäl till att vi i dag ser att Sverige håller på att
              halka efter jämställdhetsmässigt, att andra länder ser större
              ökningar av kvinnors arbetstid, att till exempel kvinnor i USA
              i genomsnitt jobbar mer än svenska kvinnor, att vi har en väldigt
              könssegregerad arbetsmarknad, att vi har få kvinnliga chefer.
              Ja, det spelar roll därför att det betyder att lönesättningen
              och värderingen av arbete i Sverige görs av chefer som är män,
              som gör den utifrån manliga värderingar.
            </seg>
            <seg xml:id="i-61aa5b5bc998ff9b-0">
              Ett hushållsavdrag ger därmed en möjlighet för fler kvinnor med
              längre utbildning och mer kvalificerade positioner att arbeta
              mer. Man kan naturligtvis önska att vi i stället kunde ha en jämställdhetsdebatt
              där vi fick männen i dessa hushåll att ta ett större ansvar. Det
              skulle jag naturligtvis också tycka var väldigt bra. Men den diskussionen
              har nu pågått i Sverige i 20, 30, 40, 50, kanske till och med
              100 år, utan att det har haft några väldiga effekter. När barnen
              kommer återgår vi till väldigt traditionella könsmönster.
            </seg>
            <seg xml:id="i-a61114884ab4e873-0">
              Det här är naturligtvis skälet till att det här är ett bra förslag.
            </seg>
            <seg xml:id="i-98978c476f0e65c1-0">
              Marie Engström nämner gränsdragningsproblem. Hon var inför den
              här reformen väldigt bekymrad över att det skulle blir svårartade
              gränsdragningsproblem. Men nu har vi haft det här systemet i ett
              år, och vi ser att det är alldeles uppenbart att huvuddelen av
              ansökningarna är kopplad till rent hushållsarbete där det inte
              finns något sådant gränsdragningsproblem.
            </seg>
            <seg xml:id="i-c86d0b136fff980b-0">
              När man talar med Skatteverket säger de att deras egen bedömning
              är att det därmed inte har blivit så svårartade gränsdragningsproblem
              som man tidigare hävdade i debatten.
            </seg>
            <seg xml:id="i-de626479e8ea4b5f-0">
              Låt oss så småningom göra en utvärdering! Jag är övertygad om
              att den visar att det här är ett system som har bidragit till
              ökad jämställdhet, som därigenom också bidrar till minskade löneskillnader
              mellan män och kvinnor i ekonomin som helhet, att det är ett system
              som bidrar till en högre tillväxt, där vi bättre utnyttjar de
              många välutbildade personer som vi har i det svenska samhället
              och som ger en större legitimitet för det svenska skattesystemet.
            </seg>
          </u>
          <note type="speaker" xml:id="i-81805a7ee86605aa-0">
            Anf. 36 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-5">
            <seg xml:id="i-604d0feb9309de2a-0">
              Herr talman! Jag har försökt att diskutera skattesubventioner
              för hushållsnära tjänster för att se om de här svarta jobben verkligen
              har blivit vita, och vi har en finansminister som pratar om att
              det är en jämställdhetsreform. Jag finner det ganska befängt.
            </seg>
            <seg xml:id="i-7e61ee4e43bbbba8-0">
              Det är samma regering som har infört ett vårdnadsbidrag för att
              människor inte ska arbeta som pratar om arbetslinjen här.
            </seg>
            <seg xml:id="i-45464a439a97d010-0">
              När det gäller USA som finansministern tar upp kan jag också
              påpeka att det för många av landets amerikaner krävs två arbeten
              för att klara sin egen försörjning. Det är klart att det då blir
              fler arbetade timmar. 26 miljoner amerikaner tvingades söka matkuponger
              för att över huvud taget överleva. Ta inte gärna upp USA som ett
              exempel på en lyckad politik, för jag tycker inte att de har en
              lyckad politik!
            </seg>
            <seg xml:id="i-dc3381d0dd1c8570-0">
              Jag vill också säga att det är helt okej att köpa hushållsnära
              tjänster. Jag tycker inte att man ska förakta de människor som
              köper dem. Och jag tycker att det är viktiga och duktiga människor
              som jobbar med de här frågorna. De kan sin bransch; de kan utföra
              hushållsnära tjänster.
            </seg>
            <seg xml:id="i-f6faf14396967ef7-0">
              Vad jag försöker diskutera är vad som är rimligt. Är det rimligt
              att vi tar pengar som skulle kunna gå till exempel till äldreomsorgen,
              till sjukvården och till skolan för att människor som i dag inte
              har tid att städa hemma ska få den tjänsten till ett lägre pris?
              Är det så?
            </seg>
            <seg xml:id="i-bde6e0180806ce29-0">
              Vi skulle kunna genomföra en massa andra saker för de här skattepengarna.
              Det är klart att man kan använda skattepengarna precis hur man
              vill. Det är det regeringen visar. Jag frågar om det är lämpligt
              att göra det. Jag undrar också om de här svarta jobben verkligen
              har blivit vita, för vi vet att oerhört många som tidigare köpte
              svarta tjänster inte har gjort avdrag för vita arbeten nu. Mycket
              tyder på att det fortfarande är mycket billigare att köpa svarta
              tjänster och ha en egen hushållerska boende i källaren. Jag tycker
              att det är ett befängt system.
            </seg>
          </u>
          <note type="speaker" xml:id="i-b86434cfaf244dc9-0">
            Anf. 37 Finansminister ANDERS BORG (m):
          </note>
          <u who="unknown" xml:id="i-5d503e592d681a12-11">
            <seg xml:id="i-6a80b79888e487fb-0">
              Herr talman! Låt oss bara avslutningsvis konstatera att hushållsavdraget
              är en viktig reform för att öka tillväxten, förstärka legitimiteten
              i skattesystemet och också öka jämställdheten! På det sättet är
              den också en logisk fortsättning när det gäller att den här regeringen
              för en mycket aktiv politik för att minska skillnaderna mellan
              män och kvinnor på arbetsmarknaden.
            </seg>
            <seg xml:id="i-dee31b40b991a452-0">
              Jag tänker naturligtvis på att jobbavdraget och arbetet mot utanförskapet
              bidrar till att inkomstskillnader mellan män och kvinnor på ett
              antal års sikt kommer att minska.
            </seg>
            <seg xml:id="i-d9b57a4ac064cea0-0">
              Det mycket aktiva arbete vi gör för att förbättra företagsamhet,
              inte minst inom välfärdssektorerna, kommer också att underlätta
              kvinnors ställning på arbetsmarknaden.
            </seg>
            <seg xml:id="i-9af696a45744b0e9-0">
              I den helheten utgör också avdragsrätten för hushållstjänster
              en viktig komponent. Det är en reform för ökad tillväxt, en reform
              för jämställdhet och en reform för ett mer legitimt skattesystem.
            </seg>
          </u>
          <note xml:id="i-f91683520ba9ce7f-3">
            Överläggningen var härmed avslutad.
          </note>
          <note xml:id="i-8ee73bdb65c15531-0">
            6 § Svar på interpellationerna 2007/08:707 och 757 om begränsningsregeln
            i fastighetsskatten
          </note>
          <note type="speaker" xml:id="i-ce8c226aa12a1b0d-0">
            Anf. 38 Finansminister ANDERS BORG (m):
          </note>
          <u who="unknown" xml:id="i-5d503e592d681a12-12">
            <seg xml:id="i-a3037aae6c40beac-0">
              Herr talman! Eva-Lena Jansson har frågat mig om jag avser att
              garantera att ingen får höjd fastighetsskatt genom förslaget om
              begränsad fastighetsavgift för pensionärer. Hon har även frågat
              mig om jag avser att vidta något ytterligare initiativ för personer
              med låga inkomster som inte är berörda av förslaget samt om jag
              avser att följa upp och utvärdera hur fastighetsskatten verkar
              för enskilda, grupper och regioner. Marie Engström har frågat
              mig vilka åtgärder jag avser att vidta för att skapa en begränsningsregel
              som upplevs som rättvis mellan olika boendegrupper och som inte
              leder till ökat administrativt krångel. Jag väljer att avge ett
              gemensamt svar på interpellationerna.
            </seg>
            <seg xml:id="i-608e09ecd6464195-0">
              För dem som omfattas av den föreslagna regeln om begränsad fastighetsavgift
              innebär förslaget givetvis inte en höjning utan en begränsning
              av fastighetsavgiften. Regeringen har bedömt att det i och med
              införandet av den kommunala fastighetsavgiften inte finns något
              större behov av en generell begränsningsregel för att tillgodose
              att den löpande beskattningen av småhusen hålls på en rimlig nivå.
              Regeringen är därför inte beredd att föreslå att regeln om begränsad
              fastighetsavgift görs generell eller utvidgas till andra grupper
              än pensionärer och personer som får sjuk- och aktivitetsersättning.
            </seg>
            <seg xml:id="i-9609bb1e2a37357b-0">
              Det ligger i sakens natur att en regel om begränsad fastighetsavgift
              innebär en viss administration. Detsamma gällde även för den tidigare
              begränsningsregeln för statlig fastighetsskatt. Begränsningen
              av fastighetsavgift kommer i de allra flesta fall att kunna hanteras
              maskinellt av Skatteverket. Jag anser därför inte att några särskilda
              åtgärder är påkallade i detta avseende.
            </seg>
            <seg xml:id="i-914aaeaae7730de2-0">
              Lagstiftningen om kommunal fastighetsavgift trädde i kraft den
              1 januari i år, men fastighetsavgiften kommer inte att börja tas
              ut förrän vid 2009 års taxering. Det kommer således att dröja
              innan det finns ett faktiskt utfall att analysera. Jag avser därför
              inte att nu ta initiativ till en sådan uppföljning och utvärdering
              som Eva-Lena Jansson efterlyser.
            </seg>
          </u>
          <note type="speaker" xml:id="i-d2b5a1a69d7ff090-0">
            Anf. 39 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-6">
            <seg xml:id="i-6ba81a09a696bb2b-0">
              Herr talman! Jag ska väl tacka för svaret. Det verkar som om
              just det här med begränsad fastighetsavgift och fastighetsskatter
              är ett litet troll i regeringen.
            </seg>
            <seg xml:id="i-ec36273cfd015bf0-0">
              Jag hade faktiskt nästan väntat mig att socialminister Göran
              Hägglund skulle vara här. Han har ju varit väldigt ivrig när det
              gäller just fastighetsskatten, men det är väl bra att det är finansministern
              som får svara på frågor.
            </seg>
            <seg xml:id="i-ed90b0d61ae73e51-0">
              När det gäller den begränsningsregel som den här regeringen har
              beslutat om hade vi en gammal begränsningsregel som omfattade
              120 000 individer.
            </seg>
            <seg xml:id="i-0dd43b9dc09e67a6-0">
              Den här regeringens nya regel kommer att omfatta ca 51 000 personer.
              Då blir min fråga till finansministern: Vad säger man om de 69
              000 personer som inte kommer att omfattas av er regel?
            </seg>
            <seg xml:id="i-51519159588cf04a-0">
              Jag tycker att det är positivt i och för sig att man säger att
              begränsningsregeln hängs upp på individ i stället för hushåll,
              men det kan få oanade effekter. Om man i ett hushåll skriver över
              fastigheten till den person som omfattas av begränsningsregeln
              kan det bli positivt att gifta sig med en person som omfattas
              av fastighetsregeln. Då slipper man att betala den här fastighetsavgiften.
              Har finansministern räknat på den effekten?
            </seg>
            <seg xml:id="i-afa810c6d7263590-0">
              Jag har de frågorna, och jag tycker att det är viktigt att man
              nu ser över det. Det har varit ett löfte till människor att man
              ska förändra fastighetsskatten och göra det billigare, men uppenbarligen
              är det några som kommer att få betala priset. Många av dem som
              hade dyra hus här i Helsingforssområdet, även i min kommun, ska
              få sänkt avgift på bekostnad av dem med lägre inkomst.
            </seg>
            <seg xml:id="i-e68cfdfef6d22ad9-0">
              Det vore också intressant att veta när det gäller dem som nu
              ska omfattas av begränsningsregeln och att man ska kunna gå tillbaka
              till arbete även om man har förtidspension: När upphör begränsningsregeln
              att gälla, vid vilken inkomst? Personerna ska ju kunna jobba ett
              antal timmar och få en viss inkomst utan att det ska påverka deras
              sjukersättning, men då kanske de inte tillhör den gruppen. Är
              det något finansministern har lagt in i beräkningen när det gäller
              vilka som ska omfattas av begränsningsregeln?
            </seg>
            <seg xml:id="i-ac0c49443dc5b49a-0">
              Det vore intressant om man följde upp och utvärderade hur fastighetsskatten
              verkar för enskilda grupper och regioner. Precis som i den förra
              interpellationsdebatten säger finansministern att det är för tidigt
              att göra en utvärdering. Frågan är i så fall: När kommer en utvärdering?
            </seg>
            <seg xml:id="i-06dc670b44e470e9-0">
              Om det inte kommer någon nästa år, när kommer det då någon? Varför
              är det inte viktigt att utvärdera de här frågorna? Man skulle
              kunna följa dem löpande, tycker jag, halvårsvis, årsvis. Välkommen!
              Jag ser gärna att man följer upp det och ser vad som händer med
              det antal som omfattas av begränsningsregeln.
            </seg>
          </u>
          <note type="speaker" xml:id="i-caabe0560c5c8b94-0">
            Anf. 40 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-3">
            <seg xml:id="i-8c795d6df2b5162c-0">
              Herr talman! Jag tackar finansministern för svaret. Nu är det
              fastighetsskattedebatt igen.
            </seg>
            <seg xml:id="i-a000116c5bff3ec2-0">
              Jag tycker att det är lite spännande att regeringen lägger fram
              förslag om att införa en begränsningsregel. Jag kommer ihåg att
              för några år sedan var det mycket fnysande kring vår begränsningsregel.
              Man tyckte från alliansens sida att vi inte ska behöva ha ett
              system som kräver att det finns en begränsningsregel.
            </seg>
            <seg xml:id="i-789d2a991ca0106e-0">
              Jag har alltid tyckt att begränsningsregeln är bra. Jag tycker
              att den har en bra fördelningspolitisk profil. Där finns det en
              koppling till förmågan att betala fastighetsskatt. Det är det
              som har varit den bärande kritiken många gånger mot fastighetsskatteuttaget.
            </seg>
            <seg xml:id="i-9d4d5095bb407484-0">
              Det har redan kommit en proposition om detta till riksdagen.
              Den kom efter att jag hade skrivit den här interpellationen till
              finansministern. Men det är intressant att debattera det här ändå.
              Beslutet kommer förmodligen inte att tas förrän någon gång i höst.
            </seg>
            <seg xml:id="i-450718b197a4e3b8-0">
              Den centrala frågan är: Varför omfattar inte begränsningsregeln
              alla människor som av olika skäl har en låg inkomst? Varför begränsar
              regeringen detta till att gälla pensionärer eller personer som
              har aktivitets- eller sjukersättning? Det är väl lika legitimt
              att underlätta för andra grupper som av olika skäl inte har en
              hög inkomst.
            </seg>
            <seg xml:id="i-cd083a981e0e22bc-0">
              Jag har också siffror på detta. Jag har frågat riksdagens utredningstjänst.
              Mina siffror liknar Eva-Lena Janssons siffror. Ca 51 000 individer
              skulle omfattas av regeringens förslag, men om man byggde ut systemet
              att omfatta alla skulle det handla om drygt 110 000 småhusägare.
            </seg>
            <seg xml:id="i-9cb81d1c528c05a0-0">
              Jag tycker att finansministern i sitt svar på den här interpellationen
              förminskar problemet en hel del. Jag hittade ett pressmeddelande
              som var utsänt från Finansdepartementet. Man skrev när förslaget
              kom: Vi vet att många pensionärer har det knapert ekonomiskt.
              Det är säkert ett helt riktigt uttalande, men jag tror väl att
              både vi och finansministern vet att det även finns andra människor
              som har det knapert ekonomiskt.
            </seg>
            <seg xml:id="i-bbb07da75df945dc-0">
              Jag är intresserad av att höra finansministerns kommentar till
              detta. Varför ska inte alla omfattas av den här regeln?
            </seg>
            <seg xml:id="i-232832b25d3f4e84-0">
              Vi pratade förut om gränsdragningsproblem och administrativt
              krångel. Man kan instämma i vad flera remissinstanser har påpekat:
              Att selektera människor på det här sättet innebär en ökad administrativ
              börda.
            </seg>
          </u>
          <note type="speaker" xml:id="i-2542aa188a4f3559-0">
            Anf. 41 Finansminister ANDERS BORG (m):
          </note>
          <u who="unknown" xml:id="i-5d503e592d681a12-13">
            <seg xml:id="i-0cb94c130bc83b15-0">
              Herr talman! Det är kanske viktigt att vi försöker klarlägga
              hur det här systemet fungerar. När man läser Eva-Lena Janssons
              interpellation får man intrycket att en pensionär i Pålsboda skulle
              få höjd skatt.
            </seg>
            <seg xml:id="i-fc8a5d91dcc25fd7-0">
              Systemet är uppbyggt så att man ska betala en avgift som reduceras
              så att den inte kan överstiga 2 800 kronor. För den som har ett
              småhus handlar det om att man har ett taxeringsvärde på 373 000
              kronor med 0,75 procents skattesats. För dem som har hus som är
              taxerade lägre än så blir det naturligtvis inte en höjning till
              2 800 kronor.
            </seg>
            <seg xml:id="i-5b232c57b80aaee4-0">
              Jag antar att Eva-Lena Jansson inte heller har gett den bilden
              till de pensionärer som hon har haft kontakt med. Det vore att
              skrämma upp människor i onödan. Det handlar naturligtvis om en
              begränsningsregel. För dem som har lägre taxeringsvärde, som inte
              omfattas av begränsningen, blir det då naturligtvis ingen höjning.
            </seg>
            <seg xml:id="i-a1b23f925b82747e-0">
              Nu efterfrågas åter en utvärdering. Men det går inte att utvärdera
              begränsningsregler innan de har trätt i kraft, innan vi har haft
              systemet i några år, det har satt sig och påverkat fastighetspriser
              och annat. När vi väl har sett det kan vi naturligtvis utvärdera
              också den här delen av fastighetsskattereformen. Då kommer vi
              säkert att finna att den har haft en bra funktion i det att det
              har varit ett relativt enkelt sätt att begränsa genomslaget för
              fastighetsskatten för grupper med sämre inkomster.
            </seg>
            <seg xml:id="i-15bc8d2fc70e480c-0">
              Jämfört med den gamla begränsningsregeln är det här, som flera
              remissinstanser påpekar, en administrativt enklare regel. Den
              är därmed en mindre belastning på det allmänna systemet än den
              tidigare.
            </seg>
          </u>
          <note type="speaker" xml:id="i-ac12032e0e59ae36-0">
            Anf. 42 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-7">
            <seg xml:id="i-9aefd5ea51bc6bd3-0">
              Herr talman! Det är glädjande att finansministern använder det
              begrepp som vi har använt hela tiden, nämligen fastighetsskatten.
              Det är en fastighetsskatt ni kan kalla det fastighetsavgift eller
              inte.
            </seg>
            <seg xml:id="i-36d7df05fcfa51ef-0">
              Nej, jag har inte gett pensionärer i Pålsboda några andra uppgifter
              än dem jag hade att komma med. Hon hade läst sig till att hon
              skulle få en höjning. Därför hörde hon av sig till mig. Av den
              information jag hade hade jag svårt att reda ut huruvida hon skulle
              få en höjd fastighetsskatt. Jag har lovat att återkomma till henne.
            </seg>
            <seg xml:id="i-e7917eba970fc7a9-0">
              Som sagt var, den gamla begränsningsregeln omfattade, som jag
              uppfattade det, 120 000 individer det kan vara 110 000 som Marie
              Engström sade. Den nya kommer att omfatta 51 000. Det betyder
              att 69 000 personer inte kommer att omfattas av er regel. Då blir
              frågan om man har tittat mer på den här gruppen från Finansdepartementet.
            </seg>
            <seg xml:id="i-2b3268ca544540ed-0">
              Den här regeringen och framför allt vår finansminister är väldigt
              förtjust i nationalekonomisk teori. Man pratar om ekonomiska och
              skattemässiga incitament till arbete. Den som är förtidspensionär,
              har sjukersättning och är på väg till arbete kommer att behöva
              beakta den skattemässiga negativa effekten av att inte längre
              omfattas av begränsningsregeln för fastighetsskatten om han eller
              hon går tillbaka till arbete. Har man tänkt på att den person
              som har sjukersättning kanske inte får högre inkomst bara för
              att han eller hon börjar arbeta? Hur har ni tänkt på den frågan?
            </seg>
            <seg xml:id="i-5b2eb97817e36564-0">
              Ni pratar om att det är viktigt att folk går tillbaka till jobbet
              och att man ska ta bort sådant som minskar möjligheterna att komma
              tillbaka till jobb som att man får högre skatt och så vidare.
              Men det här är de facto det som händer för den här personen.
            </seg>
            <seg xml:id="i-3fbb1ee2ab315e94-0">
              Jag tycker att det är jättebra att människor kommer tillbaka
              till arbete. Det vill jag understryka. Men regeringen håller på
              att göra vårt skattesystem så krångligt och så ogenomträngligt
              för vanliga människor att det är obegripligt snart också för oss
              politiker.
            </seg>
            <seg xml:id="i-e73a2484f82e0e8b-0">
              Jag hoppas i alla fall att statsrådet kommer att återkomma när
              det gäller just uppföljning av fastighetsskatten överlag, för
              det är viktigt att se vad den får för effekter. Att jag som boende
              i Örebro får en sänkning av fastighetsskatten och en sänkning
              av skatten på många olika sätt känner jag till, men det är också
              viktigt att se hur det här slår ur fördelningsynpunkt och hur
              det slår i staden, på landet och i glesbygden i olika delar av
              Sverige.
            </seg>
          </u>
          <note type="speaker" xml:id="i-d40e20810b035b2c-0">
            Anf. 43 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-4">
            <seg xml:id="i-55e85efd9de22c25-0">
              Herr talman! Jag ställde en fråga till finansminister Anders
              Borg, men jag tycker inte riktigt att jag har fått svar på den.
              Varför är det bara vissa grupper som ska kunna använda sig av
              begränsningsregeln? Varför ska den inte gälla alla med lägre inkomster?
              Det är egentligen det centrala i det vi debatterar här.
            </seg>
            <seg xml:id="i-794825f59c1bbcd9-0">
              Det har lite grann blivit regeringens kännemärke att ha olika
              skatteregler för olika grupper. Jag tänker på jobbskatteavdraget
              som inte ska gälla till exempel pensionärer och människor som
              får sjukersättning eller a-kassa. Kan det vara så att man efter
              den starka kritik man fått, framför allt från olika pensionärsorganisationer
              som menar att pension är uppskjuten lön, vill blidka dessa grupper
              och därför i panik tar till ett sådant här förslag och säger att
              vi återinför begränsningsregeln och så låter vi den gälla just
              för pensionärerna?
            </seg>
            <seg xml:id="i-ef10b152858bc2b8-0">
              Nu har ni också flaggat för att i varje fall pensionärerna ska
              få jobbskatteavdraget eller någon typ av inkomstskattereduktion.
              Men är det inte så att ni har trasslat in er ganska rejält när
              det gäller skattesystemet? Jag tänker på den likformiga beskattningen
              med generella regler. Om man som ni gör det ena avsteget efter
              det andra hamnar man väl till slut i att stå och plottra och säga
              att nej, den ena gruppen ska inte omfattas, men det ska den andra
              gruppen och så helt plötsligt, precis som Eva-Lena Jansson säger,
              kan det vara så att människor i ena stunden kan befinna sig i
              den ena gruppen för att därefter befinna sig i den andra gruppen.
              Och vi får ett system som blir allt krångligare.
            </seg>
            <seg xml:id="i-cf580b549b30d8b3-0">
              Finansministern, jag vill ha svar på varför inte alla kan omfattas
              av begränsningsregeln.
            </seg>
          </u>
          <note type="speaker" xml:id="i-67d67e7e3d6afd9d-0">
            Anf. 44 Finansminister ANDERS BORG (m):
          </note>
          <u who="unknown" xml:id="i-5d503e592d681a12-14">
            <seg xml:id="i-c6d33396c282d1ca-0">
              Herr talman! Låt oss börja med att klargöra det som är viktigt
              här: Den pensionär i Pålsboda som Eva-Lena Jansson hänvisar till
              kommer alltså inte att få en höjd skatt med denna begränsningsregel.
              Skatten höjs inte till 2 800 kronor, och jag är naturligtvis glad
              över att Eva-Lena Jansson nu har fått detta klart för sig. Det
              framgår visserligen klart och tydligt i propositionen, och det
              är ju viktigt att vi inte skrämmer pensionärer och får dem att
              tro att det blir kraftiga skattehöjningar när så inte är fallet.
              Det är alltså glädjande att Eva-Lena Jansson är tydlig på den
              punkten.
            </seg>
            <seg xml:id="i-16c4867388a20999-0">
              Eva-Lena Jansson menar att vi måste se fastighetsskatten ur ett
              nationalekonomiskt perspektiv. Då tycker jag att det kan vara
              rimligt att vänsterpartierna står upp och gör det. I dag har vi
              ett läge där man mörkar. Vänsterpartiet mörkar man har ingen klar
              linje. Miljöpartiet mörkar man har ingen klar linje. Socialdemokraterna
              mörkar man har ingen klar linje. Det finns inte ett samlat förslag
              från vänstersidan om hur fastighetsskatten ska utformas, och därför
              går det inte heller att utvärdera vad det skulle innebära för
              pensionärer, för löntagare och för andra grupper i samhället.
            </seg>
            <seg xml:id="i-1ec62aaae30f1126-0">
              Men givet att vänsteralternativet är så förtjusta i fastighetsskatten:
              Varför inte stå och försvara den som den var? Varför inte säga
              att det med de nya taxeringsvärdena för en normal villa i Helsingforssregionen
              ska handla om en skattehöjning på 10 000, 15 000, 20 000 eller
              kanske till och med 30 000 kronor? Förklara för normala villaägare
              och löntagare i Helsingfors att deras skatt ska inte bara höjas
              med tusen kronor i månaden när ni gör om jobbskatteavdraget, utan
              även med ytterligare tusen kronor i månaden när ni gör om fastighetsskatten!
            </seg>
            <seg xml:id="i-9581ed9379727052-0">
              Legitimiteten i en demokrati bygger på att man före ett val berättar
              vad det är man avser att göra efter valet. Jag förstår att Socialdemokraterna
              egentligen inte räknar med att få en vänstermajoritet efter valet
              då är det logiskt att man inte berättar om sin politik. Men om
              vi mot förmodan skulle ha otur och landa i den sitsen är det ett
              rimligt krav från väljarna att få veta vilken politik man avser
              att stå för.
            </seg>
            <seg xml:id="i-dec542db110c3210-0">
              Är det så att de som bor i Örebro ska räkna med att skatten höjs
              med 2 000, 3 000 eller 4 000 kronor med ett socialdemokratiskt
              vänsteralternativ?
            </seg>
            <seg xml:id="i-9f28456ab83972c3-0">
              Marie Engström väljer att föra in jobbskatteavdraget. Låt oss
              vara tydliga med att det sannolikt är den mest centrala skattereform
              som har genomförts de senaste decennierna, om vi talar om full
              sysselsättning. När Finanspolitiska rådet utvärderar reformen
              handlar det om en sysselsättningsökning på nästan 90 000 personer.
              Konjunkturinstitut, OECD, kommissionen, Finansdepartementet alla
              landar vi på siffror i den storleksordningen. Det är alltså ett
              mycket viktigt steg tillbaka till full sysselsättning som därmed
              tas.
            </seg>
            <seg xml:id="i-2b6a1f8e74cb6df0-0">
              Det är naturligtvis så att skulle vi mot all förmodan få en vänsterregering
              i Sverige och man då försämrar jobbskatteavdraget får vi återigen
              ett system där man jagar ut arbete och sysselsättning ur Sverige.
              Det är så de politiska alternativen ser ut.
            </seg>
            <seg xml:id="i-e256edee9ef07f18-0">
              Vi har naturligtvis inte tagit fram en perfekt fastighetsskattereform.
              Ett så komplext system som fastighetsskatten kommer aldrig att
              bli perfekt, men det nuvarande systemet är förutsägbart. Villaägarna
              vet ungefär vad de kommer att betala i skatt. De som får höjd
              avgift kommer att få det med några hundra kronor och inte med
              20 00030 000 kronor i skattehöjningar. Systemet är legitimt därför
              att människor kan förutse hur skatten slår och påverkar deras
              ekonomi.
            </seg>
            <seg xml:id="i-82ea80aeadc0871f-0">
              Mot detta står ett vänsteralternativ som inte berättar någonting.
              Vi får höra långa litanior om hur bra fastighetsskatten är som
              skattebas, men vi får inte veta någonting om hur man tänker höja
              den. Kan man inte få lite besked? Blir det 20 000 kronors höjning
              för en normal Helsingforssvilla? Det är väl en rolig diskussion,
              och den ser jag fram emot, men den lär väl dröja eftersom Socialdemokraterna
              vet att de aldrig kan få legitimitet för sin linje i fastighetsskattefrågan.
            </seg>
          </u>
          <note type="speaker" xml:id="i-e324bba7002aa175-0">
            Anf. 45 EVA-LENA JANSSON (s):
          </note>
          <u who="eva-lena_jansson_b8d91d" xml:id="i-88ca3ccff48ff074-8">
            <seg xml:id="i-438300c2e3adfddc-0">
              Herr talman! Valrörelsen 2010 ska bedrivas 2010, och då lovar
              jag att det kommer att finnas besked i alla frågor man är intresserad
              av.
            </seg>
            <seg xml:id="i-f92a56726f6141be-0">
              Det stämmer att pensionären i Pålsboda förmodligen inte får höjd
              fastighetsskatt, men boende i Pålsboda som har låga inkomster
              kommer att få det. Det är precis vad finansministern nu har stått
              och redovisat. De kommer nämligen inte att omfattas av den här
              begränsningsregeln som Anders Borg har pratat om.
            </seg>
            <seg xml:id="i-c792a18538d443bf-0">
              Det är Anders Borg som är nationalekonom, inte jag. Jag är brevbärare,
              för tillfället tjänstledig från Posten och numera ledamot av Sveriges
              riksdag. Men jag försöker ändå sätta mig in i de här frågorna
              med de begränsade erfarenheter jag har, och jag försöker göra
              så gott jag kan.
            </seg>
            <seg xml:id="i-5a9edaf1b76fe529-0">
              Fastighetsskatten är inget jag kan till hundra procent, men jag
              förstår i alla fall när människor som i dag har höga inkomster
              får sänkt skatt medan de som är sjuka och arbetslösa får sänkt
              ersättning och vilka effekter detta får.
            </seg>
            <seg xml:id="i-14b1f1adb7a5738d-0">
              Jag förstår också vilka effekter det får när människor med låga
              inkomster inte omfattas av begränsningsregeln och när 69 000 personer
              får betala mer än vad de tidigare gjorde. Till och med det resonemanget
              förstår jag men jag är inte nationalekonom.
            </seg>
            <seg xml:id="i-ab1bdded8bebdf55-0">
              Jag tyckte att det var viktigt att lyfta upp frågan och tydliggöra
              hur de här reglerna ser ut, och jag hoppas i alla fall, hur mycket
              Anders Borg och Göran Hägglund än tycker om det här med fastighetsskatten,
              att man ändå försöker utvärdera systemet för att se vad det får
              för konsekvenser med ett system där människor som kanske har samma
              inkomst betalar olika typer av fastighetsskatt. Man måste få stor
              kunskap om det.
            </seg>
            <seg xml:id="i-6516c33de4eaaa6d-0">
              Med det, herr talman, vill jag önska personalen i kammaren och
              hela riksdagen inklusive talmannen en trevlig sommar. Till finansministern
              vill jag säga att jag hoppas att han begrundar det jag just har
              sagt.
            </seg>
          </u>
          <note type="speaker" xml:id="i-98ed1a58be84351b-0">
            Anf. 46 MARIE ENGSTRÖM (v):
          </note>
          <u who="marie_engstrom_e6a38f" xml:id="i-75c888475c892a33-5">
            <seg xml:id="i-0df49503bf970342-0">
              Herr talman! Finansminister Anders Borg säger att Vänsterpartiet
              mörkar om fastighetsskatten. Anders Borg, jag har skrivit en interpellation.
              Jag vill ha svar på varför inte alla omfattas av ert förslag till
              begränsningsregel såsom vi hade det förut, för jag tycker att
              det är mer rättvist.
            </seg>
            <seg xml:id="i-424424e6da08cf37-0">
              Anders Borg undviker galant att svara på den frågan. I stället
              sätter han i gång och pratar och kastar tillbaka debatten i mitt
              knä och säger att jag mörkar om fastighetsskatten. Men vad jag
              vet skulle den här interpellationsdebatten inte handla om Vänsterpartiets
              förslag till fastighetsskatt utan om Anders Borgs och regeringens
              förslag till utformning av begränsningsregel, och med anledning
              av det har jag ställt en fråga.
            </seg>
            <seg xml:id="i-536c45da196ca5d5-0">
              När det gäller vårt förslag till fastighetsskatt tog jag i förra
              interpellationsdebatten upp att vi tycker att det regeringen har
              gjort, att återföra uppskov med reavinstskatt, är en bra åtgärd.
              Det är någonting som vi kan tänka oss att också föreslå. Nu säger
              jag det en gång till.
            </seg>
            <seg xml:id="i-378a8365859e99f0-0">
              Det betyder ju att fastighetsskatteuttaget i och med det faktiskt
              kan sänkas om man jämför med de procentsatser som gällde förra
              mandatperioden. Nu är jag jättetydlig. Mer än så kan jag inte
              säga i dag, men vi kommer liksom andra partier att återkomma till
              det inför valrörelsen och ta debatten i det läget.
            </seg>
            <seg xml:id="i-1d0fb646e0e1dac1-0">
              Anledningen till att jag har pratat om jobbskatteavdrag är ju
              att jag vill exemplifiera hur ni gärna sätter olika skattesatser
              för olika grupper, vilket ni nu också gör när ni ska införa en
              begränsningsregel där ni selekterar olika grupper. Den ena gruppen
              ska få tillgång till den, den andra ska inte det. Ni kan inte
              på något sätt motivera varför inte alla ska kunna omfattas av
              en begränsningsregel.
            </seg>
          </u>
          <note type="speaker" xml:id="i-9e5fd4dfed7568cb-0">
            Anf. 47 Finansminister ANDERS BORG (m):
          </note>
          <u who="unknown" xml:id="i-5d503e592d681a12-15">
            <seg xml:id="i-06fc6fa13622170b-0">
              Herr talman! Det är viktigt att vi förstår vad diskussionen handlar
              om. Jag har lämnat ett utförligt interpellationssvar som visar
              varför vi i det nya systemet, där vi har ett tak för fastighetsskatten
              och där vi har sänkt skattesatsen, inte har samma behov som tidigare
              av begränsningsregeln. I dagens system kommer det inte i Helsingforss
              kommuner att innebära att man får 10 000, 20 000 eller 30 000
              kronor i höjd skatt nu när taxeringsvärdena kommer. Det är därför
              systemet har ändrats.
            </seg>
            <seg xml:id="i-1efcc865989f9c66-0">
              Låt oss konstatera att Eva-Lena Jansson här lovar besked. Vi
              ska få veta om det är 1 000, 2 000 eller 3 000 kronor som väntar
              örebroarna i höjd skatt. Vi ska få veta om det är 10 000, 20 000
              eller 30 000 konor som väntar stockholmarna i höjd skatt.
            </seg>
            <seg xml:id="i-a9a27ac5db36ff30-0">
              Det är väl så kompromissen kommer att se ut. Socialdemokraterna
              driver på för att höja skattesatsen. Socialdemokraterna driver
              på för att ta bort gränsen. Marie Engström driver på för att få
              upp räntan på uppskoven. Här har vi en skattechock i vardande.
              Vi får undra om Miljöpartiets bidrag är att man också ska höja
              reavinstskatten. Vilken del av detta som det blir höjd skatt på
              vet vi inte. Det får vi inte veta därför att vänsterpartierna
              angriper vår skattereform utifrån den mycket enkla positionen
              att inte redovisa sin egen.
            </seg>
            <seg xml:id="i-7139ae92b9840976-0">
              Ska vi hålla god ordning på skattesystemet, ska vi hålla god
              ordning på offentliga finanser måste alternativen kunna jämföras.
              Det är det som det handlar om. Vänsterpartierna talar om att minska
              skillnaderna och göra ett enhetligt skattesystem, men varför inte
              berätta som det är? Det handlar ju bara om att höja skatterna.
            </seg>
            <seg xml:id="i-cf968ed2e806263e-0">
              När ni säger att pensionärerna inte ska ha en annan skattesats
              än löntagarna, berätta då också att det handlar om att sänka skatten
              med 3 miljarder för pensionärerna och höja den med 30 miljarder
              för löntagarna. Det är ju det som är det socialdemokratiska alternativet
              för att minska skillnaderna 3 miljarder till pensionärerna och
              30 miljarder i höjd skatt för löntagarna. Det är därför det här
              också är en politik som skulle leda till att skattesystemet åter
              blev illegitimt och illa fungerande.
            </seg>
          </u>
          <note xml:id="i-f91683520ba9ce7f-4">
            Överläggningen var härmed avslutad.
          </note>
          <note xml:id="i-e880d24d6e829621-0">
            7 § Svar på interpellation 2007/08:725 om organiserad brottslighet
            i byggbranschen
          </note>
          <note type="speaker" xml:id="i-6a393368e43e65cb-0">
            Anf. 48 Finansminister ANDERS BORG (m):
          </note>
          <u who="unknown" next="cont" xml:id="i-5d4356753178a29f-0">
            <seg xml:id="i-5522c4b4e4d1b8ad-0">
              Herr talman! Cecilia Wigström i Göteborg har frågat mig dels
              vilka åtgärder jag ämnar vidta för att byggföretag ska betala
              och redovisa källskatt och sociala avgifter utifrån varje enskild
              anställd och när de nya reglerna kan träda i kraft, dels vilka
              åtgärder jag ämnar vidta för att Skatteverket ska få befogenhet
              att göra oanmälda besök på byggarbetsplatser för att motarbeta
              svartarbete.
            </seg>
            <seg xml:id="i-405d8fc85d6874ec-0">
              Låt mig först säga att jag delar Cecilia Wigströms oro över utvecklingen
              inom byggbranschen. Allvaret understryks av att såväl Byggbranschen
              i samverkan som Skatteverket har vänt sig till departementet och
              bett om hjälp att sanera branschen.
            </seg>
            <seg xml:id="i-4f157fcc667650d2-0">
              Skatteverket har fått i uppdrag att undersöka ett sätt att redovisa
              utbetald lön och avdragen preliminär skatt på individnivå genom
              en webbtjänst. Verket ska redovisa uppdraget den 30 juni i år.
              Även om jag naturligtvis är försiktigt positiv till tanken vill
              jag inte ta ställning i frågan innan rapporten har lämnats.
            </seg>
            <seg xml:id="i-07ae812be015319b-0">
              Inom Finansdepartementet pågår ett arbete med att utvärdera det
              första årets verksamhet med personalliggare i restauranger och
              hos frisörer. Skatteverket har lämnat ett underlag för utvärderingen
              som tyder på att systemet varit effektivt.
            </seg>
            <seg xml:id="i-bca66e445822f6f7-0">
              I samband med utvärderingen studeras också om och hur systemet,
              eller delar av det, bör utvidgas till att omfatta även andra branscher,
              bland annat byggbranschen.
            </seg>
            <seg xml:id="i-c7c20acff20853cb-0">
              Det pågår alltså redan arbete med de frågor som Cecilia Wigström
              har tagit upp i sin interpellation.
            </seg>
          </u>
          <note xml:id="i-1f882ad153c69bf5-0">
            Anf. 49 CECILIA WIGSTRÖM i Göteborg (fp):
          </note>
          <u who="unknown" prev="cont" xml:id="i-00366d39334c424b-0">
            <seg xml:id="i-2417655b39934a24-0">
              Herr talman! Jag vill börja med att tacka finansministern för
              det oerhört positiva svaret. Anledningen till att jag har ställt
              min interpellation är att jag är oerhört oroad över utvecklingen
              i Sverige, där den organiserade brottsligheten breder ut sig alltmer.
            </seg>
            <seg xml:id="i-d10f80588bfa728c-0">
              I mitten av 90-talet hade vi fem sex gäng. I dag är de otaliga
              och oräkneliga. Vi har mc-gäng, vi har fängelsegäng och vi har
              etniska grupperingar som ägnar sig åt olika slags illegal verksamhet,
              ofta med narkotika i centrum. Men det kan också handla om att
              sälja kvinnor i sexhandel eller om utpressning.
            </seg>
            <seg xml:id="i-08d110ac85864664-0">
              De är oerhört farliga. De hotar vittnen, de hotar brottsoffer
              och de hotar även åklagare och poliser. De vill skapa en annan
              ordning än vår rättsstat. Det här är i förlängningen ett hot mot
              vår demokrati.
            </seg>
            <seg xml:id="i-16ef7ba3fd8f8186-0">
              Alliansen har tagit krafttag. Vi satsar till exempel på 20 000
              fler poliser och ser till att vi nu får en kraftfull buggningslagstiftning.
              Regeringen har också fattat beslut om den nationella mobiliseringen
              mot grov, organiserad brottslighet.
            </seg>
            <seg xml:id="i-f0aec4485a0b645d-0">
              De här gängen tvättar ju sina pengar i vanliga branscher, bland
              annat byggbranschen som är den som jag har tagit upp i min interpellation.
              Det gör att det inte bara är polisen som kan göra någonting åt
              detta utan även andra myndigheter.
            </seg>
            <seg xml:id="i-ce1b3e0f6a123e6c-0">
              Gängen bedriver alltså en illegal verksamhet med en legal fasad.
              Just det faktum att byggbranschen har haft en historia och en
              utbredd kultur med svartarbete har inneburit att den har varit
              en av de attraktiva branscherna. Det innebär att det är svårt
              att konkurrera för seriösa företagare när andra företag inte betalar
              löner och sociala avgifter som är i nivå med det man ska göra.
            </seg>
            <seg xml:id="i-77d6d79a4c918828-0">
              Vi får ett stort skattebortfall; 1020 miljarder beräknas det
              uppgå till. Det är stora summor, särskilt med tanke på att byggsektorn
              utgör ungefär 10 procent av den totala sysselsättningen.
            </seg>
            <seg xml:id="i-4983344d64e13fa6-0">
              Ett annat problem är att när den organiserade brottsligheten
              träder in kommer också våld, hot och utpressning in i branschen.
              Fack och arbetsgivare har ju tagit tag i de här frågorna. Jag
              tycker dessutom att det är så himla positivt att se att även finansministern
              och Finansdepartementet har tagit tag i de här frågorna och tar
              dem på största allvar. Jag är väldigt nöjd med svaret.
            </seg>
            <seg xml:id="i-2ca1511760b474ae-0">
              Branschen har infört ett ID 06-system för att man ska kunna se
              vilka som jobbar på olika byggen. Är det en svartarbetare, eller
              är det en vit arbetare, någon som arbetar legalt? Det man nu behöver
              från vår sida, från statsmakternas sida, är att också se till
              att Skatteverket kan göra oanmälda besök och att det går att betala
              in sociala avgifter på individnivå. Det håller Finansdepartementet
              nu på att jobba med.
            </seg>
            <seg xml:id="i-441e4d9ff52aea9d-0">
              Min fråga till finansministern som en följdfråga blir: Kan finansministern
              säga något mer? Skatteverket ska göra en redovisning i slutet
              av juni av hur arbetet fortskrider, har finansministern något
              mer att säga om när det här kan implementeras? Jag hör lite orossignaler
              om att det kan dra ut på tiden. Det är viktigt att det här sker
              skyndsamt så att vi kan få hejd på den organiserade brottsligheten.
            </seg>
            <seg xml:id="i-d13438a0e5618528-0">
              En annan fråga jag skulle vilja passa på att ställa utgår från
              det som står i svaret, att Finansdepartementet studerar den här
              personalliggaren och effekten av den. Kan finansministern säga
              något mer om när vi kan få en lagstiftning som gör att Skatteverket
              kan få göra oanmälda besök? Om jag kunde få några mer uppgifter
              om det vore det väldigt positivt. Jag antar att ett system där
              man skulle titta närmare på personalliggaren på något sätt också
              beaktar det branschen redan har gjort i och med ID 06-arbetet.
            </seg>
          </u>
          <note type="speaker" xml:id="i-e9ccf1f5b9e74561-0">
            Anf. 50 Finansminister ANDERS BORG (m):
          </note>
          <u who="unknown" next="cont" xml:id="i-5d4356753178a29f-1">
            <seg xml:id="i-c91d332483033c71-0">
              Herr talman! Det råder full samsyn mellan mig och Cecilia Wigström
              på hur viktigt det är att motarbeta organiserad brottslighet.
              Det handlar naturligtvis om ökade resurser för polisen. Det måste
              handla om att vi ser till att domstolarna har möjligheter att
              fullgöra sitt arbete på ett bra sätt. Slutligen handlar det om
              att kriminalvården måste fås att på längre sikt fungera på ett
              sätt som gör att brottslingar inte återvänder till brottslighet.
            </seg>
            <seg xml:id="i-33c6a8aeb713f27b-0">
              Det handlar också naturligtvis om den översyn av straffskalorna
              som sker i dag, där inriktningen självfallet är att det för grova
              våldsbrott bör ske en skärpning av straffen. En vid del av detta
              kan naturligtvis vara att vi också bidrar genom att förändra skattesystemen
              så att de bättre följer upp och motarbetar svart verksamhet och
              ekonomisk brottslighet.
            </seg>
            <seg xml:id="i-4403de43e4bb3a18-0">
              Jag ser samarbetet mellan de ansvariga myndigheterna inom ekobrottsområdet,
              som nu förstärks, som en viktig del. Det handlar naturligtvis
              också om att det kan vara viktigt att vi får regeländringar som
              gör det svårare att bedriva brottslighet verksamhet och om resurser
              för de myndigheter som har ansvar för detta.
            </seg>
            <seg xml:id="i-b33c3e0cc21be4dd-0">
              Sammantaget är jag övertygad om att kombinationen av en bred
              förstärkning av rättsväsendet och ett arbete för att tydliggöra
              skattereglerna kan ha en positiv effekt. Exakt hur det ska ske
              ska vi återkomma till när vi har fullgjort beredningsarbetet.
              Jag ser ingen anledning att i dag gå utöver det som vi tidigare
              har konstaterat.
            </seg>
          </u>
          <note xml:id="i-69cccc43c536a605-0">
            Anf. 51 CECILIA WIGSTRÖM i Göteborg (fp):
          </note>
          <u who="unknown" prev="cont" xml:id="i-00366d39334c424b-1">
            <seg xml:id="i-e791db6d09ece3eb-0">
              Herr talman! Jag delar helt och fullt finansministerns inställning.
              Det är positivt att höra hur han redogör för regeringens inriktning
              på att stärka upp hela rättskedjan, från polis till Kriminalvården,
              och att också angripa den organiserade brottsligheten genom olika
              myndigheters samverkan.
            </seg>
            <seg xml:id="i-d6ba3eb99daa4652-0">
              Vi i Folkpartiet har länge förordat just en Al Capone-strategi.
              Vi vet att Al Capone i USA aldrig blev fälld för mord eller de
              andra grova brott som han begick, utan han fick till slut ett
              långt fängelsestraff på grund av skattebrott.
            </seg>
            <seg xml:id="i-5ad4f89c680acfc3-0">
              Det är oerhört positivt att regeringen har beslutat om en nationell
              mobilisering mot den grova organiserade brottsligheten. Och precis
              som finansministern säger kommer de regionala underrättelsecentrum
              som i dag finns i de tre storstäderna, där polis och åklagare
              samverkar med Ekobrottsmyndigheten och Skatteverket, att utökas
              till att omfatta och finnas i hela landet.
            </seg>
            <seg xml:id="i-568a555d602fe98d-0">
              Jag vill ta tillfället i akt här, herr talman, att säga något
              ytterligare om vikten av det arbete som Finansdepartementet nu
              genomför.
            </seg>
            <seg xml:id="i-65415c08b92c56cd-0">
              En första fördel om man kan få in skatteinbetalningar på individnivå
              månadsvis från byggföretag är att det kommer att ge Skatteverket
              en jämnare arbetsbörda. Inbetalningarna kommer inte att göras
              bara i slutet av året. Det kommer också att göra det enklare för
              företagen. Om de får en webbaserad tjänst kommer de elektroniskt
              mycket enkelt att kunna föra över uppgifter till Skatteverket.
            </seg>
            <seg xml:id="i-723e76c8dad6cdf5-0">
              En andra fördel är att vi kommer att få en bättre fungerande
              marknad, för vi vet att de små byggföretagen har väldigt svårt
              att konkurrera. Där vet jag inte om finansministern ser någon
              anledning att göra åtskillnad mellan de små företagen och de stora
              företagen. Det kan vara lättare att hjälpa de stora företagen
              i deras arbete mot svartarbetet. Men det kan vara svårt att komma
              åt den svarta marknaden med arbete som utförs hemma hos folk,
              där det tyvärr är alldeles för utbrett att man betalar svart för
              lite smårenoveringar.
            </seg>
            <seg xml:id="i-e6b619ddee6d15a0-0">
              En tredje fördel om vi kan få till stånd en skärpt kontroll från
              myndigheternas sida är att vi kan få mindre svartarbete och därmed
              också mindre organiserad brottslighet. Det är ju syftet med det
              hela. Vi har sett goda resultat i restaurangbranschen. Sedan personalliggare
              infördes för bara ett år sedan är det 4 000 jobb som har blivit
              vita och skattintäkterna har ökat med 470 miljoner kronor. Det
              är nästan ½ miljard kronor extra till statskassan. Det är inte
              en engångseffekt utan något som vi bör kunna räkna med varje år,
              och det är viktiga pengar att kunna använda till välfärden.
            </seg>
            <seg xml:id="i-db48270f042c3d9e-0">
              När jag nu får möta finansministern här vill jag passa på att
              höra med finansministern om det finns några andra åtgärder på
              gång för att få till en kulturförändring i Sverige vad gäller
              synen på svart ekonomi och svartarbete, som ju är det som gör
              att organiserade brottslingar lockas till byggbranschen, restaurangbranschen,
              åkeriföretag, städföretag alltså de branscher där det är mycket
              kontanthantering och en kultur av svartarbete. Det är viktigt
              att få ut till medborgarna att det är viktigt att ändra synen
              på detta.
            </seg>
            <seg xml:id="i-b7d3dd16566df503-0">
              För tio år sedan hade vi inte de här organiserade gängbrottslingarna,
              men de utnyttjar nu den här kulturen som finns alltför brett.
              Jag tror att många svenskar, om de får upp ögonen för detta samband,
              skulle vara villiga att ta avstånd från den svarta ekonomin.
            </seg>
          </u>
          <note type="speaker" xml:id="i-39e737dfbca2b26c-0">
            Anf. 52 Finansminister ANDERS BORG (m):
          </note>
          <u who="unknown" next="cont" xml:id="i-5d4356753178a29f-2">
            <seg xml:id="i-12f06510770554f5-0">
              Herr talman! Det råder en tydlig samsyn mellan mig och Cecilia
              Wigström om vikten av att både bekämpa den organiserade brottsligheten
              och förbättra och förenkla skattesystemen.
            </seg>
            <seg xml:id="i-6940fb18dcdc2f21-0">
              Vi vet av erfarenhet att grov organiserad brottslighet förekommer
              i större utsträckning i vissa delar av ekonomin. Det är byggbranschen,
              restaurangbranschen och ett antal andra näringar som är anfrätta
              av denna samhällsparasit som den grova organiserade brottsligheten
              utgör.
            </seg>
            <seg xml:id="i-4024333b3953ee3c-0">
              Cecilia Wigström reser frågan om att komma åt det här genom att
              få till stånd en kulturförändring. Det tror jag är en helt riktig
              ansats. Jag tror att vi är på god väg att göra det, därför att
              den grundläggande utgångspunkten för regeringen är att göra det
              enklare att göra rätt och svårare att göra fel i skattesystemet.
              Och skattesystemet blir mer legitimt när vi sänker skatterna så
              att vanliga människor får mer pengar kvar i plånboken och följaktligen
              lättare att göra rätt för sig, samtidigt som vi förbättrar välfärden.
              Vi höjer kunskapsinnehåll och kvalitet i vården. Att skatterna
              framstår som rimliga i relation till vad man får för välfärd och
              service är det som avgör hur mycket skatter vi faktiskt får in.
              Upplevs skattesystemet som rättvist och rimligt får vi in större
              skatteintäkter. Därigenom motverkar vi också grov organiserad
              brottslighet.
            </seg>
            <seg xml:id="i-4591234c90cf5f8c-0">
              Det är också viktigt att understryka att det här inte bara är
              en skattefråga. Det handlar naturligtvis också om att bekämpa
              brottslighet med de normala brottsbekämpningsmetoder vi har, där
              polis, rättsväsende, domstolar och kriminalvård är centrala. Det
              är också därför som dessa myndigheter har fått och kommer att
              få ökade ekonomiska resurser.
            </seg>
          </u>
          <note xml:id="i-1929cea1903834b3-0">
            Anf. 53 CECILIA WIGSTRÖM i Göteborg (fp):
          </note>
          <u who="unknown" prev="cont" xml:id="i-00366d39334c424b-2">
            <seg xml:id="i-f7d1a1a5867ea8e2-0">
              Herr talman! Jag vill tacka finansministern så hemskt mycket
              för hans svar till mig och för debatten som vi har haft. Jag är
              väldigt glad och nöjd med att regeringen tar detta på största
              allvar och jobbar vidare.
            </seg>
            <seg xml:id="i-4be252b35741b9e2-0">
              Det är viktigt att vi bekämpar den organiserade brottsligheten,
              för vi måste se vad som blir konsekvensen om vi inte får hejd
              på den här utvecklingen, att den organiserade brottsligheten utgör
              ett allvarligt hot mot vår rättsstat och därmed också vår demokrati.
            </seg>
            <seg xml:id="i-f46298ab414323e2-0">
              Jag vill skicka med att det positiva arbete som pågår för att
              få byggföretag att betala in källskatt och sociala avgifter på
              individnivå och att Skatteverket ges möjlighet att göra oanmälda
              besök på byggarbetsplatser är jätteviktigt. Jag vill verkligen
              ge mitt stöd till att detta arbete skyndas på i departementet.
            </seg>
            <seg xml:id="i-ac611aa6c8a940e1-0">
              Det finns också internationella exempel att titta på. Danmark,
              Estland, Ungern, Finland och Holland har liknande system. Det
              vore mycket positivt om Sverige kunde gå vidare i den riktningen,
              och det är vi på väg att göra.
            </seg>
            <seg xml:id="i-79185e5bd737dc21-0">
              Jag vill än en gång tacka finansministern.
            </seg>
          </u>
          <note type="speaker" xml:id="i-8be6fb88585c67cc-0">
            Anf. 54 Finansminister ANDERS BORG (m):
          </note>
          <u who="unknown" xml:id="i-5d503e592d681a12-16">
            <seg xml:id="i-0cbdd86220ec0046-0">
              Herr talman! Jag vill tacka Cecilia Wigström för att hon gett
              oss möjlighet att ha den här interpellationsdebatten, även om
              det nu råder sommartid i landet.
            </seg>
            <seg xml:id="i-a6f68ec7a5fcc81b-0">
              Jag vill också tacka därför att vi har en så tydlig samsyn i
              de här frågorna inom alliansen och mellan våra respektive partier.
              Samsynen utgör en god grund för det fortsatta arbetet, där de
              riktlinjer som Cecilia Wigström redogör för också är de som jag
              ser framför mig: att vi har ett gemensamt arbete där vi ska skärpa
              regelverket och tydliggöra att det ska vara god och lika konkurrens
              mellan dem som arbetar vitt och dem som arbetar svart också inom
              byggmarknad, restaurangbransch och andra näringar som har anfrätts
              av ekonomisk brottslighet.
            </seg>
            <seg xml:id="i-6f43c7141259dda1-0">
              Låt mig tacka Cecilia Wigström för denna viktiga interpellationsdebatt.
            </seg>
          </u>
          <note xml:id="i-f91683520ba9ce7f-5">
            Överläggningen var härmed avslutad.
          </note>
          <note xml:id="i-0a759077c3e83600-0">
            8 § Svar på interpellation 2007/08:738 om utanförskapet
          </note>
          <note type="speaker" xml:id="i-3f91aa4800ca5bdb-0">
            Anf. 55 Finansminister ANDERS BORG (m):
          </note>
          <u who="unknown" xml:id="i-5d503e592d681a12-17">
            <seg xml:id="i-f53da73abb031d12-0">
              Herr talman! Mikaela Valtersson har frågat mig om utanförskapet
              och om regeringen avser att förtydliga begreppet och tala om hur
              många människor som i dag befinner sig i utanförskap.
            </seg>
            <seg xml:id="i-b8bb9cf34a15db35-0">
              Utanförskapsbegreppet syftar till att belysa att betydligt fler
              än de som räknas som arbetslösa har arbetsmarknadsrelaterade problem
              och att dessa problem till och med kan vara allvarligare än de
              problem som arbetslösa har. Utanförskapet är alltså ett samlingsbegrepp
              för ett allvarligt samhällsproblem och låter sig inte enkelt kvantifieras
              med en enda storhet. Det kan mätas på olika sätt och regeringen
              arbetar för närvarande med att förbättra mätmetoderna. Av betydelse
              i sammanhanget är också att begreppet diskuteras flitigt i ekonomiska
              rapporter och analyser från OECD, IMF och inom EU. Det är således
              ett vedertaget koncept i den internationella diskussionen om problem
              på våra arbetsmarknader.
            </seg>
            <seg xml:id="i-547fb4b7accc24a6-0">
              Under lång tid har debatten kring arbetsmarknaden och sysselsättningspolitiken
              fokuserats på hur många som är sysselsatta eller arbetslösa. Hur
              många som är sysselsatta eller arbetslösa är inte oviktigt men
              att bara fokusera på dessa grupper riskerar att leda sysselsättningspolitiken
              fel. Det visar inte minst erfarenheterna av den socialdemokratiska
              regeringens kvantitativa mål för just dessa grupper.
            </seg>
            <seg xml:id="i-6a314166114d79ff-0">
              Dessa mål var bland annat behäftade med problemet att man lätt
              kunde manipulera dem genom att flytta människor från arbetslöshet
              till arbetsmarknadspolitiska program eller ännu värre till tillstånd
              helt utanför arbetsmarknaden som aktivitets- och sjukersättning.
              Det gjorde att siffrorna förbättrades, men i själva verket förvärrades
              situationen för de berörda människorna. Deras möjligheter att
              komma tillbaka till arbetsmarknaden blev helt enkelt sämre. De
              kvantitativa målen tydliggjorde inte heller att det helt avgörande
              för ökad välfärd är att de nya jobben är varaktiga, det vill säga
              det gäller att undvika att människor på nytt får problem när konjunkturläget
              blir sämre.
            </seg>
            <seg xml:id="i-8b90d86a21a1f6a4-0">
              Regeringens ambition är att öka den varaktiga sysselsättningen
              framför allt genom åtgärder som underlättar för människor som
              står långt utanför arbetsmarknaden. Därför har regeringens politik
              inriktats på i första hand åtgärder som på olika sätt hjälper
              människor att komma tillbaka till arbetsmarknaden och åtgärder
              som gör det mer lönsamt att arbeta än att inte göra det. Till
              de viktigaste åtgärderna hör jobbskatteavdraget, förändringarna
              av a-kassan och sjukförsäkringarna och ett flertal åtgärder som
              avser att förbättra matchningen mellan utbud och efterfrågan på
              arbetskraft.
            </seg>
            <seg xml:id="i-eadab72c27206cc1-0">
              Flera externa bedömare av svensk ekonomi har dragit slutsatsen
              att regeringens politik är framgångsrik och får avsedd effekt.
              Inte minst IMF, som för några dagar sedan var här och gjorde sin
              årliga granskning av Sverige, pekar på att så är fallet. Faktum
              är att den svenska arbetsmarknaden inte sett så här bra ut på
              20 år. Det är förstås mycket glädjande och understryker att vi
              är på rätt väg.
            </seg>
          </u>
          <note type="speaker" xml:id="i-fdf8518f47a7b010-0">
            Anf. 56 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-145954b71bc36a72-0">
            <seg xml:id="i-1b379cde4159a4f1-0">
              Herr talman! En av alliansens viktigaste valfrågor under valrörelsen
              2006 var att minska utanförskapet. Begreppet utanförskap har också
              använts mycket flitigt under regeringens två första år vid makten.
              Det sägs fortfarande vara en huvudprioritering att minska detta
              utanförskap.
            </seg>
            <seg xml:id="i-bb3b85d15b85f69e-0">
              I vårpropositionen skriver regeringen att antalet personer som
              får sin försörjning från system som rör ohälsa, arbetslöshet och
              försörjningsstöd minskade med 121 000 personer under 2007. Utanförskapet
              mäts av regeringen som antalet helårsekvivalenter försörjda med
              olika sociala ersättningar.
            </seg>
            <seg xml:id="i-c4a06f616f50277c-0">
              Denna statistik har samlats in av SCB under ett antal år. Regeringen
              använder emellertid en variant av SCB:s statistik där även sjuklöneperioden
              som inte ersätts av det offentliga ingår. Därför får man en högre
              siffra än SCB.
            </seg>
            <seg xml:id="i-432cc4a562fabc69-0">
              Att regeringen räknar in helårsekvivalenter skapar förvirring
              och gör att målet med regeringens politik blir oklart. Sammantaget
              är det 1,8 miljoner individers ersättningar som är sammanräknade
              till helårsekvivalenter. Många av dem som räknas in är individer
              som är frånvarande en mycket kort del av året, till exempel på
              grund av sjukdom eller kortare tids arbetslöshet. Med regeringens
              sätt att räkna ingår även personer som är borta kanske två dagar
              från arbetet för att de är förkylda i det så kallade utanförskapet.
              Detta är såklart mycket missvisande och gör att fokus försvinner
              från de riktiga problemen med människor som verkligen står långt
              från arbetsmarknaden eller som har sociala problem som gör det
              svårt för dem att försörja sig själva.
            </seg>
            <seg xml:id="i-8b924ceb0aacb15d-0">
              Regeringen gör tyvärr inte heller någon analys av skillnaden
              mellan kvinnor och män när det gäller utanförskap. Att sjuktalen
              ser olika ut, att fler kvinnor än män har sjuk- och aktivitetsersättning,
              att fler kvinnor än män är deltidsarbetslösa och att arbetslöshetstiderna
              ser olika ut för kvinnor och män tas ingen hänsyn till. Man tar
              heller ingen hänsyn till orsakerna bakom dessa skillnader som
              ofta handlar om att kvinnor och män har olika ställning på arbetsmarknaden.
            </seg>
            <seg xml:id="i-51462b8212df39ea-0">
              Ska man ha trovärdighet i att verkligen vilja lösa problem med
              människor som står utanför arbetsmarknaden måste man analysera
              den verklighet man talar om och titta på vad det finns för orsaker
              bakom statistiken.
            </seg>
            <seg xml:id="i-7b9a2a377a6aff39-0">
              Jag får väl så långt tacka finansministern för svaret, även om
              jag vill förtydliga några frågor som jag inte tycker att finansministern
              riktigt svarade på.
            </seg>
            <seg xml:id="i-5447a5797edade92-0">
              Man kritiserar den tidigare regeringen för att ha kvantitativa
              mått, men detta är verkligen att upphöja kvantitativa mått till
              det stora och viktiga. Om man för att få ned utanförskapssiffrorna
              ger stor betydelse åt att folk går förkylda till jobbet i stället
              för att fokusera på det som är riktiga problem har man upphöjt
              kvantitativ statistik över människors riktiga problem.
            </seg>
            <seg xml:id="i-5ad653879a99f511-0">
              Anders Borg har inte svarat på om ni har planer på att redovisa
              statistik över hur många personer ni bedömer de facto befinner
              sig i ett utanförskap och vad man egentligen är utanför för något.
              Upphöjer man utanförskapet till sin viktigaste fråga vore det
              väl ändå relevant att redovisa hur många och vilka det rör sig
              om? Det vore mycket bra om vi här i dag kan få svar på hur finansministern
              ser på det.
            </seg>
            <seg xml:id="i-d3bc8feada12b463-0">
              I svaret säger finansministern att utanförskapet är ett samlingsbegrepp
              för ett allvarligt samhällsproblem och det låter sig inte enkelt
              kvantifieras med en enda storhet. Jag skulle vilja att finansministern
              i dag tydligare kunde definiera vilket detta allvarliga samhällsproblem
              är och om han anser att det behöver belysas mer noggrant än ni
              hittills gjort.
            </seg>
            <seg xml:id="i-6c5de139a4df29b2-0">
              Finansministern talar om att man ska förbättra mätmetoderna.
              Det vore bra om ni kunde förtydliga det. På vilket sätt tänker
              ni förbättra mätmetoderna och vilket är det allvarliga problem
              som man behöver belysa?
            </seg>
          </u>
          <note type="speaker" xml:id="i-d74c8c47c2b5b384-0">
            Anf. 57 Finansminister ANDERS BORG (m):
          </note>
          <u who="unknown" xml:id="i-5d503e592d681a12-18">
            <seg xml:id="i-0c55284501d40517-0">
              Herr talman! Hur uppnår vi full sysselsättning? Om detta råder
              det egentligen ingen stor oenighet bland experterna på arbetsmarknadspolitik.
              Vi gör det genom att öka arbetsutbudet så att fler människor är
              på arbetsmarknaden och söker de arbeten som erbjuds. Då kan sysselsättningen
              öka utan att löner och inflation tar fart. Man ökar arbetsutbudet.
              Det råder inte heller någon oenighet om hur man ökar arbetsutbudet.
              Man ser till att det är en ekonomisk belöning, att det finns ekonomiska
              drivkrafter för att öka arbetsutbudet.
            </seg>
            <seg xml:id="i-6400a4632479908e-0">
              Det är inte bara utbudet som spelar roll. Det spelar också roll
              vad vi har för lönesättning i ekonomin. Det är därför vi kan ha
              arbetslöshet även i perioder av relativt god tillväxt. Hur påverkar
              vi lönesättningen? Jo, vi ser till att det lönar sig bättre att
              arbeta och vi anpassar a-kassan så att den inte är en evig försörjningsförsäkring
              utan syftar till omställning. Det gör att lönebildningen bättre
              återspeglar ekonomins funktionssätt och att arbetslösheten minskar.
              Vi kan också förbättra lönebildningen genom att förbättra matchningen.
              Det gör vi genom att återupprätta arbetslinjen.
            </seg>
            <seg xml:id="i-4d21f086e2a5bf48-0">
              Det är ingen kärnfysik att regeringens ekonomiska politik leder
              till förbättrad sysselsättning. Det handlar om grundläggande modeller
              för hur arbetsmarknaden fungerar som gäller i all erfarenhet och
              forskning vi har och som det definitivt råder bred enighet om
              bland de arbetsmarknadsekonomer som arbetar med dessa frågor.
            </seg>
            <seg xml:id="i-144e518b539780f5-0">
              Det är också tydligt hur resultaten ser ut. Inför debatten tog
              jag fram några olika statistikkällor. När vi tillträdde var 211
              300 personer öppet arbetslösa; i dag är det 172 000. Då befann
              sig 154 000 personer i Amsåtgärder; i dag är det ungefär 88 000.
              Det har alltså gått ned med 66 000. Latent arbetslösa personer
              som uppger att de inte har något arbete och att de i grunden står
              till arbetsmarknadens förfogande men inte aktivt söker arbete
              minskade från 181 000 till 140 000. Vi har också en stor grupp
              undersysselsatta som anmäler sig hos Arbetsförmedlingen och söker
              ytterligare arbete den har minskat från 295 000 till 282 000.
              Tittar vi på de med sjukpenning har antalet minskat från 236 000
              till 188 000. Antalet med sjuk- och aktivitetsersättning har gått
              ned från 553 000 till 541 000. Jag har inte använt siffrorna i
              helårsekvivalenter, men jag återkommer gärna och redovisar dem
              också.
            </seg>
            <seg xml:id="i-19a94f18554e22ae-0">
              Detta betyder att det är fler människor som har arbete, som får
              vara med om den vinst det innebär att ha arbetskamrater, som får
              vara med om de lönehöjningar som ligger i att produktiviteten
              stiger i ekonomin och som har den självklara rätt som människor
              strävar efter, nämligen att få försörja sig själva genom eget
              arbete.
            </seg>
            <seg xml:id="i-4d51dca0f4ea443c-0">
              Mot detta står en vänsterpolitik där man vill höja skatterna.
              Mest obegripligt i detta gäng är ändå Miljöpartiet. Man vill ersätta
              ett jobbavdrag som leder till betydande sysselsättningsökningar
              med en annan skattesänkning ett grundavdrag. Det är ett grundavdrag
              som inte har någon som helst effekt på hur många som arbetar,
              hur lönebildningen fungerar eller hur matchningen på arbetsmarknaden
              går till. Det är närmast svenskt rekord i bristande ekonomisk
              logik i de förslagen. Man ska ersätta jobbavdrag med grundavdrag,
              man ska återställa bidragsnivåer och man ska se till att Ams fungerar
              som det gjorde tidigare. Då kommer resultatet att bli som det
              blir. Med all grundläggande erfarenhet och forskning vi har om
              arbetsmarknaden kommer det att betyda att jämviktsarbetslösheten
              ökar och att sysselsättningen sjunker. Här har vi det grundläggande
              problemet.
            </seg>
            <seg xml:id="i-491bd6478d76f5bb-0">
              Miljöpartiet har en utmärkt miljöpolitik i många avseenden där
              logiken är uppenbar och enkel. Varför kan inte samma logik tillämpas
              när vi ser på arbetsmarknadspolitiken?
            </seg>
          </u>
          <note type="speaker" xml:id="i-a2c33549d72c7463-0">
            Anf. 58 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-145954b71bc36a72-1">
            <seg xml:id="i-e4bb5d5bb0ffa19e-0">
              Herr talman! Vi hade visserligen rätt trevligt i onsdags och
              jag vet inte vad finansministern tycker, men jag för min del tänkte
              inte upprepa budgetdebatten utan hålla mig till det jag faktiskt
              har frågat om. Det handlade om er hantering av utanförskapet och
              utanförskapssiffrorna.
            </seg>
            <seg xml:id="i-68aa957db4a41f04-0">
              Jag vill också tipsa finansministern om att läsa på oppositionspartiernas
              budgetar lite bättre eftersom han menar att vi ersätter jobbavdraget
              med grundavdrag. Det är inte på långa vägar i samma nivå.
            </seg>
            <seg xml:id="i-f6ad0ec6c9752f79-0">
              Det är lägre arbetslöshet nu än för några år sedan. Det vore
              väl konstigt annars med den brinnande högkonjunktur som har varit.
              Arbetslöshetssiffrorna går ned i högkonjunktur.
            </seg>
            <seg xml:id="i-33f40148f3b6284a-0">
              Min fråga handlade om er användning av utanförskap som begrepp.
              Jag kritiserade inte det. Det handlar inte om vilka åtgärder ni
              har gjort och analysen av om de har varit riktiga eller inte.
              Om finansministern redovisar statistiken på samma sätt som nu
              är det åtminstone ärligt.
            </seg>
            <seg xml:id="i-b0fd7dd7089422fb-0">
              Att klumpa ihop detta och prata om ett utanförskap vänder jag
              mig emot och ställer min fråga om. Vi kanske kan prata om det.
            </seg>
            <seg xml:id="i-69056f0ba177a774-0">
              Jag tror att det är stor skillnad om man har ganska lätt att
              komma tillbaka till arbetsmarknaden eller om man står långt ifrån
              och har varit sjuk och arbetslös under många år. Då behöver man
              ofta hjälp i en omställningsprocess eller med omskolning. När
              det gäller de människorna har ni inte lyckats, och ni har inte
              haft några åtgärder som riktar sig till just dem.
            </seg>
            <seg xml:id="i-8913fe93f2662581-0">
              Av de 1,8 miljoner individer som regeringen räknar in i utanförskapet
              var det under förra året ungefär 450 000 som hade sin inkomst
              enbart från de aktuella stöden, resten hade i huvudsak inkomst
              från arbete eller näringsverksamhet. Därför stämmer användningen
              av begreppet utanförskap väldigt dåligt överens med människors
              gängse uppfattning om vad ett utanförskap är.
            </seg>
            <seg xml:id="i-81c776cc5c2289f0-0">
              Jag tycker att det är en märklig människosyn att befästa att
              man står utanför något slags samhällsgemenskap om man av någon
              anledning inte kan försörja sig själv. Eftersom begreppet används
              så flitigt av den moderatledda regeringen kan det vara på sin
              plats att fundera över vad det betyder. Jag slog upp det i Nationalencyklopedin.
              Där står det att begreppet utanförskap handlar om att stå utanför
              en viss gemenskap i hem-, arbets-, kultur- eller samhällsliv mellan
              medlemmar av ett land.
            </seg>
            <seg xml:id="i-09a45407d9111a0f-0">
              När regeringen säger att utanförskapet har minskat med 121 000
              personer tror nog de flesta att 121 000 riktiga människor har
              sluppit ifrån långtidssjukdom eller långtidsarbetslöshet och därmed
              ett utanförskap från arbetsgemenskapen. Så är ju inte fallet.
            </seg>
            <seg xml:id="i-5f275c44a0054e1f-0">
              I själva verket har till exempel långtidsarbetslösheten nästan
              inte minskat alls. Det var fortfarande 79 100 i mars 2008, jämfört
              med 81 800 i oktober 2006. Visst har den minskat något, men i
              ett läge där jobbtillväxten har varit exceptionell är det ändå
              en ganska blygsam minskning.
            </seg>
            <seg xml:id="i-0fc9c967f91dd8fe-0">
              Risken är nu stor att långtidsarbetslösheten åter ökar. Regeringen
              och dess företrädare som utgör majoritet för regeringens politik
              verkar själva inte ens vara medvetna om vad man menar när man
              säger att utanförskapet minskar. Till skillnad från den statistik
              som SCB tidigare har tagit fram över antalet helårsekvivalenter
              har man valt att lägga till sjuklöneperioden, som faktiskt betalas
              av arbetsgivaren de första 14 dagarna.
            </seg>
            <seg xml:id="i-e1fbde4acb5349c0-0">
              Jag har låtit riksdagens utredningstjänst beräkna utanförskapet
              med utgångspunkt från Finansdepartementets egna prognoser i stället
              för Moderaternas ursprungliga beräkningsmodell den ni använde
              i valrörelsen. Den analysen visar att utanförskapet under hela
              den här mandatperioden inte kommer att minska med en enda person
              utan snarare öka något. När man ser den verkligheten ändrar man
              statistiken och räknar på något annat sätt för att få bättre siffror.
            </seg>
            <seg xml:id="i-7b3a4a45611312b9-0">
              Det är det jag vänder mig emot. Jag har inte analyserat er jobbpolitik
              i sak. Jag vänder mig emot ert sätt att använda begreppet utanförskap.
            </seg>
          </u>
          <note type="speaker" xml:id="i-b81ef6f248ed0ffb-0">
            Anf. 59 Finansminister ANDERS BORG (m):
          </note>
          <u who="unknown" xml:id="i-5d503e592d681a12-19">
            <seg xml:id="i-8128b1e0ea26709b-0">
              Herr talman! Utanförskapet är ju inte en uppfinning av alliansen.
              Det här är en diskussion som vi för i nästan alla europeiska länder
              och även i de andra industriländerna. Vilka grupper man inkluderar
              i statistiken varierar lite mellan länderna. Det beror delvis
              på att vi har lite olika problem. I Medelhavsekonomierna tenderar
              utanförskapet att i huvudsak bestå i att människor går in i det
              ordinarie pensionssystemet och därmed lämnar arbetsmarknaden.
              Det finns länder som Italien och Grekland där vi har ett stort
              utanförskap som döljer en bristande jämställdhet mellan män och
              kvinnor på arbetsmarknaden och där vi har en alldeles för låg
              förvärvsfrekvens bland kvinnor. I USA har vi ett stort och betydande
              problem med att många är i förtidspensionssystemet. Det finns
              olika exempel på detta.
            </seg>
            <seg xml:id="i-e9cca97048e02f43-0">
              Vi har inte uppfunnit begreppet utanförskap. Vi har inte ens
              uppfunnit måtten. I alla de finansplaner där Mikaela Valtersson
              och hennes partikolleger har tryckt på ett godkännande i riksdagen
              har det här begreppet redovisats eftersom det är ett sätt att
              se på vilka offentliga transfereringssystem vi har.
            </seg>
            <seg xml:id="i-9f1cf45c89dca411-0">
              Vi kan naturligtvis diskutera i vilken utsträckning människor
              med förtidspension, sjukersättning eller arbetslöshet i realiteten
              befinner sig i ett varaktigt och problematiskt utanförskap. Det
              kommer vi aldrig att hitta ett perfekt mått på. Vi får använda
              de mått som finns.
            </seg>
            <seg xml:id="i-c2ef9a852f21fa3c-0">
              Jag tycker ändå att det är slående när man tittar på statistiken.
              Jag valde att redovisa några siffror för Mikaela Valtersson. Jag
              har några andra. Jag ska använda dem vi har för helårsekvivalenser.
            </seg>
            <seg xml:id="i-55d3b562c488a850-0">
              Vi har haft en nedgång med 6 000 av dem med förtidspension, 40
              000 av dem som får sjukpenning, 69 000 av dem i arbetslöshet,
              57 000 av dem med arbetsmarknadspolitiska åtgärder och 4 000 av
              dem med socialbidrag från 2006 till de prognoser vi har för i
              år.
            </seg>
            <seg xml:id="i-0b7e2f3d0c29eb3e-0">
              Den siffra som jag redovisade tidigare var naturligtvis högre
              eftersom det inte var helårsekvivalensen utan personer. Då var
              nedgången 155 000. För att inte ge en överdriven bild av detta
              kan det vara viktigt att titta på helårsekvivalenser. Vi vet att
              huvuddelen av dem som är arbetslösa är arbetslösa en kortare period.
            </seg>
            <seg xml:id="i-309abbd8f9e12021-0">
              Jag undrar om inte skälet till att Mikaela Valtersson för den
              här diskussionen och hakar upp sig på en enskild detalj i ett
              statistiskt mått är att hon försöker komma undan problemet.
            </seg>
            <seg xml:id="i-13f3058a389b53a4-0">
              Jag tror inte att det går att landa i en annan slutsats än att
              den politik som Mikaela Valtersson skulle vilja föra i Sverige
              skulle leda till att sysselsättningen sjönk, arbetslösheten ökade,
              sjukskrivningarna förvärrades och till att vi skulle ha ett större
              utanförskap. Det sammanhänger med att om man försämrar jobbskatteavdraget,
              om man höjer a-kassa och sjukersättning, tillsammans med vänsterpartierna,
              minskar motiven att vara i arbete. Då försvagas arbetsutbudet.
              Samtidigt försämras lönesättningen och matchningen på arbetsmarknaden.
              Då kommer jämviktsarbetslösheten att öka. Då kommer utanförskapet
              att växa. Fler människor kommer att dömas till att inte ha arbetskamrater
              och till att inte få vara med i löneutveckling och gemenskap,
              till att inte ha stolthet över egen försörjning.
            </seg>
            <seg xml:id="i-482c71d80b3695de-0">
              I grund och botten handlar det inte om att vi ska debattera om
              en liten andel av de sjukskrivna ska eller inte ska ingå. Det
              handlar om grundläggande olika samhällssyn. Jag är för ett samhälle
              med full sysselsättning, där alla som vill och kan ska arbeta
              och där alla som vill och kan ska ha möjlighet till egen försörjning.
              Det är vår skyldighet som politiker att utifrån den kunskap och
              erfarenhet vi har föra en politik som leder till det och att anstränga
              oss för att försöka förstå hur systemen kan bidra till arbete
              eller utanförskap och försöka utforma dem på bästa möjliga sätt.
              Här har vi en grundläggande skillnad. Miljöpartiet och vänsterpartierna
              för en politik som dömer människor till utanförskap.
            </seg>
          </u>
          <note type="speaker" xml:id="i-767d02a64b0f6dd0-0">
            Anf. 60 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-145954b71bc36a72-2">
            <seg xml:id="i-f4c636ed5f937d1d-0">
              Herr talman! Jag förstår om regeringen och finansministern vill
              tala om det här som en liten detalj. För mig är det ingen liten
              detalj. Jag tror att det för de flesta människor inte är en liten
              detalj om man står utanför arbete. Man måste fokusera på vad som
              är de verkliga problemen och hur man löser att människor kan få
              komma tillbaka i arbete. Om man då upphöjer utanförskapet till
              norm och räknar in människor som är borta från jobbet några dagar
              för förkylning har man hamnat fel. Det är själva poängen. Man
              fokuserar inte på rätt problem. Om ni gjorde det skulle man kanske
              kunna vidta åtgärder för människor som behöver hjälp att komma
              tillbaka och som står långt utanför.
            </seg>
            <seg xml:id="i-758fe0906cb55313-0">
              Om man är tydlig med vad man menar, gör rätt analys och talar
              om vilka problem man pratar om är det okej för min del. De flesta
              av dessa människor är inte i ett utanförskap. Det är att befästa
              en bild av de människorna som är helt fel. Det gör att ni kommer
              fjärran från de problem som finns i samhället.
            </seg>
            <seg xml:id="i-b96a81e208b960a0-0">
              Att vi redovisade den här statistiken i budgetpropositionen under
              den förra mandatperioden går ju inte att jämföra. För det första
              var inte sjuklöneperioden med och för det andra är det inte på
              samma sätt. Vi har inte diskuterat och pratat om utanförskapet
              på det sättet och gjort om det till personer och gjort en stor
              sak av att det skulle ha minskat. Jag har ingenting emot att man
              redovisar statistik över hur många som är sjuka en kort period
              och hur många som får ersättning från olika system. Att upphöja
              det till den stora politiska frågan om att minska antalet personer
              i utanförskap är något helt annat än att redovisa statistik.
            </seg>
            <seg xml:id="i-a0cb57a4ed2f4929-0">
              Det finns ju ett tydligt samband mellan utbildning och arbetslöshet.
              Ju lägre utbildning desto högre arbetslöshet. Det är just de människor
              som står långt ifrån som behöver hjälp med att underlätta omställning
              och omskolning med utbildningsinsatser, inte med nedskärningar
              på komvux, kvalificerad yrkesutbildning och högre utbildning.
              Tvärtom.
            </seg>
            <seg xml:id="i-5f3bf2649e71b9d4-0">
              Det är den hjälpen man behöver i stället för att fokusera på
              helt fel problem. Det är problemet med regeringens politik.
            </seg>
          </u>
          <note type="speaker" xml:id="i-ed1f5d6a1eaa545a-0">
            Anf. 61 Finansminister ANDERS BORG (m):
          </note>
          <u who="unknown" xml:id="i-5d503e592d681a12-20">
            <seg xml:id="i-44f2046cde6d24e1-0">
              Herr talman! Det diskuteras mycket hur stora jobbeffekter regeringens
              politik har. Finanspolitiska rådet gör en bedömning. Vi har EU-kommissionen,
              OECD och Konjunkturinstitutet som gör bedömningar. Konjunkturinstitutet
              gör i sin senaste rapport på fem, sex, sju eller åtta sidor konstaterandet
              att regeringens politik leder till ökad sysselsättning.
            </seg>
            <seg xml:id="i-1f32ffa9bb3ed8ba-0">
              Jag har följt ekonomisk-politisk debatt under många år. Jag såg
              aldrig under de år då Miljöpartiet, Vänsterpartiet och Socialdemokraterna
              regerade att det presenterades några beräkningar på vilka jobbeffekter
              politiken ledde till.
            </seg>
            <seg xml:id="i-abf6bf1955ec15ae-0">
              Det berodde på att det inte gick att göra den typen av beräkningar
              därför att de åtgärder som man aktivt vidtog i huvudsak ledde
              till att sysselsättningen minskade. Detta var inte sant från år
              1998 och framåt, utan det har varit sant under många år i Sverige.
              Det är därför vi också har sett att utanförskapet år för år och
              decennium för decennium har ökat.
            </seg>
            <seg xml:id="i-32e46a4c75441f29-0">
              Om man mycket konsekvent arbetar för att det inte ska löna sig
              att jobba, att det inte ska finnas tydliga drivkrafter att gå
              tillbaka och att vi inte ska ha en lönebildning som tar hänsyn
              till vad tillväxt och ekonomi tål utan som leder till att vi snabbt
              kör in i inflationsbromsarna och som inte gör att vi har en väl
              fungerande matchning får man inte full sysselsättning.
            </seg>
            <seg xml:id="i-317a035b3a2b5017-0">
              Detta är 20, 30, 40 års erfarenhet av svensk ekonomi som visar
              att med den politik som Miljöpartiet, Vänsterpartiet och Socialdemokraterna
              vill stå för döms människor till utanförskap.
            </seg>
            <seg xml:id="i-a0b09a5c83a1f1db-0">
              Sedan kan man diskutera om vi ska tala om helårsekvivalenter
              om det nu är en minskning med 155 000. Eller kanske är det en
              minskning med 220 000 personer. Kan det inte vara intressant för
              vänsterpartierna att hämta någon erfarenhet från detta?
            </seg>
            <seg xml:id="i-5ae94f3f5dd8f90f-0">
              Nu har vi lagt om kursen. Nu gör vi stora framsteg på vägen tillbaka
              till full sysselsättning. Då borde det väl vara lämpligt att även
              vänsterpartierna tog intryck av detta och reformerade sin ekonomiska
              politik.
            </seg>
          </u>
          <note xml:id="i-f91683520ba9ce7f-6">
            Överläggningen var härmed avslutad.
          </note>
          <note xml:id="i-5c3a4ee2806044ac-0">
            9 § Svar på interpellation 2007/08:773 om skattekontoret i Ljusdal
          </note>
          <note type="speaker" xml:id="i-45fd32bb6537eabd-0">
            Anf. 62 Finansminister ANDERS BORG (m):
          </note>
          <u who="unknown" xml:id="i-5d503e592d681a12-21">
            <seg xml:id="i-b10de06d20bbaeb4-0">
              Herr talman! Roland Bäckman har frågat mig om jag avser att vidta
              några åtgärder för att försöka rädda en så välskött verksamhet
              med en så kompetent personal som skattekontoret i Ljusdal.
            </seg>
            <seg xml:id="i-40b19c02fc2ad18e-0">
              Det ankommer inte på regeringen att fastställa hur Skatteverket
              organiserar sin verksamhet. Regeringens förvaltningspolitik bygger
              på att myndigheterna i största möjliga utsträckning själva ska
              avgöra var de resurser man förfogar över gör mest nytta för att
              uppfylla de mål för verksamheten som riksdagen och regeringen
              fastställer. I Skatteverkets ansvar ligger att, med utgångspunkt
              i målen för verksamheten, fortlöpande pröva hur tillgängliga resurser
              ska fördelas mellan olika delar av landet.
            </seg>
            <seg xml:id="i-62f293a65ac3d445-0">
              Regeringen har tillsatt en utredning (Fi2007:06) om utveckling
              av lokal service i samverkan. Syftet är att stödja de statliga
              myndigheterna i deras arbete med att starta lokala servicekontor.
              Utredaren ska driva på utvecklingen av en effektivare offentlig
              service- och tjänsteproduktion som utnyttjar den moderna informations-
              och kommunikationsteknikens möjligheter. Målet är att förbättra
              tillgängligheten till offentlig service i hela landet. I samma
              anda ligger arbetet med att utveckla en elektronisk förvaltning
              så att Sverige år 2010 har återtagit en ledande position när det
              gäller sådan förvaltning.
            </seg>
            <seg xml:id="i-d8a2a73a7fb1c11e-0">
              Det förändringsarbete som för närvarande genomförs inom Skatteverket
              syftar till att skattekontoret på ett effektivt och mer ekonomiskt
              och uthålligt sätt ska kunna utföra Skatteverkets uppdrag även
              i framtiden.
            </seg>
          </u>
          <note type="speaker" xml:id="i-4fbc8229b1d328f3-0">
            Anf. 63 ROLAND BÄCKMAN (s):
          </note>
          <u who="roland_backman_770f57" xml:id="i-ad459fff811f08ed-0">
            <seg xml:id="i-2d9bd011b8f19b9d-0">
              Herr talman! Jag har ställt en interpellation till finansministern
              om huruvida han över huvud taget tänker vidta några åtgärder för
              att rädda skattekontoret i Ljusdals kommun eller inte. Skattekontoret
              är en av de allra viktigaste offentliga verksamheterna i min hemkommun
              Ljusdal ja, kanske den allra viktigaste.
            </seg>
            <seg xml:id="i-3ed3afa13a18375d-0">
              Givetvis vill jag tacka för svaret, men jag är inte nöjd med
              det. Svaret handlar mest om vilka åtgärder finansministern inte
              avser att vidta.
            </seg>
            <seg xml:id="i-ba7a3b4822e96800-0">
              Jag skulle vilja börja med en kort presentation av min hemkommun
              detta för att man ska förstå förutsättningarna. Kommunen är 56
              kvadratmil stor och har lite drygt 19 000 invånare. Kommunen har
              en befolkningsstruktur med många äldre och många äldre äldre.
              Hos oss finns det 1 100 småföretag och fåmansföretag. Man är mycket
              beroende av att den offentliga servicen fungerar väl. Att Ljusdals
              kommun är en inlandskommun mitt i Sverige är också värt att nämnas
              i sammanhanget.
            </seg>
            <seg xml:id="i-08afddd96104300c-0">
              Nu har skattemyndigheten fattat beslut om att det så viktiga
              skattekontoret i Ljusdal i det närmaste ska utplånas. Det är mycket
              olyckligt för vår kommun, för invånarna och för företagsamheten
              där, skulle jag vilja säga.
            </seg>
            <seg xml:id="i-fb965be3e6a21efe-0">
              För några veckor sedan träffade jag Nisse och Karin. Hela sitt
              liv har de bott i en grannby till min by hemma i Ljusdal och är
              sedan ett antal år pensionärer. Nu har de bestämt sig för att
              sälja sin skogsfastighet. De har alltid varit väldigt måna om
              att göra rätt för sig, naturligtvis också i den här frågan. Det
              gäller då hur det ska beskattas i samband med en försäljning av
              den fastighet de har.
            </seg>
            <seg xml:id="i-014d11c71f83bbb6-0">
              Samtidigt vill de naturligtvis kunna sätta in en slant från försäljningen
              på banken dels för att kunna känna en trygghet, dels för att ha
              något till barn och barnbarn och så i framtiden. Skogsfastigheten
              är Nisses och Karins livsverk.
            </seg>
            <seg xml:id="i-9feaa0dc09a256d2-0">
              Efter att ha haft en personlig kontakt med skattekontoret, alltså
              efter att på plats ha träffat personalen på skattekontoret en
              väldigt tillmötesgående personal, skulle jag vilja säga var Nisse
              och Karin helt överväldigade över hur de hade blivit bemötta och
              över den goda personliga information de fick om vad som gällde,
              hur de kunde gå till väga och så vidare.
            </seg>
            <seg xml:id="i-98e9a950c9e125a9-0">
              Nisse och Karin sade ordagrant till mig: Nu, du Bäckman, får
              du åka ned till Helsingfors och tala om för Anders Borg de hade
              tagit reda på vem som är ansvarig för de här frågorna säga till
              ministern, att vi behöver ha kvar vårt skattekontor här i Ljusdal.
              Vårt serviceinriktade och kompetenta skattekontor måste vi ha
              kvar här. Det är en viktig förutsättning för Ljusdal och för att
              bygden ska överleva. De som bor och verkar i Ljusdals kommun har
              rätt till samma offentliga service som man har på andra ställen
              i Sverige.
            </seg>
            <seg xml:id="i-6b0565c1f83a60f3-0">
              Det sade Nisse och Karin till mig. Givetvis delar jag den uppfattningen.
              Självfallet lovade jag att jag skulle göra vad jag kunde för att
              försöka påverka ministern.
            </seg>
            <seg xml:id="i-97b9d63056aee4f6-0">
              Mötet med Nisse och Karin väckte ett intresse hos mig. Det blev
              helt omöjligt att låta bli att träffa småföretagare i kommunen
              för att höra hur de såg på detta. Många småföretagare hemma i
              Ljusdal börjar komma upp i åren. De funderar för fullt på hur
              det ska gå för deras företag. Kommer någon att ta över företagen?
              Vilka skatteregler gäller och så vidare?
            </seg>
            <seg xml:id="i-414702685db75f63-0">
              Alla som jag pratat med tycker att den personliga kontakten med
              skattekontoret ger, och har gett, dem väldigt mycket. På ett smidigt
              och personligt sätt har de fått möjlighet att träffa kompetenta
              tjänstemän för att skaffa sig kunskaper om de förutsättningar
              som de frågat efter.
            </seg>
            <seg xml:id="i-312177fa9dd6167a-0">
              Alla som jag pratat med har dessutom uttryckligen sagt att tillgängligheten
              till det lokala skattekontoret är en viktig förutsättning för
              att kunna verka som företagare i Norrlands inland. Det är av största
              vikt för att företag ska kunna etablera sig på orter i Norrlands
              inland.
            </seg>
            <seg xml:id="i-de03e2bbe2dd2907-0">
              Min fråga till minister Anders Borg som ansvarig för skattemyndigheten
              är således given: Vilka åtgärder är ministern intresserad av att
              vidta för att skattekontoret i Ljusdal ska få fortsätta att existera?
            </seg>
          </u>
          <note type="speaker" xml:id="i-603024d56ea18b53-0">
            Anf. 64 Finansminister ANDERS BORG (m):
          </note>
          <u who="unknown" xml:id="i-5d503e592d681a12-22">
            <seg xml:id="i-906b5852db21d650-0">
              Herr talman! Vi har i dag samma förvaltningspolitik som vi hade
              i går, som vi hade för två år sedan, som vi hade för tre år sedan
              och som har rått i Sverige under många år. Den har sin grundläggande
              utgångspunkt i att myndigheterna sköter sin egen verksamhet. De
              organiserar och de placerar sin verksamhet så att man får ut största
              möjliga effekt av de skattepengar vi har.
            </seg>
            <seg xml:id="i-1d233a4167513f88-0">
              Jag är övertygad om att den förändring som nu sker inom skatteförvaltningen
              är nödvändig. Det är ett steg i rätt riktning. Vi får en bättre
              service till lägre kostnader.
            </seg>
            <seg xml:id="i-3d369064142ec960-0">
              Jag ska också villigt erkänna att jag är övertygad om att en
              socialdemokratisk finansminister hade hanterat frågan på exakt
              samma sätt. Det skulle ha varit exakt samma diskussion från exakt
              samma utgångspunkter, för Skatteverket bör kunna organisera sin
              verksamhet så att vi får en bra service till medborgarna. Den
              förändring som vi nu talar om handlar om att förbättra servicen
              för landet som helhet, till lägre kostnader. Därför ska Skatteverket
              driva verksamheten på det sätt som de har avsett att göra.
            </seg>
          </u>
          <note type="speaker" xml:id="i-7fdcb64d8328d3a3-0">
            Anf. 65 ROLAND BÄCKMAN (s):
          </note>
          <u who="roland_backman_770f57" xml:id="i-ad459fff811f08ed-1">
            <seg xml:id="i-4c2740a1b605e063-0">
              Herr talman! Jag tror att människor i min hemkommun kommer att
              uppleva det som en smula märkligt att ansvarig minister inte kan
              påverka i en så viktig fråga som den om hur skattemyndighetens
              verksamhet ska organiseras. Vidare blir jag väldigt förvånad över
              den likgiltighet och den brist på engagemang som finansministern
              genom sitt svar på min interpellation visar prov på.
            </seg>
            <seg xml:id="i-52f56c541ceb66b3-0">
              När jag kom in i riksdagen fascinerades jag av att så många människor
              trodde att det var lätt att ändra på saker och ting som gällde
              den kommun man kom från. Samtidigt är det väldigt stimulerande
              att min hemkommuns invånare tror att om man på ett bra sätt beskriver
              ett problem tas det på allvar. Man försöker lösa problemet på
              bästa sätt.
            </seg>
            <seg xml:id="i-d174208e9c0b7591-0">
              Väldigt överraskad blev jag dock när det visade sig att aktiva
              borgerliga politiker i min hemkommun är de som brummar mest. De
              kräver att jag som kommer från Ljusdals kommun åker ned till Helsingfors
              och frågar varför deras partikamrater här i Helsingfors fullständigt
              struntar i förutsättningarna.
            </seg>
            <seg xml:id="i-d247d0e8cfcf3a13-0">
              Man får lätt en känsla av att den ena handen, det vill säga lokala
              borgerliga politiker, inte har en aning om vad den andra handen,
              deras egen regering, gör. Det gäller speciellt frågor om till
              exempel de kraftiga förändringar som regeringen genomför när det
              gäller statlig, offentlig, service.
            </seg>
            <seg xml:id="i-ea80e46213dd0aac-0">
              Det har funnits kritik hemma där man har sagt att generaldirektören
              inte har rätt fakta. Det är uppenbart fel att göra på det här
              viset. Nu får det vara slut på flummet. Ljusdal har ett dåligt
              stöd från staten.
            </seg>
            <seg xml:id="i-c27a474bad3971bc-0">
              Det här är uttalanden i tidningar från lokala borgerliga politiker.
            </seg>
            <seg xml:id="i-5629a6fa60239a8b-0">
              Jag skulle vilja veta: Är finansministern över huvud taget insatt
              i vad det får för konsekvenser för en inlandskommun som Ljusdal
              när skattekontoret utplånas?
            </seg>
          </u>
          <note type="speaker" xml:id="i-1c8539dc5dc66d77-0">
            Anf. 66 Finansminister ANDERS BORG (m):
          </note>
          <u who="unknown" xml:id="i-5d503e592d681a12-23">
            <seg xml:id="i-e77a8cb0a17e33eb-0">
              Herr talman! Jag tror att Roland Bäckman är helt medveten om
              att vi inte har haft någon förändring av förvaltningspolitiken
              i Sverige från dagen före valet till dagen efter valet. Vi har
              en grundläggande utgångspunkt för svensk förvaltningspolitik,
              och den är att vi i riksdag och regering anslår medel, och sedan
              ansvarar verken och myndigheterna för att utforma verksamheten.
            </seg>
            <seg xml:id="i-7ce52eeaae46a695-0">
              Varför har vi valt den ordningen? Jo, därför att vi behöver ha
              en betydande offentlig sektor. Det är viktigt för svensk ekonomis
              funktionssätt. Om vi ska låta betydande offentliga medel administreras
              inom ramen för myndigheter måste vi också se till att det sker
              med någorlunda god ekonomisk effektivitet så att vi inte betalar
              för mycket skattepengar för den service vi efterfrågar.
            </seg>
            <seg xml:id="i-fc9e33ebb0ead1d2-0">
              Hur har vi löst det? Jo, det har vi löst i Sverige genom att
              inte ha ett planekonomiskt system där riksdag och regering i detalj
              reglerar i vilken kommun, med vilka öppettider och med hur många
              anställda som statliga myndigheter bedriver sin verksamhet. Vi
              delegerar det till myndigheterna, och det är en modell som har
              fungerat väl. Jag ska gärna ge Roland Bäckman och svensk socialdemokrati
              en eloge för att svensk offentlig förvaltning, jämfört med praktiskt
              taget alla andra länder, är effektiv och välfungerande. Det beror
              på att vi har den här modellen för förvaltningspolitik.
            </seg>
            <seg xml:id="i-5a1d6b7fcf868c49-0">
              Sedan förstår jag att man som riksdagsman som företräder det
              lokala har som sitt uppdrag att företräda Ljusdal eller någon
              annan kommun i Sverige. Men det ändrar inte den grundläggande
              rollfördelningen mellan en riksdagsman och en finansminister.
              Finansministerns uppgift är att försvara verkets roll, och verkets
              roll är att organisera verksamheten så att den är så effektiv
              som möjligt.
            </seg>
            <seg xml:id="i-66287d3611903307-0">
              Jag kan inte svara i fråga om Ljusdal om jag inte också svarar
              om Norrköping, Katrineholm, Västervik och alla andra svenska kommuner.
              Då tar jag på mig ansvaret att organisera Skatteverket, och då
              har vi avskaffat den svenska förvaltningspolitiska modellen att
              myndigheter och verk får sina anslag, får tydliga mål och att
              vi följer upp verksamheten utifrån det.
            </seg>
            <seg xml:id="i-07f065a888daf4d9-0">
              Det är min utgångspunkt, precis som det var min företrädares
              och kommer att vara min efterträdares utgångspunkt, att vi ska
              ha en sådan förvaltningspolitik i Sverige. Det är den grundläggande
              utgångspunkten. Sedan är det Skatteverkets uppgift att organisera
              sin verksamhet.
            </seg>
          </u>
          <note type="speaker" xml:id="i-90e498e33bcce595-0">
            Anf. 67 ROLAND BÄCKMAN (s):
          </note>
          <u who="roland_backman_770f57" xml:id="i-ad459fff811f08ed-2">
            <seg xml:id="i-b4c7403361fa293b-0">
              Herr talman! Jag skulle vilja på stående fot bjuda in finansministern
              till besök i Ljusdal för att finansministern ska förstå förutsättningarna
              i en kommun som ser ut som vår med väldigt stora avstånd och så
              vidare. Det tror jag skulle vara ett nyttigt besök. Jag tycker
              att finansministern lite grann ska intressera sig för också landsbygdens
              förutsättningar, inte bara för storstäderna där de flesta väljare
              finns.
            </seg>
            <seg xml:id="i-6a3b444aa23e039f-0">
              Jag vet att det bland personalen på skattekontoret både i Ljusdal
              och på andra ställen finns många goda idéer om hur man skulle
              kunna samlokalisera vissa funktioner men ändå behålla vissa delar
              av verksamheten, förslag som gör att viss kompetens blir kvar
              också på de mindre orterna. Jag tycker att hela Sverige ska få
              en chans att överleva, och då krävs det ett alldeles särskilt
              engagemang från regeringen, inte minst från finansministerns sida.
            </seg>
            <seg xml:id="i-4e82a9a1b5f6ade7-0">
              För min del tror jag att om skattekontoret i Ljusdal skulle få
              en möjlighet att nischa in sig mot ett speciellt område skulle
              det ganska omgående visa sig vilket värde det är att ha denna
              form av verksamhet i en liten kommun. Personalen är ofta extremt
              lojal och kompetent. Man slutar sällan när man fått ett sådant
              här jobb. I Ljusdal har man gjort mycket arbete åt Helsingforsskommuner
              i skattefrågor.
            </seg>
            <seg xml:id="i-2fccefb4f1d83a23-0">
              Jag hade en förväntning när jag gick hit att finansministern
              efter den här interpellationsdebatten tittar in i tv-kameran och
              talar om för Ljusdalsborna att frågan om skattemyndighetens överlevnad
              måste diskuteras en gång till och att det då är viktigt att ta
              till vara personalens idéer och att deras funderingar över hur
              man ska kunna lösa saker lyfts fram.
            </seg>
          </u>
          <note type="speaker" xml:id="i-3fd4d3bf25abebb4-0">
            Anf. 68 Finansminister ANDERS BORG (m):
          </note>
          <u who="unknown" next="cont" xml:id="i-5d4356753178a29f-3">
            <seg xml:id="i-81bc85d0984bfb94-0">
              Herr talman! Jag bor själv på landsbygden, i glesbygden. Jag
              vet att vi har samma höga skattesatser som andra delar av landet.
              Men vi har inte skolor, vi har inte vårdcentraler, vi har oftast
              inte den offentliga service man har på stora orter. Det är den
              verklighet man lever i när man lever i glesbygden och på landsbygden.
              Vi har inte samma starka näringsliv som man har i storstadsregionerna.
              Det hoppas vi kunna förändra genom en politik som gör att människor
              också i glesbygden får möjligheter att arbeta och försörja sig.
            </seg>
            <seg xml:id="i-5dbc4fd82a9b054f-0">
              Men det är inte riktigt det som den här diskussionen handlar
              om. Det finns inte ett socialdemokratiskt yrkande på att vi ska
              ändra förvaltningspolitik i Sverige. Det finns inte ett socialdemokratiskt
              yrkande som säger att finansministern ska överta ansvaret för
              att organisera tullen, Skatteverket eller någon annan myndighet,
              utan den grundläggande förvaltningspolitiken är vi eniga om. Det
              betyder att det är Skatteverket som sköter organiseringen av sin
              verksamhet. Det hade gällt med en socialdemokratisk finansminister,
              och det gäller med en moderat finansminister. Jag tror att Roland
              Bäckman och jag är fullt medvetna om att det är på det här sättet.
            </seg>
            <seg xml:id="i-e1e4c84e855afea4-0">
              Man kan naturligtvis beklaga när människor upplever oro och bekymmer
              i sin bygd. Den typen av känslor har vi alltid när det sker betydande
              förändringar. Det har man i min hembygd där det nu sker nedläggningar
              av skolor. Men det förändrar inte förhållandet att svensk förvaltningspolitik
              är och förblir byggd på utgångspunkten att myndigheterna själva
              organiserar sin verksamhet.
            </seg>
          </u>
          <note xml:id="i-f91683520ba9ce7f-7">
            Överläggningen var härmed avslutad.
          </note>
          <note xml:id="i-b46de41b662a67fa-0">
            10 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-34815a95004cc008-0">
            Förste vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-00366d39334c424b-3">
            <seg xml:id="i-e94052b6727476b7-0">
              KOM(2008)229
            </seg>
          </u>
          <note xml:id="i-a4906073cbab6cab-0">
            KOM(2008)194, KOM(2008)195
          </note>
          <note xml:id="i-aa5117656e54dad1-0">
            11 § Hänvisning av ärenden till utskott
          </note>
          <note xml:id="i-8e6e4ddef4c976b8-0">
            Föredrogs och hänvisades
          </note>
          <note xml:id="i-5f5457f7e6d86840-0">
            12 § Bordläggning
          </note>
          <note xml:id="i-2667d680a1b4a145-0">
            Anmäldes och bordlades
          </note>
          <note xml:id="i-a1f8bb92b0d6ee34-0">
            13 § Anmälan om frågor för skriftliga svar
          </note>
          <note xml:id="i-41908d8d40d30eb7-0">
            Anmäldes att följande frågor för skriftliga svar framställts
          </note>
          <note xml:id="i-c89a92dcb84c0c8a-0">
            den 19 juni
          </note>
          <note xml:id="i-046a92d0489273b1-0">
            Lennart Axelsson
          </note>
          <note xml:id="i-7b82332c96fc0e97-0">
            Tommy Waidelich
          </note>
          <note xml:id="i-2f74247696d6fd39-0">
            Sinikka Bohlin
          </note>
          <note xml:id="i-4098a5df05bf89cf-0">
            Claes-Göran Brandin
          </note>
          <note xml:id="i-1558a7b88222c518-0">
            Phia Andersson
          </note>
          <note xml:id="i-5c5cae6778c64df5-0">
            Désirée Liljevall
          </note>
          <note xml:id="i-02a18ef7056e7309-0">
            Peter Hultqvist
          </note>
          <note xml:id="i-8cfd973ac772a13f-0">
            Jasenko Omanovic
          </note>
          <note xml:id="i-8cfd973ac772a13f-1">
            Jasenko Omanovic
          </note>
          <note xml:id="i-06bc5b99934d8a2d-0">
            Bodil Ceballos
          </note>
          <note xml:id="i-d4a8874679426c33-0">
            Carina Moberg
          </note>
          <note xml:id="i-7b82332c96fc0e97-1">
            Tommy Waidelich
          </note>
          <note xml:id="i-9b06b36df8df8c4a-0">
            Agneta Berliner
          </note>
          <note xml:id="i-02a18ef7056e7309-1">
            Peter Hultqvist
          </note>
          <note xml:id="i-c5cc634c7a231c80-0">
            Annelie Enochson
          </note>
          <note xml:id="i-f5a2d5eb7f295169-0">
            Kurt Kvarnström
          </note>
          <note xml:id="i-f5a2d5eb7f295169-1">
            Kurt Kvarnström
          </note>
          <note xml:id="i-f5a2d5eb7f295169-2">
            Kurt Kvarnström
          </note>
          <note xml:id="i-f5a2d5eb7f295169-3">
            Kurt Kvarnström
          </note>
          <note xml:id="i-f5a2d5eb7f295169-4">
            Kurt Kvarnström
          </note>
          <note xml:id="i-f5a2d5eb7f295169-5">
            Kurt Kvarnström
          </note>
          <note xml:id="i-f5a2d5eb7f295169-6">
            Kurt Kvarnström
          </note>
          <note xml:id="i-f5a2d5eb7f295169-7">
            Kurt Kvarnström
          </note>
          <note xml:id="i-f5a2d5eb7f295169-8">
            Kurt Kvarnström
          </note>
          <note xml:id="i-a9436b58683ca251-0">
            Frågorna redovisas i bilaga som fogats till riksdagens snabbprotokoll
            tisdagen den 16 september.
          </note>
          <note xml:id="i-dda3c771c247143e-0">
            14 § Kammaren åtskildes kl. 13.06.
          </note>
          <note xml:id="i-2bcf50e87406e43a-0">
            Förhandlingarna leddes
          </note>
          <note xml:id="i-d210cb0493b57018-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
